<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/幽閨記</title>
        <meta name="author" content="元　施惠　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">幽閨記</span></h1>

        <p class="作者">元　施惠　著</p>
        
        <h2 id=ch1 class="chapter"><span class="齣題">第一齣　開場始末</span></h2>

        <p class="曲"><span class="牌">西江月</span><span class="科">副末上</span>輕薄人情似紙。遷移世事如棋。今來古往不勝悲。何用虛名虛利。遇景且須行樂。當場謾共銜杯。莫教花落子規啼。懊恨春光去矣。</p>
        
        <p class="曲"><span class="牌">沁園春</span>蔣氏世隆。中都貢士。妹子瑞蓮。遇興福逃生。結為兄弟。瑞蘭王女。失母為隨遷。荒村尋妹。頻呼小字。音韻相同事偶然。應聲處。佳人才子。旅館就良緣岳翁瞥見生嗔怒。拆散鴛鴦最可憐。歎幽閨寂寞。亭前拜月。幾多心事。分付與嬋娟。兄中文科。弟登武舉。恩賜尚書贅狀元。當此際。夫妻重會。百歲永團圓。</p>
        
        <p class="落詩">老尚書緝探虎狼軍。<br />窮秀才拆散鳳鸞群。<br />文武舉雙第黃金榜。<br />幽閨怨佳人拜月亭。</p>
        
        <h2 id=ch2 class="chapter"><span class="齣題">第二齣　書幃自歎</span></h2>
        
        <p class="曲"><span class="牌">珍珠簾</span><span class="科">生蔣世隆上</span>十年映雪囊螢。苦學干祿。幸首獲州庠鄉舉。繼晷與焚膏。秪勤習詩書。咳唾珠璣才燦錦。養浩然春闈必取。一躍過龍門。當此青雲得路。</p>
        
        <p class="白">中都風物景全佳。街市駢闐鬭麗華。煙鎖樓臺浮錦色。月籠花影映林斜。禮樂流芳忝儒裔。雙親不幸俱傾逝。止存一妹在閨中。真乃家傳多富貴。自家姓蔣。雙名世隆。中都路人氏。雖叨鄉薦。未赴春闈。只因服制在身。難以進取。家中別無親人。止有一妹。叫名瑞蓮。年已及笄。未曾許聘。</p>
        
        <p class="誦"><span class="牌">鷓鴣天</span>正是錦綉胸襟氣若虹。文章才學足三冬。循循善道馳庠校。濟濟儒風藹郡中。　　題雁塔。步蟾宮。前程萬里附溟鴻。此時衣錦還鄉客。五百名中讓世隆。</p>
        
        <p class="曲"><span class="牌">月上海棠</span>君子儒。文章學業馳名譽。但一心憂道。豈為貧居。十年挨淡飯黃齏。終身享鼎食重褥。前賢語。果是書中自有金玉。</p>
        
        <p class="白">歲月易虛。寸陰當惜。不免到書房中將經史檢點則個。</p>
        
        <p class="落詩">琢磨成器待春闈。<br />萬里前程唾手期。<br />一舉首登龍虎榜。<br />十年身到鳳凰池。</p>
        
        <h2 id=ch3 class="chapter"><span class="齣題">第三齣　虎狼擾亂</span></h2>
        
        <p class="曲"><span class="牌">點絳唇</span><span class="科">淨番將上</span>勢壓中華。仁將夷化。威風大。一曲琵琶。醉後驅鷹馬。</p>
        
        <p class="白">你看邊塞上好光景。只見萬里寒沙。一天秋草。馬嘶平野呼鷹地。犬吠低坡射雁人。草叢中無非是赤兔黃獐。天際表有些兒皂鵰白鷂。夜夜月為青塚鏡。年年雪作黑山花。俺這里喫的是馬酪羊羔。說甚麼龍肝鳳髓。穿的是狐裘貂帽。要甚麼錦衣繡裳。比着他諸夏無君。爭似俺蠻夷有主。漢家雖盛。曾與和親。唐國稱隆。結為兄弟。國號附金。而威風凜凜。中華臣宋。而氣宇巍巍。遠觀着幾層瑞彩罩金城。遙望見一派祥雲籠鐵柱。自家北番一個虎狼軍將是也。只因大金天子。俺這里三年一小進。五年一大進。十年一總進。今經一十五年。並無一絲兒回答。俺主大怒。着俺起兵前去。打奪州城。占據糧草。不免叫把都兒每出來。與他商議。把都兒那里。</p>
        
        <p class="曲"><span class="牌">水底魚</span><span class="科">小生外末番軍上</span>白草黃沙。氈房為住家。胡兒胡女慣能騎戰馬。因貪財寶到中華。閒戲耍。被他拿住。鐵里溫都哈喇。</p>
        
        <p class="白">主帥呼喚。上前參見。<span class="科">淨</span>把都兒每。只因大金天子。俺這里三年一小進。五年一大進。十年一總進。今經一十五年。並無一絲兒回答。主上大怒。着俺起兵前去打奪州城。占據糧草。眾把都兒每聽吾號令。不可有違。</p>
        
        <p class="曲"><span class="牌">豹子令</span>點起番家百萬兵。百萬兵。紛紛快馬似騰雲。似騰雲。尀耐大金無道理。與他交戰定輸贏。<span class="科">合</span>安排器械便登程。殺教片甲不留存。</p>
        
        <p class="曲"><span class="牌">金字經</span>嗗都兒哪應咖哩。者麼打麼撒嘛呢。哧嘛打麼呢。咭囉也赤吉哩。撒麼呢撒哩。吉麼赤南無應咖哩。</p>
        
        <p class="落詩">頭戴金盔挽玉鞭。<br />驅兵領將幾千員。<br />金朝那解番狼將。<br />血濺東南半壁天。</p>
        
        <h2 id=ch4 class="chapter"><span class="齣題">第四齣　罔害皤良</span></h2>
        
        <p class="白"><span class="科">小生丑金瓜武士上</span>蓬萊正殿起金鰲。紅日初生碧海濤。開着午門遙北望。赭黃新帕御床高。<span class="科">末黃門上</span></p>
        
        <p class="曲"><span class="牌">點絳唇</span>漸闢東方。殘月淡啟。猶伺顯。平閃清光。點滴簷鈴響。</p>
        
        <p class="白">萬燭當天紫霧消。百花深處漏聲遙。宮門半闢天風起。吹落爐香滿繡袍。自家乃金朝一個小黃門是也。主司儀典。出納綸音。身穿獸錦袍。與賓客言。口含雞舌香。傳天子令。如今早朝時分。官裡升殿。怕有奏事官到來。不免在此伺候。怎見得早朝。但見銀河耿耿。玉露瀼瀼。似有似無。一天香霧。半明半滅。幾點殘星。銅壺水冷。數聲蓮漏出花遲。寶鴨香消。三唱金雞明曙早。人過御溝橋。燈影裡衣冠濟楚。馬嘶宮巷柳。月明中環珮鏗鏘。鐘聲響大殿門開。五音合內宮樂奏。只見那奉天殿。武英殿。披香殿。太乙殿。謹身殿。巍巍峨峨。日色乍臨仙掌動。奉天門。承天門。大明門。朝陽門。乾明門。隱隱約約。香煙欲傍袞龍浮。其時有御用監官。尚膳監官。尚衣監官。各司其事。備其所用。鴻臚寺官。光祿寺官。太常寺官。各守乃職。聽其所需。周旋中規。折旋中矩。降者降而升者升。過立色勃。執圭鞠躬。跪者跪而拜者拜。文官有稷契伊傅之才。武將有起翦頗牧之勇。正是日月光天德。山河壯帝居。太平無以報。願上萬言書。道猶未了。奏事官早到。</p>
        
        <p class="曲"><span class="牌">出隊子</span><span class="科">淨聶賈列上</span>番兵突至。番兵突至。禦敵無人為出師。教人日夜苦憂思。事到臨危不可遲。奏議遷都。伏乞聖旨。</p>
        
        <p class="白"><span class="科">末</span>來者何官。<span class="科">淨</span>臣聶賈列奏聞陛下。<span class="科">末</span>所奏何事。<span class="科">淨</span>奏為保國安民事。誠惶誠恐。稽首頓首。冒奏天顏。恕臣萬死萬死。臣聞番兵犯界。突入楡關。離俺中國。只有百二十里之地。況彼人強馬壯。本國將寡兵疲。難以當敵。不若遷都汴梁。上保社稷無危。下免生民塗炭。<span class="科">末</span>官裡道來。汴梁有何好處。可以遷都。<span class="科">淨</span>夫汴梁者。東有秦關。西有兩隘。南有函谷。北有巨海。地雄土厚。可以遷都。所謂王公設險。以守其國。願我王准臣所奏。不必遲回。<span class="科">末</span>官裡道來。可退在午門外。與眾官商議。即便遷都汴梁。免致兩國相爭。實為便益。<span class="科">淨</span>萬歲。萬歲。萬萬歲。<span class="科">退科</span></p>
        
        <p class="曲"><span class="牌">點絳唇</span><span class="科">外陀滿海牙上</span>長樂鐘鳴。未央宮啟。千官至。頓首丹墀。遙拜着紅雲裡。</p>
        
        <p class="白"><span class="科">末</span>來者何官。<span class="科">外</span>臣陀滿海牙。累世忠良。官居左丞之職。有事不容不諫。<span class="科">末</span>所諫何事。<span class="科">外</span>臣聞番兵犯界。軍馬已到楡關。相去百二十里之地。所謂剝床以膚切近災者也。本合命將出師。剿滅夷冦。今被奸臣擅權竊柄。奏令遷都。以避強勢。不惟天子蒙塵。抑且生民塗炭。於此不諫。不為忠也。誠惶誠恐。稽首頓首。君乃臣之元首。臣乃君之股肱。君有諍臣。父有諍子。王事多艱。民不堪命。若鉗口不言。是坐視其危也。即今番兵犯界。何不遣將禦敵。卻乃遷都遠避。<span class="科">末</span>官裡道來。如今朝中缺少良將。着何人為帥。統領三軍。與他對敵。<span class="科">外</span>臣聞內舉不避親。臣舉一人。即臣之子。陀滿興福。此子六韜三略皆能。有萬夫不當之勇。手下見有三千忠孝軍。人人敢勇。個個當先。可退番兵。<span class="科">淨</span>臣聶賈列奏聞陛下。陀滿海牙已有無君之心。又令其子出軍。如虎加翼。為禍不淺。我王不可准奏。<span class="科">外</span>咄。聶賈列。你何故妄奏遷都。<span class="科">淨</span>咄。陀滿海牙。你何故阻駕。</p>
        
        <p class="曲"><span class="牌">新水令</span><span class="科">外怒科外</span>九重天聽望垂慈。主君賢諫臣須直。事當言敢自欺。既為官要盡臣職。<span class="夾白"><span class="科">淨</span>如今聖駕遷都。有何不可。<span class="科">外</span></span>你若是要遷移。把社稷一時棄。</p>
        
        <p class="白"><span class="科">末</span>官裡道來。二人所奏不同。還退在午門外。與眾官商議。<span class="科">外淨</span>萬歲。萬歲。萬萬歲。<span class="科">退科外</span>聶賈列。你怎見得就該遷都。</p>
        
        <p class="曲"><span class="牌">步步嬌</span><span class="科">淨</span>蠢爾番兵須臾至。力寡難當禦。朝臣眾議之。<span class="夾白">你不見昔日呵。</span>太王居邠。狄人侵地。<span class="夾白">事之以皮幣不得免。事之以犬馬不得免。事之以珠玉不得免。</span>他也無計可施為。只得遷都去。</p>
        
        <p class="曲"><span class="牌">折桂令</span><span class="科">外</span>古人言自有權輿。能者遷之。否則存之。<span class="夾白"><span class="科">淨</span>說得好。說得好。你說聖上不如太王。<span class="科">外</span></span>怎忍見夫挈其妻。兄攜其弟。母抱其兒。城市中喧喧嚷嚷。村野間哭哭啼啼。可惜車駕奔馳。生民塗炭。宗廟丘墟。</p>
        
        <p class="曲"><span class="牌">江兒水</span><span class="科">淨</span>臣道當卑順。秋毫敢犯之。<span class="夾白">你道能如太王則遷之。不能則謹守常法。</span>這是不能堯舜欺君罪。<span class="夾白">那百姓每呵。</span>見說仁君遷都避。紛紛從者如歸市。你道效死而民勿去。這等拘守之言。怎及得遷國圖存之計。</p>
        
        <p class="曲"><span class="牌">雁兒落</span><span class="科">外</span>俺穿一領裹乾坤縫掖衣。要幹着儒家事。讀幾行正綱常賢聖書。要識着君臣義。俺則是一心兒清白本無私。<span class="夾白"><span class="科">淨</span>你觸犯了聖上。就該萬死。<span class="科">外</span></span>言如達。死何辭。<span class="夾白"><span class="科">淨</span>常言道閉口深藏舌。安身處處牢。<span class="科">外</span></span>怎做得窨無氣。<span class="夾白"><span class="科">淨</span>你許多年紀了。還要管這等閒事怎麼。<span class="科">外</span></span>怎做得老無為。今日任你就打落張巡齒。癡也麼癡。常自把嚴顏頭手內提。</p>
        
        <p class="曲"><span class="牌">僥僥令</span><span class="科">淨</span>半空橫劍戟。四面列旌旗。戰鼓如雷轟天地。你卻唱太平歌。念孔聖書。</p>
        
        <p class="曲"><span class="牌">收江南</span><span class="科">外</span>呀。恰便是驕驄立仗。噤住口不容嘶。將焉用彼過誰歟。那知越瘦與秦肥。你這般所為。你這般所為。恨不得啗伊血肉寢伊皮。</p>
        
        <p class="曲"><span class="牌">園林好</span><span class="科">淨</span>朝廷上尊嚴去處。豈容你談論是非。全不識君臣之體。憑河死。悔時遲。憑河死。悔時遲。<span class="科">外將笏擊淨淨怒科</span></p>
        
        <p class="曲"><span class="牌">沽美酒</span><span class="科">外</span>你為人何太諛。你為人何太諛。腹中劍。口中蜜。長腳憸人藍面鬼。百般樣。肆奸回。肆奸回。把聖聰蒙蔽。俺學的是段秀實以笏擊賊。你那臭名兒海波難洗。我好名兒史策留題。我呵這件事你知我知。天知地知。呀。便死做鬼魂靈。一心無愧。</p>
        
        <p class="白"><span class="科">淨</span>聶賈列奏聞陛下。陀滿海牙故意阻駕。陀滿興福造意出軍。父子將謀為不軌。<span class="科">末</span>官裡道來。陀滿海牙父子既有反叛之心。着金瓜武士打死。<span class="科">外</span>聖上。讒言不可聽信。<span class="科">小生丑扯外下末</span>官裡道來。陀滿海牙三百家口。不分良賤。盡行誅戮。齠齔不留。就差聶賈列前去監斬。不得有違。<span class="科">淨</span>奉聖旨。</p>
        
        <p class="落詩"><span class="科">末</span>早朝奏罷離金階。<br /><span class="科">淨</span>戈戟森森列將臺。<br /><span class="科">合</span>會施天上無窮計。<br />難免今朝目下災。</p>
        
        <h2 id=ch5 class="chapter"><span class="齣題">第五齣　亡命全忠</span></h2>
        
        <p class="曲"><span class="牌">紅衲襖</span><span class="科">小生陀滿興福上</span>將門庭。非小輕。掌貔貅。百萬兵。威權勇猛千般計。勢顯英雄一派鉦。官宦族。名譽稱。聲聞徹帝京。好笑番魔也。怎當俺三千忠孝軍。</p>
        
        <p class="白">膽略曾經百戰場。勢如猛虎走群羊。胸中豪氣沖天日。訓練三軍悉智強。自家陀滿興福。爹爹海牙丞相。今早入朝未回。不免把軍士每訓練一番。多少是好。軍吏那里。<span class="科">丑上</span>朝中天子宣。閫外將軍令。覆將軍。有何鈞音。<span class="科">小生</span>取軍冊上來。<span class="科">丑取冊小生看科末上</span>有事不敢不報。無事不敢亂傳。將軍。不好了。<span class="科">小生</span>怎麼說。<span class="科">末</span>即今番兵犯界。聶賈列奏令遷都。聖意欲從。老相公極言苦諫。那聶賈列輒生惡意。妄奏聖上。說老相公故意阻駕。謀為不軌。聖上聽信讒言。將老相公金瓜打死了。<span class="科">小生哭科末</span>還有一件。<span class="科">小生</span>又怎麼。<span class="科">末</span>聖上就差聶賈列為監斬官。把將軍三百家口。不分良賤。盡行誅戮。如今聶賈列那廝帶領人馬將到了也。<span class="科">小生</span>這苦怎生是了。<span class="科">末</span>將軍不妨。將軍手下見有三千忠孝軍。人人敢勇。個個當先。待那奸臣來時。把他一刀殺了。上報老相公屈死之讎。下免三百口屠戮之苦。有何難處。<span class="科">小生</span>我若殺了那廝。怎全得我老相公的忠義。無計可奈。只得逃難他方。再作計處。</p>
        
        <p class="落詩">雙手擘開生死路。<br />一身跳出是非門。</p>
        
        <h2 id=ch6 class="chapter"><span class="齣題">第六齣　圖形追捕</span></h2>
        
        <p class="曲"><span class="牌">趙皮鞋</span><span class="科">丑上</span>我是個巡警官。日夜差科千萬端。俸錢些少幾曾關。怎得三年官債滿。</p>
        
        <p class="誦"><span class="牌">西江月</span>當職身充巡檢。上司差遣常忙。捕賊違限最堪傷。罰俸別無指望。　　日裡迎來送往。夜間巡警關防。雖然鵝酒得些噇。事發納贓喫棒。</p>
        
        <p class="白">今有當朝陀滿丞相阻當鸞駕。朝廷大怒。將他滿門良賤。盡皆誅戮。只走了陀滿興福一人。奉上司明文。遍張文榜。畫影圖形。十家為甲。排門粉壁。各處挨捕。但有拿得着者。有官有賞。窩藏者。與本犯同罪。不免叫左右的出來分付。左右那里。<span class="科">末上</span>訟簡公衙靜。民安士庶稱。明如秋夜月。清似玉壺冰。覆老爺。有何分付。<span class="科">丑</span>我且問你。這箇地方誰管。<span class="科">末</span>這是中都路坊正管的。<span class="科">丑</span>這等與我叫中都路坊正來。<span class="科">末</span>領鈞旨。中都路坊正走動。</p>
        
        <p class="曲"><span class="牌">大齋郎</span><span class="科">淨上</span>狂秀才。命兒乖。身充坊正是官差。三隅兩巷民戶災。要無違礙。好生只把月錢來。</p>
        
        <p class="白">身充坊正霸鄉都。財物雞鵝那得無。物取小民窮骨髓。錢剝百姓苦皮膚。當權若不行方便。後代兒孫作馬驢。罰願滿門都喫素。年頭年尾只喫麩。<span class="科">末</span>你倒佛口蛇心。<span class="科">淨</span>你是甚麼人。<span class="科">末</span>我是公使人。<span class="科">淨</span>公使人。乾熱亂。得文引。去勾喚。窮三千。富五貫。得了錢。解一半。這等之人。如何判斷。押赴市曹。一刀兩段。吾奉太上老君急急如律令勑。<span class="科">末</span>你也不像個坊正。到是個掌法司巡警。老爹叫你半日了。且不要閒說。<span class="科">淨</span>既如此。待我去見。老爹見坊正。<span class="科">丑</span>我把你這狗骨頭。我在此半日。你纔來見我。到說老爹見坊正。我倒來見你麼。<span class="科">淨</span>不是這等說。不曾分得句讀。我說老爹見。小人是坊正。只少小人是三箇字。<span class="科">丑</span>這狗骨頭。白鐵刀。轉口快。且不打你。聽我分付。今有當朝陀滿丞相阻當鸞駕。朝廷大怒。將他滿門良賤。盡皆誅戮。只走了陀滿興福一人。奉上司明文。遍張文榜。畫影圖形。十家為甲。排門粉壁。到處挨捕。但有拿得着者。有官有賞。窩藏者。與本犯同罪。<span class="科">淨叫科</span>東西南北四隅裡賣荳腐的王公聽着。但有人拿得陀滿興福者。有官有賞。窩藏者。與本犯同罪。<span class="科">丑</span>拿過來。我把你這狗骨頭。東南西北四隅裡。豈沒有個姓張姓李的。偏只有這個賣荳腐的王公。<span class="科">淨</span>老爹。有個緣故。小的老婆喫齋。賣荳腐的王公。每日挑了荳腐。在小的門首經過。小的老婆問他賒一塊兒喫。他再不肯。老婆說家長老官兒。今後有甚麼官府事。報他一名。故此只報他的名字。<span class="科">丑</span>這狗骨頭。我倒替你官報私讎。叫左右拿下去打。<span class="科">末</span>稟老爹。打多少。<span class="科">丑</span>打十三。<span class="科">末打科丑</span>你方才打多少。<span class="科">末</span>打十三。<span class="科">丑</span>狗骨頭。明明打得他三板。就說打了十三。壞了我的法度。坊正起來。拿這狗骨頭下去打。<span class="科">淨</span>六月債。還得快。稟老爹。打多少。<span class="科">丑</span>也打十三。<span class="科">淨打科丑</span>我曉得人人如此。個個一般。你打得他三下。也就哄我說打了十三。你每欺我老爺不識數。左右的如今拿坊正下去打。打一下我老爺記一根籤。難道也哄得我不成。<span class="科">末打淨淨打丑諢科</span></p>
        
        <p class="曲"><span class="牌">恤刑兒</span><span class="科">丑</span>你十三。我十三。三個十三三十九。賽過東京白牡丹。</p>
        
        <p class="曲"><span class="牌">柳絮飛</span><span class="夾白"><span class="科">丑</span>聽我分付。</span>一軍人盡誅戮。誅戮。走了陀滿興福。興福。遍將文榜諸州掛。都用心跟捉囚徒。<span class="科">合</span>鄰佑與窩主。停藏的罪同誅。</p>
        
        <p class="曲"><span class="牌">前腔</span><span class="科">末</span>聖旨非比尋俗。尋俗。明立官賞條局。條局。反叛朝廷非小可。市曹中影畫形圖。<span class="科">合前</span></p>
        
        <p class="曲"><span class="牌">前腔</span><span class="科">淨</span>排門粉壁明書。明書。擾擾攘攘中都。中都。坊正干繫天來大。沒錢撰不比差夫。<span class="科">合前</span></p>
        
        <p class="落詩"><span class="科">丑</span>排門粉壁刷拘。<br /><span class="科">淨</span>各分干係公徒。<br /><span class="科">末</span>假饒人心似鐵。<br /><span class="科">合</span>怎當官法如爐。</p>
        
        <h2 id=ch7 class="chapter"><span class="齣題">第七齣　文武同盟</span></h2>
        
        <p class="白"><span class="科">小生慌走上</span>休趕。休趕。拆碎玉龍飛彩鳳。斷開金鎖走蛟龍。</p>
        
        <p class="曲"><span class="牌">金瓏璁</span>鑾輿遷汴梁。<span class="夾白">朝廷。</span>你信讒言殺害忠良。忠孝軍盡誅亡。慌慌逃命走。此身前往何方。天可表我衷腸。</p>
        
        <p class="白">陀滿興福。</p>
        
        <p class="誦"><span class="牌">水調歌頭</span>本為忠孝將。翻作叛離人。番兵犯界。遷都遠避駕蒙塵。嚴父金階苦諫。聖怒一門賜死。亡命且逃生。上天天無路。入地地無門。</p><p class="mw-empty-elt"></p>
        
        <p class="曲"><span class="牌">北絳都春</span>興福家九族遭殃。六親俱喪銜冤枉。怎教俺三百口無罪身亡。兀的是平地裡災從天降。</p>
        
        <p class="曲"><span class="牌">混江龍</span>大金主上。怨着大金主上。信讒言佞語。殺害我忠良。把俺忠孝軍都殺盡。教俺一身逃難。離了家鄉。朝廷忙傳聖旨。差使命前往他方。把興福圖形畫影。將文榜遍地裡開張。拿住的請功受賞。但人家不許窩藏。卻教俺走一步一步回頭望。痛殺俺爹和娘。走得俺筋舒力乏。諕得俺魄散魂揚。</p>
        
        <p class="白"><span class="科">內喊科</span>呀。後面軍馬越趕得緊急了。休趕。休趕。俺和你魚水無交。冤有頭。債有主。教你一個來時一個死。兩個來時兩個亡。</p>
        
        <p class="曲"><span class="牌">油葫蘆</span>則見幾個巡捕弓兵如虎狼。趕得俺慌上慌。忙上忙。<span class="夾白">天那。</span>這場災禍。無可隄防。見那廝惡吽吽手裡拿着的都是鎗和棒。諕得俺戰兢兢小鹿兒在心頭撞。這壁廂無處隱藏。<span class="夾白">且住。這裡有一堵高牆。牆邊有口八角琉璃井。曾記得兵書上有個金蟬脫殼之計。不免將身上紅錦戰袍掛在這枯樁上。翻身跳過牆去。待那土兵來時。見了這袍。則道俺墜井身亡。一定打撈屍首。那時陀滿興福在牆那邊。不知走了多少路了。好計。好計。</span>將俺這錦紅袍。錦紅袍脫放在枯樁上。<span class="夾白">呀。衣服脫了。粉牆這等高峻。如何跳得過。自古道人急計生。不免攀住這杏花梢。跳將過去。</span>跳過這粉牆。恰便似失路英雄楚霸王。教俺興福慌也不慌。不覺來到花影傍。</p>
        
        <p class="白">呀。好大風。想必是天神過往。且在這花叢底下。暫躲一躲。再作區處。<span class="科">下</span></p>
        
        <p class="曲"><span class="牌">旋風子</span><span class="科">末太白星上</span>祥雲縹緲。飛昇體探人間。</p>
        
        <p class="白">湛湛清天不可欺。未曾舉意早先知。善惡到頭終有報。只爭來早與來遲。</p>
        
        <p class="曲"><span class="牌">北雁兒落帶過得勝令</span>總乾坤一轉丸。睹日月雙飛箭。浮生夢一場。世事雲千變。萬里玉門關。七里釣魚灘。曉日長安近。秋風蜀道難。險些兒誤殺了個英雄漢。淒淒冷冷。埋冤世間。</p>
        
        <p class="白">善哉。善哉。苦事難挨。有難不救。等待誰來。花園的土地那里。<span class="科">丑上</span>花園土地老。並無犧牲咬。叵耐灌花奴。香爐都推倒。覆仙主。有何分付。<span class="科">末</span>今有本國忠孝將陀滿興福。乃冤枉之人。他家三百餘口。盡被誅戮。只脫得一身到此。此人去後。當有顯榮之日。如今被軍馬追趕緊急。汝可隱形全庇此人這場大難。不可有違。<span class="科">丑</span>領鈞旨。便將此人變其形像為小神。與他躲過便了。<span class="科">末</span>降身臨凡世。起步到天宮。<span class="科">下丑坐科小生上</span>風已息了。不免尋箇走路。呀。這里太湖石傍。有箇神像在此。牌上寫着明朗神之位。明朗神。陀滿興福是冤枉之人。逃難到此。若得片雲蓋頂。救了小將之難。他日重修廟宇。再整金身。</p>
        
        <p class="曲"><span class="牌">混江龍後</span>望神聖將身隱藏。興福撮土為香。禱告上蒼。但願得俺興福離了天羅。脫了地網。<span class="科">推丑下自坐科</span></p>
        
        <p class="曲"><span class="牌">六么令</span><span class="科">外末淨丑上</span>官司遍榜。捕捉陀滿興福惡黨。正身拿住受官賞。尋蹤跡。問行藏。俺待見時。休想輕輕饒放。俺待見時。休想輕輕饒放。</p>
        
        <p class="白"><span class="科">淨</span>你們見也不曾。<span class="科">眾</span>見甚麼。<span class="科">淨</span>攀脊梁不着。一個矮子。<span class="科">眾</span>攀脊梁不着。是個長子。<span class="科">淨</span>在這里。在這里。<span class="科">眾</span>在那里。<span class="科">淨</span>你看這腳跡。不是陀滿興福的。<span class="科">眾</span>怎麼曉得是陀滿興福的。<span class="科">淨</span>陀滿興福是個雕青大漢。他人長腳也長。<span class="科">眾</span>有多少長。<span class="科">淨</span>待我量一量。看有一丈七八長。<span class="科">眾</span>一丈七八長。且住。腳跡在這里。怎麼就不見了。<span class="科">淨</span>是跳過牆去了。<span class="科">眾</span>這牆是誰家的。<span class="科">外</span>是蔣舉人的花園。那個先進去。<span class="科">淨</span>你們進去。<span class="科">眾</span>還是你進去。<span class="科">淨</span>也罷。我有個分曉。待我先把這棍子丟將進去看。<span class="科">丟棍科末</span>這個是護身龍。怎麼丟了進去。<span class="科">淨</span>如今不叫他是護身龍。<span class="科">末</span>叫做什麼。<span class="科">淨</span>叫做查實。<span class="科">末</span>怎麼叫做查實。<span class="科">淨</span>丟這棍子進去。倘若裡面有溝有河。有人有狗。也曉得個明白。故此叫做查實。<span class="科">末</span>如今丟在那里響。<span class="科">淨</span>在平地上響。待我進去。<span class="科">作跳牆科</span>呀。有個神像在此。牌上寫着是明朗神之位。且住。陀滿興福是個有本事的人。倘撞着了他。一拳打得稀爛。還出去叫他們一齊進來。<span class="科">跳出科末</span>怎麼又出來了。可見甚麼。<span class="科">淨</span>不見甚麼。只見一個神道。坐在那里。和你都跳去看。<span class="科">末</span>我們奉上司拿人。和你推倒牆進去。怕他甚麼蔣舉人。牆倒眾人推。<span class="科">眾</span>是如此。<span class="科">眾推科</span>果然有個神道在此。<span class="科">淨</span>列位哥哥。我和你在神道面前許下一個願心。保佑你我早拿得陀滿興福。你道如何。<span class="科">眾</span>好好。<span class="科">丑</span>我就許一隻鵝。<span class="科">淨</span>我就許一隻雞。<span class="科">末</span>我許一刀肉。<span class="科">外</span>我許酒菓紙燭。都在我身上。<span class="科">眾</span>明朗神爺。我每都是土兵。奉上司明文。捉拿陀滿興福。若拿得着。還你一個三牲。<span class="科">丑</span>若拿不着。我那兒。你休怪。<span class="科">外</span>神明怎麼去褻瀆他。<span class="科">末</span>來和你在此嚷了半日。他就在此也去了。和你還到牆外邊去。追尋蹤跡。<span class="科">淨</span>說得有理。快來。快來。走在這里。<span class="科">丑</span>在那里。<span class="科">淨</span>這不是陀滿興福的紅錦戰袍。想是見我們追得緊急。墜井而亡了。<span class="科">丑窺井科</span>一個一個。<span class="科">外看科丑</span>兩個兩個。<span class="科">外</span>不是。是我和你的影子。<span class="科">丑</span>怎麼有人在裡面說話。<span class="科">外</span>是我和你的應聲。哥。被他使了計了。<span class="科">淨</span>使甚麼計。<span class="科">外</span>金蟬脫殼之計。他哄我和你在此打撈尸首。他不知去了多少田地了。不如拿這領衣服去請賞罷。<span class="科">眾</span>說得有理。<span class="科">眾</span></p>
        
        <p class="曲"><span class="牌">好花兒</span>恨不得掘地翻天。見樹邊一人端然。是個土地公公塑在花園。許金錢。望指點。<span class="科">合</span>歹人歹人那裡見。</p>
        
        <p class="曲"><span class="牌">前腔</span>尋不見連忙向前。搜索盡牆邊院邊。莫不是隱身法術似神仙。走如煙眼尋穿。<span class="科">合前</span></p>
        
        <p class="曲"><span class="牌">前腔</span>捉拿了三千六千。做公人十年五年。馬翰司公且休言。見着錢。最為先。<span class="科">合前外</span></p>
        
        <p class="白">手眼快且饒巡院。<span class="科">末</span>心機巧枉說周宣。<span class="科">淨</span>有指爪闢開地面。<span class="科">丑</span>插翅翼飛上青天。<span class="科">並下小生弔場</span>你看這一起土兵。倒在我跟前許下三牲去了。這回不走。更待何時。不免拜謝天地則個。</p>
        
        <p class="曲"><span class="牌">金蕉葉</span>謝天。<span class="夾白">謝了天。怎麼不拜謝明朗神爺。</span>謝神。避難來。幸脫離了禍門。<span class="夾白"><span class="科">欲下科生上</span>咄。</span>是何人入我園中暗隱。<span class="科">小生跪科</span>告少息雷霆怒嗔。</p>
        
        <p class="白"><span class="科">生</span>漢子。這不是說話的去處。隨我到亭子上來。</p>
        
        <p class="曲"><span class="牌">章臺柳</span><span class="科">生</span>情既緊。言又窘。我斟量非姦即盜賊。<span class="夾白"><span class="科">小生</span>小人不是賊。</span>逃軀潛地奔。<span class="夾白"><span class="科">生</span>既不是賊呵。</span>無故入人家。有何事因。<span class="夾白"><span class="科">小生</span>小人也是好人家兒女。<span class="科">生</span></span>你休得要逞花唇。稍虛詞。送你到有司推問。</p>
        
        <p class="白"><span class="科">小生</span>長者息怒且停嗔。聽我從頭說事因。興福本為忠孝將。誰知翻作叛離人。長者若拿興福去。官上加官職不輕。正是得放手時須放手。可饒人處且饒人。</p>
        
        <p class="曲"><span class="牌">前腔</span>我將冤苦陳。教君不忍聞。<span class="夾白"><span class="科">生</span>你是何處人氏。姓甚名誰。<span class="科">小生</span></span>念興福生來女直人。<span class="夾白"><span class="科">生</span>做甚勾當。<span class="科">小生</span></span>身充忠孝軍。<span class="夾白"><span class="科">生</span>呀。既是忠孝軍。怎麼不去隨駕。倒在這里<span class="科">小生</span></span>為父直諫遷都阻佞臣。齠齔不留存。誅戮盡。只留我苟活逃遁。</p>
        
        <p class="曲"><span class="牌">醉娘兒</span><span class="科">生</span>我聽言。此情實為可憫。<span class="夾白">漢子。擡起頭來我看。<span class="科">小生擡頭科生</span></span>覷着他貌英雄出輩群。<span class="夾白"><span class="科">背云科</span>結交在未遇之先。施恩在當厄之日。看此人一貌堂堂。後來必有好處。欲結義他為兄弟。未知他意下何如。漢子。請起。</span>你不嫌秀士貧。和你弟兄相識認。<span class="夾白"><span class="科">小生</span>小人該死之徒。得蒙長者饒恕。已出望外。焉敢與長者齊軀。<span class="科">生</span>這也非在今日。</span>他時須記取今危困。</p>
        
        <p class="曲"><span class="牌">前腔</span><span class="科">小生</span>死重生。怎敢忘伊大恩。<span class="夾白"><span class="科">生</span>你多少年紀了。<span class="科">小生</span>小人二十八歲。<span class="科">生</span>我今年三十歲。長你二歲。你稱我為兄便了。<span class="科">小生</span>既如此。哥哥請上。受兄弟幾拜。<span class="科">生</span>不勞拜罷。<span class="科">小生拜科</span></span>既為兄。休謙遜。<span class="夾白"><span class="科">生</span>你拜我受之不穩。<span class="科">小生</span></span>休道是百拜受不穩。受兄弟千拜何勞頓。<span class="夾白">除了仁兄呵。</span>誰肯把我負屈銜冤問。</p>
        
        <p class="白"><span class="科">生</span>兄弟。我本待要留你在此。暫住幾時。只是一件。</p>
        
        <p class="曲"><span class="牌">雁過南樓</span><span class="科">生</span>此間難容汝身。但人知彼此遭迍。<span class="夾白">兄弟。你衣帽那里去了。<span class="科">小生</span>衣帽多失落了。<span class="科">生</span>叫院子取我的衣帽並銀子十兩出來。<span class="科">末上</span>衣帽銀子在此。<span class="科">生</span>你且迴避。<span class="科">末下生</span></span>無物贈君。些少鏒銀。不嫌少。望留休哂。<span class="夾白"><span class="科">小生</span>多謝哥哥。<span class="科">生</span>兄弟。你此去呵。</span>莫辭苦辛。暮行朝隱。更名姓。向外州他郡。</p>
        
        <p class="白">兄弟。你方纔打從那里來的。<span class="科">小生</span>後園牆上跳過來的。<span class="科">生</span>我如今送你到前門出去。<span class="科">別科</span></p>
        
        <p class="曲"><span class="牌">前腔</span><span class="科">小生</span>拜別拜別。方欲離門。<span class="夾白">且住。我陀滿興福聰明了一世。懵懂在一時。方纔跳入那秀士園中。他不拿我送官請賞。反助我銀兩。又結義我為兄弟。我久後若得寸進。欲報恩義。未知他姓甚名誰。</span>猛回身。猛回身。又還思忖。<span class="夾白"><span class="科">生</span>呀。兄弟。你去了怎麼又轉來。<span class="科">小生</span></span>特有少稟。欲言又忍。<span class="夾白"><span class="科">生</span>兄弟有甚話。但說不妨。<span class="科">小生</span></span>哥哥姓和名。小兄弟敢問。<span class="夾白"><span class="科">生</span>自家姓蔣。雙名世隆。中都路人氏。兄弟。你三回四次問我的姓名。莫非恐人拿住。要攀扯着我麼。<span class="科">小生</span></span>無他效芹。略得進身。犬馬報。怎敢忘半米兒星分。</p>
        
        <p class="白"><span class="科">走科生</span>兄弟且慢去。我還有幾句言語囑咐你。</p>
        
        <p class="曲"><span class="牌">山麻客</span><span class="科">生</span>你去渡關津。怕有人盤問。又沒個官司文憑路引。此行何處能安頓。驀忽地怕有便人。寄取一封平安書信。</p>
        
        <p class="曲"><span class="牌">前腔</span><span class="科">小生</span>兄長言極明論。遍行軍州。立賞明文。世沒個男兒。有誰投奔。一片心。后土皇天。表我忠直。不陷良人。</p>
        
        <p class="曲"><span class="牌">尾聲</span>埋名避禍捱時運。滿望取皇家赦恩。罪大彌天。其時許自新</p>
        
        <p class="落詩"><span class="科">生</span>古語積善逢善。<br /><span class="科">小生</span>常言知恩報恩。<br /><span class="科">合</span>此去願逢吉地。<br />前行莫撞凶門。</p>
        
        <h2 id=ch8 class="chapter"><span class="齣題">第八齣　少不知愁</span></h2>
        
        <p class="曲"><span class="牌">七娘子</span><span class="科">旦王瑞蘭上</span>生居畫閣蘭堂裡。正青春歲方及笄。家世簪纓。儀容嬌媚。那堪身處歡娛地。</p>
        
        <p class="誦"><span class="牌">踏莎行</span>瑞蘭蘭蕙溫柔。柔香肌體。體如玉潤宮腰細。細眉淡掃遠山橫。橫波滴溜嬌還媚。　　媚臉凝脂。脂勻粉膩。膩酥香雪天然美。美人粧罷更臨鸞。鸞釵斜插堆雲髻。</p>
        
        <p class="曲"><span class="牌">錦纏道</span>髻雲堆。珠翠簇。蘭姿蕙質。香肌稱羅綺。黛眉長。盈盈照一泓秋水鞋直上冠兒至底。諸餘沒半星兒不美。針指暫閒時。花朝月夕。丫鬟侍妾隨。好景須歡會。四時不負佳致。</p>
        
        <p class="曲"><span class="牌">朱奴兒</span>春名苑。奇葩異卉。夏水閣。浮瓜沉李。秋翫蟾光折桂枝。逢冬景賞雪觀梅。知他喚喚愁是甚的。總不解愁滋味。</p>
        
        <p class="落詩">芳容魚沉雁落。<br />美貌月閉花羞。<br />肌骨天然自好。<br />不搽脂粉風流。</p>
        
        <h2 id=ch9 class="chapter"><span class="齣題">第九齣　綠林寄跡</span></h2>
        
        <p class="曲"><span class="牌">水底魚</span><span class="科">外淨丑末嘍囉上</span>擊鼓鳴鑼。殺人並放火。倚山為寨。號為攔路虎。金銀財寶。劫來如糞土。無錢買路。霸王也難過。</p>
        
        <p class="白"><span class="科">淨</span>山中壯士。全無救苦之心。寨內強人。儘有害民之意。不思昔日蕭何律。且效當年盜跖能。眾兄弟。你我不是別人。虎頭山草寇是也。寨中有五百名嘍囉。你我卻是頭領。昨夜巡哨各山。不知有事也沒有。<span class="科">外</span>我巡東山。一些事也沒有。<span class="科">淨</span>我巡西山。也沒事。<span class="科">丑</span>我巡南山。也沒事。只有巡北山的頭領不見回來。<span class="科">末上</span>歡來不似今日。喜來那勝今朝。<span class="科">眾</span>哥回來了。<span class="科">末</span>是回來了。你們巡哨如何。<span class="科">眾</span>我們都沒事。<span class="科">末</span>我倒有事。<span class="科">丑</span>你敢被人拿住了。<span class="科">末</span>被人拿住。還回來得。<span class="科">丑</span>卻怎麼說。<span class="科">末</span>我一巡巡到山凹裡。只見霞光萬道。瑞氣千條。被我把刀尖掘將下去。只見一個石匣。石匣裡面。一頂金盔。一把寶劍。<span class="科">眾</span>在那里。<span class="科">末</span>是我藏在那里。<span class="科">眾</span>去拿來看一看。<span class="科">末</span>我去拿來。<span class="科">背云</span>我在那里戴一戴。頭腦生疼起來。且把與他們戴戴看。哥。你看好東西。<span class="科">淨</span>拿來我戴。<span class="科">丑外奪科末</span>不要爭。我有個主張。我們虎頭山有五百名嘍囉。只少一個寨主。若是戴得這盔的。就拜他做寨主。<span class="科">丑</span>這有甚麼難。拿來我戴起。<span class="科">末</span>且住。要做寨主。還要通得些文墨纔戴得。<span class="科">丑</span>要弄文墨。這個不打緊。拿來我戴了說。<span class="科">末</span>說了戴。<span class="科">丑</span>也罷。我就說。怎麼樣說好。<span class="科">末</span>要說得大些。<span class="科">丑</span>混沌初分我出身。如何。<span class="科">末</span>大便大了。且看下句。<span class="科">丑</span>有麼。混沌初分我出身。伏羲神農是我後輩人。山中寨主無人做。五百名嘍囉我是尊。拿來我戴。<span class="科">末</span>欽賜了你。不消謝恩。<span class="科">外</span>好皇家氣象。<span class="科">丑</span>好。你看耀日爭光。這紅帽兒不用了。賜與你們罷。且住。還要早晨夜晚戴戴。拿那雌雄寶插在我楊柳細邊。<span class="科">末</span>這怎麼說。<span class="科">丑</span>雌雄寶劍。楊柳細腰。<span class="科">淨</span>皇帝也打歇後語。頒行天下。都要打歇後語哩。<span class="科">丑反戴科末</span>反了。<span class="科">丑</span>一日皇帝也不曾做。怎麼就反了。<span class="科">末</span>盔反戴了。<span class="科">丑</span>你那曉得。我是個沒面目的大王。卻要垂簾聽政哩。<span class="科">歪戴科末</span>歪了。<span class="科">丑</span>這叫做耳不聞。<span class="科">作跌推末科末</span>怎麼推我一交。<span class="科">丑</span>這叫做推位讓國。<span class="科">搖科末</span>不要搖。<span class="科">丑</span>是堯舜之道。<span class="科">末</span>怎麼這等抖。<span class="科">丑</span>劉備兒子叫做阿斗。<span class="科">末</span>怎麼坐在地上。<span class="科">丑</span>地主明王也要坐朝問道。阿呀。盔內有鬼。<span class="科">末</span>無鬼不成魁。<span class="科">丑</span>快備龍床。寡人要駕崩了。大家且來濟弱扶傾。<span class="科">倒科眾扶科</span>怎麼。<span class="科">丑</span>戴在頭上。漸漸似泰山壓頂一般。頭疼眼脹。成不得。這寨主不願做了。還是戴紅帽兒罷。<span class="科">淨</span>我量你這等嘴臉。怎做得寨主。看我坐在這里。就有樣子了。<span class="科">末</span>也先要通文。<span class="科">淨</span>有麼。混沌初分我出世。壽星老兒是我的徒弟。這些小賊莫多言。虎頭山中我即位。<span class="科">末</span>好個即位。<span class="科">淨</span>進上我戴<span class="科">末</span>把紅帽我拿了。<span class="科">淨</span>且放在此。備而不用。我今日做了寨主。你每都要聽我令旨。遵我約束。如違拿來就斬了。<span class="科">眾</span>好欺心。寨主未做得成。就要殺兄弟。<span class="科">淨</span>不是。先說過了。日後方見寡人言顧行。都走過一邊聽點。走過東來。<span class="科">眾走科淨</span>走過西去。呀。不好了。<span class="科">倒科眾扶科</span>戴不得。戴在頭上。就像一萬斤重。寨主要做。受不得這般疼痛。罷。還是這紅帽兒安穩。<span class="科">末</span>不瞞哥們說。我在山凹裡時。就戴一戴。頭上生疼。若是好戴呵。不到如今讓與你們戴。<span class="科">丑</span>列位。以後有了得的客商經過。只把這盔與他戴。就壓倒了。不消費力。金銀財寶都是我每的。<span class="科">末</span>不是這般說。天賜這頂盔。必有個做寨主的來戴。如今和你每下山去。招軍買馬。積草聚糧。等候那人便了。<span class="科">眾</span>說得是。</p>
        
        <p class="曲"><span class="牌">節節高</span><span class="科">眾</span>強梁勇猛人會一家。殺人放火張威霸。行劫掠。聚草糧。屯人馬。慣戰武藝多瀟洒。從來賊膽天來大。蛟龍猛虎離山窩。聞風那個不驚怕。<span class="科">下</span></p>
        
        <p class="曲"><span class="牌">醉羅歌</span><span class="科">小生上</span>那日那日離都下。流落流落在天涯。畫影圖形遍挨查。到處都張掛。草為茵褥。橋為住家。山花當飯。溪水當茶。<span class="夾白">陀滿興福這般苦楚呵。</span>那些個一刻千金價。<span class="科">內喊科小生</span>兵戈擾。道路賒。幾番回首望京華。</p>
        
        <p class="白"><span class="科">外末淨丑上</span>這廝往那里走。<span class="科">小生</span>你這夥是甚麼人。攔我去路。<span class="科">眾</span>快留下買路錢去。<span class="科">小生</span>我且問你。這路是你家的。我且是沒錢在身邊。就有。你每也要我的不得。<span class="科">丑</span>你是賊的老子。要你的不得。<span class="科">淨</span>啐。賊的兒子。<span class="科">小生</span>怎麼叫做買路錢。<span class="科">淨</span>我每這個虎頭寨。但是打我這里經過。要幾貫買路錢。若是沒有。一刀兩段。<span class="科">小生</span>你這夥元來是剪徑的毛賊。<span class="科">淨</span>罷了。叫出表字道號來了。<span class="科">小生</span>我行來路遠。肚中飢又飢。渴又渴。有酒飯拿來喫。有盤纏送些我。做個過路好看錢。饒你這夥毛賊的性命。<span class="科">淨</span>倒要土地三陌紙。<span class="科">丑</span>哥。但是過我這山的人。少不得大膽說幾句大話唬人。<span class="科">淨</span>說得有理。待我去拿他過來。唗。你休得說大話。戰得我過。饒你性命。<span class="科">小生</span>你來。<span class="科">淨倒科丑</span>罷了。倒了虎頭山的架子。待我去拿他。你要活的。就是活的。要死的。就是死的。唗。這廝看刀。<span class="科">小生</span>你來。<span class="科">丑跪倒科淨</span>不是這等。和你眾人齊上去與他殺。叫他雙拳不敵四手。<span class="科">丑</span>這個有理。和你齊上去。<span class="科">小生</span>你每都來。<span class="科">眾戰倒科丑</span>這個人果然有些本事。快拿那話兒來。<span class="科">末</span>甚麼那話兒。<span class="科">丑</span>戴在頭上生疼的。<span class="科">淨取盔跪介</span>壯士爺。<span class="科">丑</span>啐。怎麼跪了他。又叫爺。<span class="科">淨</span>再不要惹他打了疼處。壯士爺。<span class="科">末</span>又叫爺。<span class="科">淨</span>哥。奉承他些罷。<span class="科">小生</span>怎麼說。<span class="科">淨</span>眾人沒有什麼孝順。止有一頂嵌金盔在此。壯士爺若戴得。就奉送。<span class="科">小生</span>拿上來。你這夥毛賊也有這頂好金盔。<span class="科">淨</span>眾人也指望成些大事。特打在此的。<span class="科">小生戴科</span>倒正好。<span class="科">眾</span>可疼。<span class="科">小生</span>甚麼疼。<span class="科">淨</span>你不頭疼。<span class="科">小生</span>我怎麼頭疼。<span class="科">淨</span>你可眼花。<span class="科">小生</span>我為甚眼花。<span class="科">丑</span>這卻是真命強盜。<span class="科">外</span>真命寨主。<span class="科">眾</span>稟壯士。你來得去不得。<span class="科">小生</span>我怎麼來得去不得。</p>
        
        <p class="曲"><span class="牌">不漏水車子</span><span class="科">眾</span>告壯士。休怒嗔。不嫌草寨貧。拜壯士為山中頭領。掌管嘍囉五百名。<span class="夾白"><span class="科">小生</span>你每要留我麼。<span class="科">眾</span>是。<span class="科">小生</span>且退後。</span>且自沉吟。謾自評論。畫影圖形。捕捉甚緊。不如隱遁在埋名徑。<span class="夾白">也罷。我且住在這里罷。<span class="科">眾拜科</span></span>多蒙便應承。小的們悉遵鈞令。</p>
        
        <p class="白">請問寨主上姓。<span class="科">小生</span>你問我姓名麼。<span class="科">眾</span>是。<span class="科">小生背云</span>雖然沒人到此尋我。也未可把真名說與他每知道。眾嘍囉。我姓蔣雙名世昌。你眾人聽我號令。<span class="科">眾應科小生</span>汝等下山。三不可殺。<span class="科">眾</span>那三樣不可殺。<span class="科">小生</span>中都路人不可殺。秀士不可殺。姓蔣的不可殺。其餘有買路錢的放他過去。沒有的帶上山來。<span class="科">眾</span>領鈞旨。</p>
        
        <p class="曲"><span class="牌">紅繡鞋</span><span class="科">小生</span>本為蓋世英雄。英雄。奸邪疾妒難容。難容。萬山深處隱其蹤。不是路。且相從。屯作蟻。聚成蜂。屯作蟻。聚成蜂。</p>
        
        <p class="曲"><span class="牌">前腔</span><span class="科">眾</span>將軍凜凜威風。威風。戰袍繡虎雕龍。雕龍。山花斜插茜巾紅。新寨主。坐山中。商旅過。莫遭逢。商旅過。莫遭逢。</p>
        
        <p class="落詩"><span class="科">小生</span>暫居山寨作生涯。<br /><span class="科">眾</span>喜得將軍肯上來。<br /><span class="科">合</span>巍嶺峻峰通隱豹。<br />野花芳草待時開。</p>
        
        <h2 id=ch10 class="chapter"><span class="齣題">第十齣　奉使臨番</span></h2>
        
        <p class="曲"><span class="牌">丞相賢</span><span class="科">外王尚書上</span>彎弓馳騎射雙鵰。武勇超群膽氣豪。紫袍金帶非同小。見隨朝。兵部尚書官養老。</p>
        
        <p class="白">馬掛征鞍將掛袍。柳梢門外月兒高。男兒未掛封侯印。腰下常懸帶血刀。自家姓王。名鎮。女直人也。官拜兵部尚書。家眷五十餘口。至親者三人。夫人張氏。小女瑞蘭。年方及笄。未曾許聘。今日私宅稱觴。怕有朝使到來。不當穩便。院子那里。<span class="科">末上</span>堂上呼雙字。階前應一聲。覆老爺。有何分付。<span class="科">外</span>我今日私宅稱觴。倘有朝使到來。即報與我知道。<span class="科">末</span>理會得。</p>
        
        <p class="曲"><span class="牌">梨花兒</span><span class="科">淨使臣上</span>使臣走馬傳敕旨。鋪陳香案疾穿執。萬歲山呼行禮畢。<span class="夾白">嗏。</span>欽依宣諭躬身立。</p>
        
        <p class="白">聖旨已到。跪聽宣讀。朕當邦國阽危。邊疆多難。士庶洶洶。各不聊生。賊情叵測。難以遙度。爾兵部尚書王鎮。當朝良將。昭代名臣。可前往邊城。緝探詳細。便宜行事。軍情緊急。不可稽遲。謝恩。<span class="科">外</span>萬歲。萬歲。萬萬歲。朝使。不知朝廷敕旨。為何這等急促。</p>
        
        <p class="曲"><span class="牌">番鼓兒</span><span class="科">淨</span>為塞北。為塞北。興兵臨邊鄙。但州城關津險隘。勢怎當敵。待欲遷都迴避。不許稽遲。上京去緝探事實。<span class="科">合</span>火速便馳驛。等回音星飛電急。</p>
        
        <p class="曲"><span class="牌">前腔</span><span class="科">外</span>念老臣。念老臣。年登七十歲。今又奉朝廷勑旨。事屬安危。恨不得肋生雙翅。兩頭白日。多只行五里十里。<span class="科">合前</span></p>
        
        <p class="曲"><span class="牌">前腔</span><span class="科">末</span>緊使人。緊使人疾速催驛騎。便疾忙安排鞍轡。打點行李。這回須教仔細。先解韁繩。怕騎了沒頭馬兒。<span class="科">合前</span></p>
        
        <p class="曲"><span class="牌">前腔</span><span class="科">淨</span>兀剌赤。兀剌赤。門外等多時。<span class="科">外</span>縱轡加鞭。心急馬遲。<span class="科">末</span>伴宿女孩兒。羊酒須要關支。管取完備。休得誤了軍期。<span class="科">合前</span></p>
        
        <p class="曲"><span class="牌">雙勸酒</span><span class="科">外</span>軍情緊急。國家責委。不敢有違滯。常言道養兵千日。今朝用人之際。<span class="科">合</span>火速便馳驛。等回音星飛電急。</p>
        
        <p class="白"><span class="科">淨</span>老大人。此乃朝廷大事。即日就望回音。作急起程罷。眼望旌捷旗。耳聽好消息。<span class="科">下外</span>身食天祿。命懸君手。驛馬俱已完備。只得就此前去。院子。後堂請老夫人小姐出來。分付家事。即便起程。<span class="科">末</span>老夫人小姐有請。</p>
        
        <p class="曲"><span class="牌">東風第一枝</span><span class="科">老旦上</span>宮日添長。壺冰結滿。仲冬天氣嚴寒。<span class="科">旦上</span>繡工停卻金針。紅爐畫閣人閒。金猊香嫋。麗曲趁舞袖弓彎。<span class="科">合</span>錦帳中。褥隱芙蓉。怎教鸚鵡杯乾。</p>
        
        <p class="白"><span class="科">老旦</span>相公萬福。<span class="科">外</span>夫人少禮。<span class="科">旦</span>爹爹萬福。<span class="科">外</span>孩兒到來。<span class="科">老旦</span>
        
        </p><p class="誦"><span class="牌">臨江仙</span>相公。忽聽朝廷頒勑旨。傳宣未審何因。<span class="科">外</span>使臣走馬到家門。教老夫急離龍鳳闕。緝探虎狼軍。　　<span class="科">旦</span>爹爹。朝中多少文和武。緣何獨選家尊。<span class="科">末</span>惟行君命豈私身。正是家貧顯孝子。國難見忠臣。</p>
        
        <p class="白"><span class="科">旦</span>爹爹遲些去也無妨。<span class="科">外</span>孩兒說那里話。我若遲延。是違忤了朝廷了。今日將家事交付與你母子。就此起程。<span class="科">老旦</span>相公路上帶誰去伏侍。<span class="科">外</span>六兒北邊慣熟。帶六兒去。<span class="科">老旦</span>院子叫六兒過來。<span class="科">末</span>六叔。老爺叫。<span class="科">丑上</span>聽得爹爹叫。即忙便來到。爹爹。奶奶。小姐。六兒叩頭。<span class="科">外</span>六兒。我奉聖旨。往北邊和番。帶你去伏侍。快去收拾行李。<span class="科">丑</span>理會得。<span class="科">叫科</span>媳婦收拾我行李。我隨爹爹往北邊走一遭。<span class="科">老旦</span>老身已分付安排杯酒。就與相公餞行。看酒來。<span class="科">丑</span>酒在此。</p>
        
        <p class="曲"><span class="牌">催拍</span><span class="科">外</span>受君恩。身居從班。食君祿。怎敢辭難。<span class="科">老旦</span>此行非同小看。非同小看。緝探上京虛實。便往邊關。漠漠平沙。路遠天寒。<span class="科">合</span>一別後涉水登山。今日去。甚時還。</p>
        
        <p class="曲"><span class="牌">前腔</span><span class="科">老旦</span>氣力衰。行履尚難。怎驅馳揮鞭跨鞍。<span class="科">旦</span>愁只愁路裡。愁只愁路裡。難禁冒雨蒙霜。此身勞煩。誰奉興居。暮宿朝餐。<span class="科">合</span></p>
        
        <p class="曲"><span class="牌">前腔</span><span class="科">旦</span>去難留。愁擎鳳盞。愛情深。重掩淚眼。<span class="科">外</span>休憂慮放懷。休憂慮放懷。堂上母親。叮嚀小心相看。<span class="科">老旦</span>娘女在家中。怎免愁煩。<span class="科">合</span></p>
        
        <p class="曲"><span class="牌">前腔</span><span class="科">丑末</span>宣限緊。休作等閒。報國家。忠心似丹。<span class="科">旦</span>稍遲延半晌。稍遲延半晌。尋思止得些時。面覰尊顏。子父隔絕。霧阻雲攔。<span class="科">合前</span></p>
        
        <p class="曲"><span class="牌">一撮棹</span><span class="夾白"><span class="科">外</span>夫人。只得就此分別了。</span>今日去。便馳驛離鄉關。朝廷命。疾登途。怕遲晚。<span class="科">老旦</span>兵南進。興戈甲。取江山。<span class="科">旦</span>遭離亂。家無主。怎逃難。<span class="科">外</span>雖士馬侵邊緊。兩三月便回還。<span class="科">老旦</span>專心望。望佳音。報平安。</p>
        
        <p class="落詩">軍情怎敢暫留停。<br />疾速登程離帝京。<br />正是相逢不下馬。<br />從今各自奔前程。</p>
        
        <h2 id=ch11 class="chapter"><span class="齣題">第十一齣　士女隨遷</span></h2>
        
        <p class="曲"><span class="牌">緱山月</span><span class="科">生上</span>守正處寒爐。勤苦誦詩書。盼春闈身進踐榮途。奈雙親服制。前程未遂。敢仰天呼。<span class="科">小旦上</span>樂道安貧巨儒。嗟怨是何如。但孜孜有志效鴻鵠。似藏珍韞匱。韜光隱諱。待價沽諸。</p>
        
        <p class="白">哥哥萬福。<span class="科">生</span>妹子到來。妹子請坐。<span class="科">小旦</span>哥哥請。哥哥。妹子往常間見哥哥眉開眼笑。今日因甚眉頭不展。面帶憂容。卻為何來。<span class="科">生</span>妹子。你不知道我有三件事在心。所以不樂。<span class="科">小旦</span>那三件。<span class="科">生</span>第一件。父母靈柩在堂。未曾殯葬。第二件。我服制在身。難以進取。第三件。你我年紀長大。親事未諧。以此不樂。<span class="科">小旦</span>
        
        </p><p class="誦"><span class="牌">玉樓春</span>瑞蓮愚不將賢諫。安居溫習何嗟歎。退藏山水作漁樵。進身皇闕為官宦。　　<span class="科">生</span>妹子。迅速光陰如轉眼。少年何事功名賺。蒼天未必誤儒冠。儒冠豈誤男兒漢。</p>
        
        <p class="白"><span class="科">小旦</span>哥哥。你平日攻書多少。諒必自知上達之意。</p>
        
        <p class="曲"><span class="牌">玉芙蓉</span><span class="科">生</span>胸中書富五車。筆下句高千古。鎮朝經暮史。寐晚興夙。擬蟾宮折桂雲梯步。待求官奈何服制拘。教人怨。怨不沾寸祿。<span class="科">合</span>望當今聖明天子詔賢書。</p>
        
        <p class="曲"><span class="牌">前腔</span><span class="科">小旦</span>功名事本在天。何必心過慮。且從他得失。任取榮枯。為人只恐身無藝。暫時間未從心所欲。金埋土。也須會離土。<span class="科">合前</span></p>
        
        <p class="曲"><span class="牌">刷子序</span><span class="科">生</span>書齋數椽。良田儘可隨分饘粥。世態紛紛。爭如靜守閒居。<span class="科">小旦</span>勤劬事業。學成文武。掌王朝方展訏謨。<span class="科">合</span>但有個抱藝懷才。那曾見滄海遺珠。</p>
        
        <p class="曲"><span class="牌">前腔</span><span class="科">生</span>難服。晚進兒童。肥馬輕裘。污紫奪朱。磊落男兒。慚睹蠢爾之徒。<span class="科">小旦</span>聽語。萬事皆由天命。盡皆非者也之乎。<span class="科">合前末慌走上</span></p>
        
        <p class="白">災來怎躲。禍至難逃。官人。小姐。不好了。快走。<span class="科">生</span>怎麼說。<span class="科">末</span>只見簇簇軍馬往南來。密密刀鎗從北至。勢不可遏。鋒不可當。奪關隘爭履平川。攻城邑競登坦地。黎民逃難。街衢中似亂亂奔獐。官宦隨遷。途路裡若慌慌走鹿。百司解散。萬姓倉皇。明張榜示。今朝駕幸汴梁城。曉諭通知。即日要徙中都路。一來軍馬臨城。二者都堂法令。螻蟻尚且貪生。為人豈不惜命。官人小姐聽原因。滿目干戈不太平。雙手劈開生死路。一身跳出是非門。各人自去逃生去了。<span class="科">下</span></p>
        
        <p class="曲"><span class="牌">薄媚袞</span><span class="科">生小旦</span>聽人報軍馬近城。國主遷都汴。今晚庶民。不許一人落後在京輦。生長昇平。誰曾慣遭離亂。苦怎言。膽顫心驚。如何可免。</p>
        
        <p class="曲"><span class="牌">前腔</span>聽街坊巷陌。唯聞得炒炒哀聲遍。急去打疊金共寶。隨身帶做盤纏。田業家私。不能守。不能戀。兩淚漣。生死安危。只得靠天。</p>
        
        <p class="落詩"><span class="科">生</span>父母家鄉甚日歸。<br /><span class="科">小旦</span>慌慌垂淚離京畿。<br /><span class="科">合</span>避難一心忙似箭。<br />逃生兩腳走如飛。</p>
        
        <h2 id=ch12 class="chapter"><span class="齣題">第十二齣　山寨巡羅</span></h2>
        
        <p class="曲"><span class="牌">賀聖朝</span><span class="科">小生上</span>斬龍誅虎威風。擒王捉將英雄。錦征袍相稱茜巾紅。鎮山北山東。</p>
        
        <p class="白">陀滿興福來到此間。所謂慌不擇路。飢不擇食。只得結集亡命。哨聚山林。靠高岡為寨柵。依野澗作城濠。風高放火。無非劫掠莊農。月黑殺人。盡是傷殘民命。弓兵巡尉。聞知膽喪心驚。客旅經商。見說魂飛魄散。除非黃榜見招安。餘下官兵收不得。眾婁羅那裡。<span class="科">外末應上小生</span>你每俱有差占。只有大小婁羅沒有什麼事委他。與我叫他來。<span class="科">外末下喚科淨丑上</span>宋江三十六。回來十八雙。若還少一個。定是不還鄉。覆主帥。有何分付。<span class="科">小生</span>大小婁羅。別的都有差占。獨你兩個沒有甚勾當與你管。今發下一個夥落更梆。一個巡山伏路。問你頭上戴的。腰間繫的。手中拿的。腳下穿的。少了一件。重打二十。<span class="科">淨丑</span>領鈞旨。大婁羅巡山。小婁羅打更。<span class="科">諢科小生</span>聽我分付着。</p>
        
        <p class="曲"><span class="牌">豹子令</span>聞說中都起戰塵。起戰塵。黎民逃難亂紛紛。亂紛紛。怕有推車儋擔人經過。劫掠財寶共金銀。<span class="科">合</span>登山驀嶺用心巡。</p>
        
        <p class="曲"><span class="牌">前腔</span><span class="科">淨</span>休避些兒苦共勤。苦共勤。提刀攜劍共成群。共成群。士農工商錢奪下。回來山寨醉醺醺。<span class="科">合前</span></p>
        
        <p class="曲"><span class="牌">前腔</span><span class="科">丑</span>劫掠金珠不要分。不要分。肥羊美酒不霑唇。不霑唇。但願捉得個花嬌女。將來壓寨做夫人。<span class="科">合前</span></p>
        
        <p class="落詩"><span class="科">小生</span>逢人買路要金珠。<br /><span class="科">淨</span>認得山中好漢無。<br /><span class="科">丑</span>日後欲求生富貴。<br /><span class="科">合</span>眼前須下死工夫。</p>
        
        <h2 id=ch13 class="chapter"><span class="齣題">第十三齣　相泣路岐</span></h2>
        
        <p class="曲"><span class="牌">破陣子</span><span class="科">老旦上</span>況是君臣分散。那看母子臨危。<span class="科">旦上</span>嚴父東行何日返。天子南遷甚日回<span class="科">合</span>家邦無所依。</p>
        
        <p class="誦"><span class="科">老旦</span><span class="牌">望江南</span>身狼狽。慌急便奔馳。貼肉金珠揣得甚。隨身衣服着些兒。子母緊相隨。　　<span class="科">旦</span>離帝輦。前路去投誰。風雨催人辭故國。鄉關回首暮雲迷。何日是歸期。</p>
        
        <p class="白"><span class="科">老旦</span>孩兒。管不得你鞋弓襪小。只得趲行幾步。<span class="科">旦</span>母親。怎麼是好。</p>
        
        <p class="曲"><span class="牌">漁家傲</span><span class="科">老旦</span>天不念去國愁人助慘悽。淋淋的雨若盆傾。風如箭急。<span class="科">旦</span>侍妾從人皆星散。各逃生計。<span class="科">合</span>身居處華屋高堂。但尋常珠繞翠圍。那曾經地覆天翻受苦時。</p>
        
        <p class="白"><span class="科">老旦</span>孩兒。天雨淋漓。人跡稀走。兩條路不知往那一條去。</p>
        
        <p class="曲"><span class="牌">剔銀燈</span>迢迢路不知是那裡。前途去。安身何處。<span class="科">旦</span>一點點雨間着一行行悽惶淚。一陣陣風對着一聲聲愁和氣。<span class="科">合</span>雲低。天色傍晚。子母命存亡兀自尚未知。</p>
        
        <p class="曲"><span class="牌">攤破地錦花</span><span class="科">旦</span>繡鞋兒。分不得幫和底。一步步提。百忙裡褪了跟兒。<span class="科">老旦</span>冒雨盪風。帶水拖泥。<span class="科">合</span>步難移。全沒些氣和力。</p>
        
        <p class="曲"><span class="牌">麻婆子</span><span class="科">老旦</span>路途路途行不慣。心驚膽顫摧。<span class="科">旦</span>地冷地冷行不上。人慌語亂催。<span class="科">老旦</span>年高力弱怎支持。<span class="科">倒科旦扶科旦</span>泥滑跌倒在凍田地。款款扶將起。<span class="科">合</span>心急步行遲。</p>
        
        <p class="落詩"><span class="科">旦</span>最苦家尊去遠。<br /><span class="科">老旦</span>怎當軍馬臨城。<br /><span class="科">合</span>正是福無雙至。<br />果然禍不單行。</p>
        
        <h2 id=ch14 class="chapter"><span class="齣題">第十四齣　風雨間關</span></h2>
        
        <p class="曲"><span class="牌">薄倖</span><span class="科">生上</span>凜冽寒風。淋漓冷雨。送君臣南北。父子東西。<span class="科">小旦上</span>心腸痛。不幸見刀兵冗冗。<span class="科">合</span>望故國雲山遠濛濛。</p>
        
        <p class="誦"><span class="科">生</span><span class="牌">浣溪沙</span>萬里飛沙咽鼓鼙。三軍殺氣傍旌旗。天涯兄妹兩相依。　　<span class="科">小旦</span>前路未知何處是。故鄉猶恐不同歸。出關愁暮一霑衣。</p>
        
        <p class="白"><span class="科">生</span>妹子。管不得你的鞋弓襪小。只得趲行幾步。<span class="科">小旦</span>是。哥哥。</p>
        
        <p class="曲"><span class="牌">賽觀音</span><span class="科">生</span>雨兒催。風兒送。嘆一旦家邦盡空。<span class="科">小旦</span>想富貴榮華如夢。<span class="科">合</span>哽咽傷心。教我氣填胸。</p>
        
        <p class="曲"><span class="牌">前腔</span><span class="科">小旦</span>意兒慌。腳兒痛。顫篤速如癡似懜。<span class="科">生</span>苦捱着疾忙行動。<span class="科">合</span>郊野看看。又早晚雲籠。</p>
        
        <p class="曲"><span class="牌">人月圓</span><span class="科">生</span>途路裡。奔走流民擁。膽喪魂飛心驚恐。<span class="科">小旦</span>風吹雨濕衣襟重。止不住雙雙珠淚湧。<span class="科">合</span>行不上。惟聞得戰鼓聲振蒼穹。</p>
        
        <p class="曲"><span class="牌">前腔</span><span class="科">生</span>軍馬又來。四下如鐵桶。眼見得京師城壁空。<span class="科">小旦</span>他每趕着無輕縱。人似豺狼馬似龍。<span class="科">合</span>遭驅虜。親骨肉甚年何日重逢。</p>
        
        <p class="落詩">急前去汴梁路杳。<br />慢停待中都亂擾。<br />烏鴉共喜鵲同巢。<br />吉凶事全然未保。</p>
        
        <h2 id=ch15 class="chapter"><span class="齣題">第十五齣　番落回軍</span></h2>
        
        <p class="白"><span class="科">丑扮老漢上</span>天有不測風雲。人有旦夕禍福。只今番兵犯界。天子南遷。百官隨駕。盡離中都。萬姓逃生。交馳道路。正是相逢不下馬。各自奔前程。呀。前面煙塵擾攘。想又是番兵來了。不免在此石板橋下。暫躲片時。再作區處。</p>
        
        <p class="曲"><span class="牌">竹馬兒</span><span class="科">淨引眾上</span>喊殺漫山漫野。招颭着皂旗兒。萬點寒鴉。見千戶萬戶每領雄兵。圍遶中都城下。見敵樓上無一個人披掛。都遷徙離京華。前驅奮武征伐。盡攬轡攀鞍加鞭乘着駿馬。待逃生除非是插雙翅。直追趕到天涯。呀。金鞍玉轡斜插着寶鐙菱花。</p>
        
        <p class="白"><span class="科">淨</span>生長陰山燕水北。襖子渾金腰繫玉。彎弓沙塞射雙鵰。躍馬圍場逐走鹿。展手齊齊弄舞腰。顛腳來來高唱曲。有時畫在小屏風。展轉教人看不足。且喜已到中都地面。果然好花錦世界。彼國軍民。皆已隨駕遷都汴梁去了。不免與把都兒每閒玩一回。<span class="科">眾</span>告主帥。前面石板橋下有一個老兒。<span class="科">淨</span>拿過來。<span class="科">眾拿丑見科淨</span>你是甚麼人。<span class="科">丑</span>小人是本處耆老。<span class="科">淨</span>尀耐你大金天子。俺那裡三年一小進。五年一大進。十年一總進。今經一十五年。並無一絲兒回答。是何道理。<span class="科">丑</span>本國前月差兵部王尚書。裝載寶物。從水路進至上國來了。<span class="科">淨</span>我每從陸路征發。想是錯過了也。你莫非說謊麼。<span class="科">丑</span>小人怎敢。<span class="科">淨</span>既然如此。把都兒每傳下號令。且自回兵。</p>
        
        <p class="落詩"><span class="科">淨</span>加鞭哨馬走如龍。<br />海角天涯要立功。<br /><span class="科">合</span>假饒一國長空闊。<br />盡在皇都掌握中。</p>
        
        <h2 id=ch16 class="chapter"><span class="齣題">第十六齣　違離兵火</span></h2>
        
        <p class="曲"><span class="牌">滿江紅</span><span class="科">老旦旦上</span>身遭兵火。身遭兵火。母子逃生受奔波。怎禁得風雨摧殘。田地上坎坷。泥滑路生行未多。軍馬追急。教我怎奈何。彈珠顆。冒雨盪風。沿山轉坡。<span class="科">眾上趕老旦旦下眾搶傘諢科下</span></p>
        
        <p class="曲"><span class="牌">前腔</span><span class="科">生小旦上</span>身遭兵火。身遭兵火。兄妹逃生受奔波。怎禁得風雨摧殘。田地上坎坷。泥滑路生行未多。軍馬追急。教我怎奈何。彈珠顆。冒雨盪風。沿山轉坡。<span class="科">眾上趕生小旦下眾搶包諢科下老旦旦生小旦同上各唱前曲科丑扮婦人淨扮和尚外扮道士上諢科眾上趕散科並下</span></p>
        
        <p class="曲"><span class="牌">東甌令</span><span class="夾白"><span class="科">旦上</span>我那娘。</span>心如醉。淚交流。去遠家尊絕信久。途中母子生離別。這苦如何受。一重愁翻做兩重愁。是我命合休。</p>
        
        <p class="白">我那娘。<span class="科">下</span></p>
        
        <p class="曲"><span class="牌">望梅花</span><span class="夾白"><span class="科">生上</span>瑞蓮。</span>叫得我不絕口。恰被喊殺聲流民四走。慌急便尋不知個所有。此間無處安身。想只在前頭後頭。</p>
        
        <p class="白">瑞蓮。<span class="科">下</span></p>
        
        <p class="曲"><span class="牌">東甌令</span><span class="夾白"><span class="科">老旦上</span>瑞蘭。</span>尋思苦。路生疎。軍喊風傳行路促。娘兒挽手相回護。這苦難分訴。望天天憐念老身孤。免使受奔波。</p>
        
        <p class="白">瑞蘭。<span class="科">下</span></p>
        
        <p class="曲"><span class="牌">滿江紅尾</span><span class="夾白"><span class="科">小旦上</span>我那哥哥。</span>大喊一聲過。唬得人獐狂鼠竄。那裡去了。哥哥。怎生撇下了我。教我無處安身。無門路可躲。</p>
        
        <p class="白">我那哥哥。<span class="科">下</span></p>
        
        <h2 id=ch17 class="chapter"><span class="齣題">第十七齣　曠野奇逢</span></h2>
        
        <p class="曲"><span class="牌">金蓮子</span><span class="科">旦上</span>古今愁。古今愁。誰似我目下這樣愁。聽軍馬驟。聽軍馬驟。人亂語稠。向深林中逃難。恐有人搜。<span class="科">下</span></p>
        
        <p class="曲"><span class="牌">前腔</span><span class="科">生上</span>百忙裡散失。差了路頭。尋妹子不見。教我怎措手。<span class="夾白">瑞蓮。<span class="科">旦內應科生</span></span>神天祐。神天祐。這答兒是有親骨肉。見了向前走。</p>
        
        <p class="白">瑞蓮。瑞蓮。</p>
        
        <p class="曲"><span class="牌">菊花新</span><span class="科">旦應上</span>你是何人我是誰。<span class="科">生</span>應了還應。<span class="夾白">呀。</span>見又非。<span class="科">旦</span>將咱小名提。進前去問他端的。</p>
        
        <p class="白">我只道是我母親。元來是個秀才。<span class="科">生</span>我只道是我妹子。元來是一位娘子。<span class="科">旦</span>呀。你不是我母親。如何叫我。<span class="科">生</span>我自叫我妹子瑞蓮。誰來叫你。</p>
        
        <p class="曲"><span class="牌">古輪臺</span><span class="科">旦</span>自驚疑。相呼廝喚兩相回。瑞蘭和先輩不曾相識。<span class="科">生</span>瑞蓮名兒本是卑人親妹。<span class="夾白">不知娘子因甚到此。<span class="科">旦</span></span>妾因兵火急。離鄉故。<span class="夾白"><span class="科">生</span>娘子如何獨行。<span class="科">旦</span></span>母子隨遷往南避。中途相失。<span class="夾白">秀才在何處不見了令妹。<span class="科">生</span></span>喊殺聲。各各逃生。電奔星馳中路裡差池。因循尋至。應聲錯。偶逢伊。<span class="夾白">娘子不見了母親。小生不見了妹子。</span>正是俱錯意。一般煩惱兩心知。</p>
        
        <p class="曲"><span class="牌">前腔</span><span class="科">生</span>名兒應錯了自先回。<span class="夾白"><span class="科">旦</span>秀才那裡去。<span class="科">生</span></span>急急便往跟尋。豈容遲滯<span class="科">旦</span>事到如今。事到頭來。怎生惜得羞恥。<span class="科">拜科</span>秀才念苦憐孤。救奴殘喘。帶奴離此免災危。我也不忘你的恩義。<span class="夾白"><span class="科">生</span>娘子。你方纔說。不見了令堂。遠遠望見一位媽媽來了。<span class="科">旦回頭科</span>在那里。<span class="科">生近看科</span></span>曠野間。曠野間。見獨自一個佳人。生得千嬌百媚。況又無夫無婿。眼見得落便宜。<span class="夾白">且待我諕他一諕。娘子。</span>如何是。天色昏慘暮雲迷。</p>
        
        <p class="白"><span class="科">旦慌科</span>秀才。帶奴同行則箇。<span class="科">生</span>娘子差矣。我自家妹子尚且顧不得。怎帶得你。</p>
        
        <p class="曲"><span class="牌">撲燈蛾</span><span class="科">生</span>自親妹不見影。自親妹不見影。他人怎相庇。<span class="夾白"><span class="科">旦</span>秀才。你讀書也不曾。<span class="科">生</span>秀才家何書不讀覽。<span class="科">旦</span>書上說道。惻隱之心。人皆有之。</span>既然讀詩書。惻隱心怎不周急也。<span class="夾白"><span class="科">生</span>你只曉得有惻隱之心。那曉得有別嫌之禮。</span>我是個孤男。你是寡女。廝趕着教人猜疑。<span class="科">旦</span>亂軍中。亂軍中。有誰來問你。<span class="科">生</span>緩急間。語言須是要支持。</p>
        
        <p class="曲"><span class="牌">前腔</span><span class="科">旦</span>路中不擋攔。<span class="夾白"><span class="科">生</span>路中若擋攔。<span class="科">旦</span></span>路中若擋攔。可憐奴做兄妹。<span class="夾白"><span class="科">生</span>兄妹固好。只是面貌不同。語言各別。</span>有人廝盤問。教咱把甚言抵對也。<span class="科">旦</span>沒個道理。<span class="夾白"><span class="科">生</span>既沒道理。小生自去。<span class="科">旦</span></span>有一個道理。<span class="夾白"><span class="科">生</span>怕問時卻怎麼。<span class="科">旦</span>奴家害羞。說不出來。<span class="科">生</span>娘子。沒人在此。便說有何害。<span class="科">旦</span></span>怕問時。權<span class="夾白"><span class="科">生</span>怎麼又不說了。權甚麼。<span class="科">旦</span></span>權說是夫妻。<span class="科">生</span>恁的說方纔可矣。便同行。訪蹤窮跡去尋覓。</p>
        
        <p class="曲"><span class="牌">尾</span><span class="科">旦</span>今日得君提掇起。免使一身在污泥。<span class="科">生</span>久後常思受苦時。</p>
        
        <p class="落詩"><span class="科">生</span>半路兄尋妹。<br /><span class="科">旦</span>中途母失兒。<br /><span class="科">合</span>情知不是伴。<br />事急且相隨。</p>
        
        <h2 id=ch18 class="chapter"><span class="齣題">第十八齣　彼此親依</span></h2>
        
        <p class="曲"><span class="牌">普天樂</span><span class="夾白"><span class="科">小旦上</span>我那哥哥。</span>叫得我氣全無。哭得我聲難語。只教我兩頭來往到千百步。兄安在。妾是何如。真箇是逆旅窮途。<span class="夾白">哥哥。</span>須念我。念我爹娘身故。須是一蔕一瓜兒和女。割得斷兄妹腸肚。將奴閃下在這裡。進無門。退也還又無所。</p>
        
        <p class="曲"><span class="牌">山桃紅</span>大道上。難前去。小路裡。怎逃伏。遙望窩梁三兩間茅簷屋。轉彎環野徑。休辭苦。暫安身。少避些風和雨。多管是村野民居。<span class="科">下</span></p>
        
        <p class="曲"><span class="牌">生查子</span><span class="科">老旦上</span>行尋行又尋。<span class="夾白">瑞蘭。<span class="科">小旦內應科老旦</span></span>遠遠聞人應。<span class="夾白">瑞蘭。<span class="科">小旦應上</span></span>呼喚瑞蓮名。聽了還重省。</p>
        
        <p class="曲"><span class="牌">水仙子</span><span class="科">老旦</span>眼又昏。天將暝。趁聲兒向前廝認。<span class="夾白"><span class="科">認科</span>我那兒。</span>渾身上雨水淋漓。盡皆泥濘。生來這苦何曾慣經。<span class="科">小旦</span>眼見錯。十分定。事無可奈。只得陪些下情。<span class="夾白">老娘。<span class="科">合</span></span>你是高年人。怎生行得這山徑。瑞蓮款款扶着娘慢行。</p>
        
        <p class="曲"><span class="牌">前腔</span><span class="科">老旦</span>觀模樣。聽語聲。<span class="夾白">呀。</span>你是阿誰便應承。枉了許多時。教娘苦相等。<span class="科">小旦</span>非詐應。瑞蓮聽得名兒廝類。怕尋覓是我家兄。偶遇老娘如再生。<span class="科">合前</span></p>
        
        <p class="曲"><span class="牌">刮地風</span><span class="科">老旦</span>看他舉止。與我孩兒也不恁撑。<span class="夾白">小娘子。</span>廝跟去。你可心肯。<span class="夾白"><span class="科">小旦</span>奴家不見了哥哥。望老娘帶奴同行則個。<span class="科">老旦</span>事既如此。我就把你做女兒看承罷。<span class="科">小旦</span></span>情願做小為婢身。焉敢指望做兒稱。<span class="科">老旦</span>若得干戈寧靜。和你同往到神京。<span class="科">小旦</span>謝深恩。感大恩。救取奴一命。<span class="科">合</span>天昏地黑。迷去路程。就此處權停。</p>
        
        <p class="落詩"><span class="科">老旦</span>母為尋兒錯認真。<br /><span class="科">小旦</span>不因親者強來親。<br /><span class="科">合</span>愁人莫向愁人說。<br />說與愁人愁殺人。</p>
        
        <h2 id=ch19 class="chapter"><span class="齣題">第十九齣　偷兒擋路</span></h2>
        
        <p class="曲"><span class="牌">高陽臺引</span><span class="科">生旦上生</span>凜凜嚴寒。漫漫肅氣。依稀曉色將開。宿水餐風。去客塵埃。<span class="科">旦</span>思今念往心自駭。受這苦誰想誰猜。<span class="科">合</span>望家鄉。水遠山遙。霧鎖雲埋。</p>
        
        <p class="白"><span class="科">生</span>亂亂隨遷客。紛紛避禍民。風傳軍喊急。雨送哭聲頻。<span class="科">旦</span>子不能庇父。君無可保臣。<span class="科">合</span>寧為太平犬。莫作亂離人。<span class="科">生</span>娘子。你看一路上風景。好生傷感人也呵。</p>
        
        <p class="曲"><span class="牌">山坡羊</span><span class="科">生</span>翠巍巍雲山一帶。碧澄澄寒波幾派。深密密煙林數簇。滴溜溜黃葉都飄敗。一兩陣風。三五聲過雁哀。<span class="科">旦</span>傷心對景愁無奈。回首家鄉。珠淚滿腮。<span class="科">合</span>情懷。急煎煎悶似海。形骸。骨巖巖瘦似柴。</p>
        
        <p class="曲"><span class="牌">水紅花</span><span class="科">旦</span>憶昔歌舞宴樓臺。會金釵。歡娛難再。<span class="科">生</span>思之詩酒看書齋。命多乖。風光難再。<span class="科">旦</span>母親知他何處。尊父阻隔天涯。不能彀千里故人來也囉</p>
        
        <p class="曲"><span class="牌">梧桐葉</span><span class="科">生</span>徙黎民。遷臣宰。天子蒙塵尚遠邁。雕欄玉砌今何在。<span class="科">旦</span>想畫閣蘭堂那樣安排。翻做了草舍茅簷。這境界。怎教人償得盡悽惶債。</p>
        
        <p class="曲"><span class="牌">水紅花</span><span class="科">旦</span>路滑霜重步難擡。小弓鞋。其實難捱。<span class="科">生</span>家亡國破更時乖。這場災。冰消瓦解。否極何時生泰。苦盡更甜來。只除是枯樹上再花開也囉。<span class="科">內鳴鑼喊科生旦慌科</span></p>
        
        <p class="曲"><span class="牌">金錢花</span><span class="科">生旦</span>聽得數聲鑼篩。鑼篩。好漢山前齊擺。齊擺。個個獰惡似狼豺。<span class="科">外末淨丑上</span>留買路。與錢財。不留與。便殺壞。</p>
        
        <p class="白">你兩個是甚麼人。快留下買路錢去。</p>
        
        <p class="曲"><span class="牌">念佛子</span><span class="科">生旦</span>窮秀才。夫和婦。為士馬逃難登途。望相憐。壯士略放一路。<span class="科">眾</span>捉住。枉自說閒言語。買路錢留下金珠。稍遲延。便教你身喪須臾。</p>
        
        <p class="曲"><span class="牌">前腔</span><span class="科">生旦</span>區區。山行路宿。粥食無覓處。有盤纏肯相推阻。<span class="科">眾</span>窮酸餓儒。模樣須尋俗。隨行所有。疾忙分付。</p>
        
        <p class="曲"><span class="牌">前腔</span><span class="科">生旦</span>苦不苦。從頭至足。衣衫皆藍縷。難同他往來客旅。<span class="科">眾</span>你不與我。施威仗勇。輪動刀和斧。激得人忿心發怒。</p>
        
        <p class="曲"><span class="牌">前腔</span><span class="科">生旦</span>告饒恕。魂飛膽顫摧。神恐心驚懼。此身恁地負屈死。真實何辜。<span class="科">眾挷生旦科</span>且執縛。管押前去山寨裡。聽從區處。<span class="科">生旦</span>到那裡。吉凶事全然未知。</p>
        
        <p class="落詩"><span class="科">生</span>秀才身畔沒行囊。<br /><span class="科">旦</span>逃避刀兵離故鄉。<br /><span class="科">眾</span>且聽雷霆施號令。<br />休言星斗煥文章。</p>
        
        <h2 id=ch20 class="chapter"><span class="齣題">第二十齣　虎頭遇舊</span></h2>
        
        <p class="曲"><span class="牌">粉蝶兒</span><span class="科">小生上</span>山寨鳴金。白鶴半空展翅。<span class="科">眾押生旦上</span>見擒獲過客夫妻。<span class="科">生旦</span>離天羅。入地網。逃生無計。<span class="科">合</span>到麾下善惡區處。</p>
        
        <p class="白"><span class="科">眾</span>稟主帥。夜來巡哨。拿得一個漢子。一個婦人。<span class="科">小生</span>帶過來。<span class="科">眾帶見科小生</span>那漢子。俺這裡經年無客過。累月少人行。你明知山有虎。故作采樵人。</p>
        
        <p class="曲"><span class="牌">尾犯序</span>山徑路幽僻。但尋常此間來往人稀。男女相隨。豈是良人行止。<span class="科">生旦</span>凶時。遭士馬流民散失。避干戈君臣遠徙。夫和婦。為天摧地塌。逃難路途迷。</p>
        
        <p class="曲"><span class="牌">前腔</span><span class="科">小生</span>無非買命與贖身。但隨行有何囊篋貲費。<span class="夾白"><span class="科">生旦</span>沒有。將軍。<span class="科">眾</span></span>快口強舌。休同兒戲。<span class="科">生旦</span>聽啟。亂慌慌行來數日。苦滴滴實沒半釐。<span class="科">眾</span>你好不知禮。常言道。打魚獵射怎空回。</p>
        
        <p class="曲"><span class="牌">前腔</span><span class="科">小生</span>何必說甚的。<span class="夾白">眾嘍囉。</span>便推轉斬首。更莫遲疑。<span class="科">眾扯科</span>將他扯起。倒拽橫拖。橫拖倒拽。把軍令遵依。<span class="科">生旦</span>魂飛。纔逆旅窮途認妻。早背井離鄉做鬼。聽哀告。望雷霆暫息。略罷虎狼威。</p>
        
        <p class="曲"><span class="牌">前腔</span><span class="科">小生</span>軍前令怎移。但一言既出駟馬難追。<span class="夾白"><span class="科">生旦</span>將軍可憐饒命。<span class="科">眾</span></span>枉自厚禮卑詞。休想饒你。<span class="科">旦</span>傷悲。王瑞蘭遭刑枉死。<span class="科">生</span>蔣世隆銜冤負屈。天和地。有誰人可憐。燒陌紙錢灰。</p>
        
        <p class="白"><span class="科">小生</span>呀。像似那漢子說甚蔣世隆。眾嘍囉。</p>
        
        <p class="曲"><span class="牌">梁州賺</span>且與我留人。押回來問取詳細。<span class="夾白">那漢子。</span>你家居在那裡。農種工商學文藝。<span class="科">生</span>通詩禮。鄉進士。州庠屢魁。中都路離城三里。<span class="夾白"><span class="科">小生</span>因甚到此。<span class="科">生</span></span>閒居止。因兵火。棄家無所倚。<span class="科">小生</span>聽說仔細。</p>
        
        <p class="白">漢子。擡起頭來我看。<span class="科">生擡頭科</span></p>
        
        <p class="曲"><span class="牌">前腔</span><span class="科">小生</span>緊降階。釋縛扶將起。是兄弟負恩忘義。<span class="夾白">這是何人。<span class="科">生</span>是我渾家。<span class="科">小生</span></span>尊嫂受禮。誰知此地能完聚。<span class="科">旦</span>愁為喜。深謝得賢叔盜跖。哥哥。行那些個尊卑。權休罪。適間冒凟少拜識。<span class="科">跪科生</span>恐君錯矣。</p>
        
        <p class="白"><span class="科">小生</span>哥哥。你就不認得兄弟了。<span class="科">生</span>一時間想不起。</p>
        
        <p class="曲"><span class="牌">鮑老催</span><span class="科">小生</span>朝廷當時巡捕急。閃避在圍牆內。若非恩人救難危。險赴法雲陽市。<span class="夾白"><span class="科">生</span>呀。原來是興福兄弟。</span>相逢狹路難迴避。這言語古來提。<span class="夾白"><span class="科">小生</span>眾嘍囉。</span>連忙整備排筵席。歡來不似今日。</p>
        
        <p class="白">看酒過來。<span class="科">淨</span>酒在此。<span class="科">小生把酒科</span></p>
        
        <p class="曲"><span class="牌">前腔</span>酒浮嫩醅。酒浮嫩醅。壓驚解煩休要推。<span class="夾白">嫂嫂請酒。<span class="科">旦</span>奴家天性不飲。<span class="科">小生</span></span>寒色告少飲半杯。<span class="科">旦</span>非詐偽。量淺窄。休央及。<span class="科">小生</span>高歌暢飲展放眉。開懷醉了重還醉。酒待人無惡意。</p>
        
        <p class="曲"><span class="牌">前腔</span><span class="夾白"><span class="科">旦</span>秀才。</span>你儒業祖傳襲。文章幼攻習。我低低問。暗暗猜。心疑忌。叔伯遠房姑舅的。<span class="夾白"><span class="科">生</span>不是。<span class="科">旦</span></span>敢是兩姨一瓜蔕。<span class="夾白"><span class="科">生</span>也不是。<span class="科">旦</span></span>這不是。那不是。怎有這個賊兄弟。<span class="夾白"><span class="科">淨</span>告主帥。主帥好意勸那娘子飲酒。那娘子反罵主帥。<span class="科">小生</span>哥哥。兄弟好意勸嫂嫂飲酒。如何反罵兄弟。<span class="科">生</span>兄弟。你小校聽錯了。</span>道這不是。那不是。怎有這個好兄弟。賽關張。勝劉備。</p>
        
        <p class="白"><span class="科">旦</span>秀才去罷。</p>
        
        <p class="曲"><span class="牌">前腔</span><span class="科">生</span>告辭去急。<span class="科">小生</span>姑留待等寧靜歸。<span class="科">生</span>龍潭虎穴難住地。<span class="夾白"><span class="科">小生</span>眾嘍囉。取白金百兩過來。<span class="科">淨</span>金子在此。<span class="科">小生</span>哥哥既不肯住呵。</span>金百兩。望領納為盤費。<span class="夾白"><span class="科">生</span>多謝兄弟。就此告辭了。<span class="科">合</span></span>懊恨人生東又西。難逢最苦別離易。嘆此行何時會。遲速早晚干戈息。共約行朝訪蹤跡。</p>
        
        <p class="曲"><span class="牌">尾</span>男兒志。心肯灰。一旦風雲際會。怎肯依舊中原一布衣。</p>
        
        <p class="白"><span class="科">旦</span>秀才去罷。</p>
        
        <p class="落詩"><span class="科">生</span>相促相催行步緊。<br /><span class="科">旦</span>廝收廝拾去心頻。<br /><span class="科">小生</span>他日劍誅無義漢。<br /><span class="科">眾</span>此時金贈有恩人。</p>
        
        <h2 id=ch21 class="chapter"><span class="齣題">第二十一齣　子母途窮</span></h2>
        
        <p class="曲"><span class="牌">天下樂</span><span class="科">老旦上</span>行盡長亭又短亭。窮途路。那曾經。<span class="科">小旦上</span>飄零此身如萍梗。歎何日歸到神京。</p>
        
        <p class="誦"><span class="科">老旦</span><span class="牌">憶秦娥</span>拋家業。人離財散如何說。如何說。這般愁悶。這般時節。　　<span class="科">小旦</span>不幸裙釵遭此劫。一回追想添情切。添情切。心兒悒怏。眼兒流血。</p>
        
        <p class="白"><span class="科">老旦</span>孩兒。天色將暝。和你只得趲行幾步。<span class="科">小旦</span>是。</p>
        
        <p class="曲"><span class="牌">羽調排歌</span><span class="科">老旦</span>黯黯雲迷。寒天暮景。驅馳水涉山登。蕭蕭黃葉舞風輕。這樣愁煩不慣經。不忍聽。不美聽。聽得胡笳野外兩三聲。<span class="科">合</span>風力勁。天氣冷。一程分作兩程行。</p>
        
        <p class="曲"><span class="牌">前腔</span><span class="科">小旦</span>只見數點寒鴉。投林亂鳴。晚煙宿霧冥冥。迢迢古岸水澄澄。野渡無人舟自橫。不忍聽。不美聽。聽得孤鴻天外兩三聲。<span class="科">合前</span></p>
        
        <p class="曲"><span class="牌">憶多嬌犯</span><span class="科">老旦</span>前路梗。行步生。那更天將暝。憂心戰兢兢。傷情淚盈盈。那些兒悽慘。那些個寂寞。清風明月最關情。無人來往冷清清。叫他不應天怎聞。不忍聽。不美聽。聽得疎鐘山外兩三聲。<span class="科">合前</span></p>
        
        <p class="曲"><span class="牌">前腔</span><span class="科">老旦</span>忽地明。一盞燈。遙望茅簷近。不須意兒省。休得慢騰騰。休辭迢遞。望明前去。遠臨此地叩柴扃。今宵村舍暫消停。臥卻山城長短更。不忍聽。不美聽。聽得寒砧林外兩三聲。<span class="科">合前</span></p>
        
        <p class="曲"><span class="牌">尾</span><span class="科">合</span>得暫寧。天之幸。一夕安穩到天明。免使狼籍遑遑登路程。</p>
        
        <p class="落詩">前村燈火已黃昏。<br />但願中途遇好人。<br />曾經路苦方知苦。<br />始信家貧未是貧。</p>
        
        <h2 id=ch22 class="chapter"><span class="齣題">第二十二齣　招商諧偶</span></h2>
        
        <p class="誦"><span class="牌">臨江仙</span><span class="科">末上</span>調和麴蘖多加料。釀成上等香醪。籬邊風斾似相招。三杯傾竹葉。兩臉暈紅桃。　　不飲傍人應笑你。百錢斗酒非高。莫言村店客難邀。神仙留玉珮。卿相解金貂。</p>
        
        <p class="白">且喜兵火已平。民安盜息。不免叫貨賣出來。分付他仍舊開張舖面。迎接客商。多少是好。貨賣那里<span class="科">丑上</span>忙把店門開。安排待客來。不將辛苦藝。難近世間財。家長老官兒有何分付。<span class="科">末</span>貨賣。如今且喜兵火已平。民安盜息。你可與我開張舖面。迎接客商。你在外面發賣。我在裡面會鈔記帳。<span class="科">丑</span>說得是。我在外面發賣。你在裡面會鈔記帳。我一賣還他一賣。兩賣還他成雙。<span class="科">末</span>說得是。奉饒加一二。自有客人來。<span class="科">下丑</span>好招商店。前臨官道。後靠野溪。幾株楊柳綠陰濃。一架薔薇清影亂。古壁上繪劉伶裸臥。小窗前畫李白醉眠。知味停舟。果是開埕香十里。聞香駐馬。真個隔壁醉三家。但有南北二京福建江西湖廣襄陽山東山西雲南貴州廣東廣西客商都來買好酒喫。自古道。牙關不開。利市不來。不免把酒來嘗一嘗。好酒。一生喫不慣悶酒。得個朋友來同酌一杯纔好。</p>
        
        <p class="曲"><span class="牌">駐馬聽</span><span class="科">生旦上</span>一路裡奔馳。多少艱辛。來到這里。且喜略時肅靜。漸次平安稍爾寧息。恨悠悠千里旅情悲。苦懨懨一片鄉心碎。感歎咨嗟。傷情滿眼關山淚。</p>
        
        <p class="曲"><span class="牌">前腔</span><span class="科">丑</span>草舍茅薝。門面不粧酒味美。真個杯浮綠蟻。榨滴珍珠。瓮潑新醅。<span class="科">生旦</span>酒旗斜掛小窗西。布簾兒招颭在疎籬際。和你共飲三杯。今朝有酒今朝醉。</p>
        
        <p class="白"><span class="科">生</span>娘子。此間是廣陽鎮招商店。且沽一壺。少解旅況。再行何如。<span class="科">旦</span>但憑秀才。<span class="科">生叫酒保丑</span>官兒買酒喫的。<span class="科">生</span>是買酒喫的。<span class="科">丑</span>請坐。<span class="科">生</span>還有渾家在外面。<span class="科">丑</span>渾家請。<span class="科">生</span>咄。你這酒保好野。<span class="科">丑</span>我小人不野。<span class="科">生</span>夫妻纔稱得渾家。你怎麼也叫渾家。<span class="科">丑</span>官兒。我聞古人云。人之父母。就是我之父母。官兒的渾家。也就是我的渾家。一般大家渾一渾。<span class="科">生</span>胡說。稱娘子纔是。<span class="科">丑</span>便是娘子請如何。<span class="科">叫科</span>兩杯茶來。<span class="科">生</span>酒保。你家有甚麼好酒。<span class="科">丑</span>有好酒。<span class="科">生</span>有甚麼好下飯。<span class="科">丑</span>有好下飯。<span class="科">生</span>只把好的拿來。喫了算帳。<span class="科">丑叫科</span>那官兒腳上帶黃泥。必定遠來的。多着拋屍露。少着父娘皮。一賣當兩賣。不要少他的。<span class="科">生</span>酒保。你說多着拋屍露。少着父娘皮。父娘皮是甚麼。<span class="科">丑</span>父娘皮是骨。<span class="科">生</span>拋屍露是骨。<span class="科">丑</span>拋屍露是肉。<span class="科">生</span>父娘皮是肉。你怎麼哄我。<span class="科">丑叫科</span>這官兒是老江湖。不要哄他。拋屍露少放些。畫眉青多放些。<span class="科">生</span>酒保。畫眉青是甚麼。<span class="科">丑</span>畫眉青是肉。<span class="科">生</span>畫眉青是菜。<span class="科">丑叫科</span>不要哄他了。一賣肉。一賣雞。一賣燒鵝。一賣匾食。快着呵。<span class="科">生</span>看酒過來。<span class="科">丑</span>好酒在此。<span class="科">生</span>這是新篘。可有窨下。<span class="科">丑</span>我這裡來往人多。沒有窨下。只是新篘。<span class="科">生</span>也罷。酒保與我斟一斟。<span class="科">丑</span>不要說一針。八針也會。<span class="科">生</span>休閒說。娘子請酒。</p>
        
        <p class="曲"><span class="牌">駐雲飛</span><span class="科">生</span>村釀新篘。要解愁腸須是酒。壺內馨香透。盞內清光溜。<span class="夾白"><span class="科">旦作羞不飲科生</span>嗏。</span>何必恁多羞。<span class="夾白"><span class="科">旦</span>非是奴家害羞。天性不會飲。<span class="科">生</span></span>但略沾口。勉意休推。莫把眉兒皺。一醉能消心上愁。</p>
        
        <p class="白">娘子不曾飲得一杯。為何臉就紅了。</p>
        
        <p class="曲"><span class="牌">前腔</span><span class="科">旦</span>盞落歸臺。卻早兩朵桃花上臉來。<span class="夾白">酒保將酒過來。待我也回那秀才一杯<span class="科">丑背云</span>蹺蹊。待我問他。官兒。方纔娘子說。酒保看酒過來。待我也回那秀才一杯。那者是怎麼說。<span class="科">生</span>這是我那里鄉音。那者是好也。<span class="科">丑背云</span>待我也打腔兒哄他。<span class="科">叫科</span>夥計看那酒來。那下飯來。<span class="科">生</span>酒保。甚麼那酒。那下飯。<span class="科">丑</span>官兒就不記得了。我這裡也是那者好也。<span class="科">生</span>休取笑。<span class="科">旦把酒科</span></span>多感君相帶。<span class="科">生</span>多謝心相愛。<span class="夾白"><span class="科">旦</span>嗏。</span>擎樽奉多才。<span class="夾白"><span class="科">生</span>小生也不會飲。<span class="科">旦</span></span>你量如滄海。<span class="夾白"><span class="科">生</span>酒保減一減我喫。<span class="科">丑</span>甚麼說話。喫一個滿面杯。<span class="科">旦</span></span>滿飲一杯。暫把愁懷解。樂以忘憂須放懷。</p>
        
        <p class="白"><span class="科">生</span>酒保。我與娘子一路來。因有幾句言語。不肯喫酒。你若勸得娘子喫一杯酒。我就與你一錢銀子。<span class="科">丑</span>官兒。我勸娘子喫一杯酒就是一錢銀子。若喫十杯。<span class="科">生</span>就是一兩。<span class="科">丑</span>若喫了一百杯就是十兩。待我去奉娘子請酒。<span class="科">作掩鬚科</span></p>
        
        <p class="曲"><span class="牌">前腔</span><span class="科">丑</span>瀲灧流霞。<span class="夾白"><span class="科">生</span>酒保。你怎麼把臉兒遮了。<span class="科">丑</span>小人臉兒不那個。恐娘子見了不肯喫酒。</span>不比尋常賣酒家。<span class="夾白">娘子請一杯。<span class="科">旦</span>我不會喫。<span class="科">丑</span>小人跪了。<span class="科">旦</span>請起。我喫。<span class="科">丑</span>娘子出路人。不要喫單杯。喫一個雙杯。<span class="科">把酒科</span></span>村店多瀟灑。坐起極幽雅。<span class="夾白"><span class="科">旦</span>我再喫不得了。<span class="科">丑</span>沒奈何。小人又跪下。<span class="科">旦</span>也罷。起來。我再喫一杯。<span class="科">丑</span>嗏。</span>何必論杯斝。試嘗酬價。愛飲神仙。玉珮曾留下。今後逢人喫甚茶。</p>
        
        <p class="曲"><span class="牌">前腔</span><span class="科">生</span>悶可消除。只怕醉倒黃公舊酒壚。<span class="夾白"><span class="科">旦</span>秀才。天色晚了。去罷。<span class="科">生</span></span>天晚催人去。<span class="夾白"><span class="科">丑</span>好熱酒在此。<span class="科">生</span></span>好酒留人住。<span class="夾白">嗏。</span>香醪豈尋俗。味若醍醐。曾向江心。點滴在波深處。慢櫓搖船捉醉魚。</p>
        
        <p class="白"><span class="科">旦</span>秀才。我猜着你了。<span class="科">生</span>你猜着我甚麼。<span class="科">旦</span>你哄我喫醉了。要捉那醉魚。只怕你滿船空載月明歸。<span class="科">生</span>娘子。這是唐明皇與楊貴妃。在采石江邊飲宴的故事。<span class="科">丑</span>着了。正是那唐明皇與楊貴妃。在采石江邊飲宴的故事。我小人親眼見的。也是我斟酒勸他。<span class="科">生</span>酒保。你多少年紀。<span class="科">丑</span>我四十歲了。<span class="科">生</span>唐明皇開元到今。有四百餘年。你怎麼說親眼見。<span class="科">丑</span>自不曾說謊。略謊得一謊。就露出馬腳來。<span class="科">旦</span>秀才。天色晚了。去罷。<span class="科">生</span>酒保。天色晚了。會鈔罷。<span class="科">丑叫科</span>官兒娘子不喫酒了。會鈔。<span class="科">生</span>酒保。這里到宿客館中。還有多少路。<span class="科">丑</span>還有三十里。你問他怎麼。<span class="科">生</span>我要去借宿。<span class="科">丑</span>這等去不到了。官兒。我這里廣陽鎮招商店。前面喫酒。後面宿客。這里不歇。往那里歇。<span class="科">生</span>娘子。方纔酒保說。到旅館中還有三十里路。去不到了。就在此安歇了罷。<span class="科">旦</span>但憑秀才。<span class="科">生</span>酒保。一發明日會鈔罷。與我打掃一間房。鋪下一張床。<span class="科">丑叫科</span>那官兒不去了。一發明日會鈔。打掃一間房。鋪下一張床。一個聯二枕頭。一個大馬子。<span class="科">旦</span>酒保。那秀才與你說甚麼。<span class="科">丑</span>那官兒叫我打掃一間房。鋪下一張床。<span class="科">旦</span>不要依他。只依我。與我打掃兩間房。鋪下兩張床。<span class="科">丑叫科</span>不依前頭了。打掃兩間房。鋪下兩張床。兩個短枕頭。一個馬子。一個尿鱉。<span class="科">生</span>酒保。娘子叫你怎麼。<span class="科">丑</span>叫我打掃兩間房。鋪下兩張床。<span class="科">生</span>酒錢飯錢都是我還。你怎麼不聽我說。還只是打掃一間房。鋪下一張床。<span class="科">丑</span>是。酒錢飯錢都是官兒還。只依官兒。<span class="科">叫科</span>不依後頭了。照舊依前。打掃一間房。鋪下一張床。一個聯二枕頭。一個大馬子。<span class="科">旦</span>酒保。那秀才又與你說甚麼。<span class="科">丑</span>那官兒還教我打掃一間房。鋪下一張床。<span class="科">旦</span>你這酒保只依我就罷了。有這許多更變。<span class="科">丑</span>你兩個只管咭力骨碌。骨碌咭力。<span class="科">末上打丑科</span>狗才。成甚麼規矩。一張又是兩張。兩張又是一張。教我老人家。端到東。端到西。費許多氣力。走出去。不用你了。<span class="科">丑</span>咦。老官兒。我在此也是好的。畚灰刮鑊。擔柴挑水。門前招接。店中貨賣不用我。我住江西人餛飩店中去。<span class="科">末指丑欲下丑</span>老不死。<span class="科">末轉身上</span>你罵我老不死。<span class="科">丑</span>我說你牛一般健。老了不死的。<span class="科">末下丑</span>你兩個果來得蹺蹊。怪不得那老兒。如今也不依官兒。也不依娘子。依了我罷。<span class="科">生</span>怎麼依你。<span class="科">丑</span>依我便打掃一間房。依着官兒了。鋪下兩張床。<span class="科">生</span>一張。<span class="科">丑</span>也依娘子一半。床卻丁字鋪了。<span class="科">生</span>怎麼丁字鋪。<span class="科">丑</span>官兒的床鋪在這里。娘子的床鋪在這里。上了床。吹滅了燈。一個筋斗就過了。<span class="科">生</span>休取笑。張燈來。<span class="科">丑叫科</span>看燈來。看洗腳水來。<span class="科">下生</span>娘子。請睡了罷。<span class="科">旦</span>你自請睡。<span class="科">生</span>請睡了罷。<span class="科">旦</span>秀才。你自睡。我自睡。只管問我怎麼。</p>
        
        <p class="曲"><span class="牌">絳都春</span><span class="科">生</span>擔煩受惱。豈容易。共伊得到今朝。有分憂愁。無緣恩愛。何時了。<span class="科">旦</span>長吁短歎。我心自曉。<span class="夾白"><span class="科">生</span>娘子。你曉得我甚麼。<span class="科">旦</span></span>有甚的真情深奧。<span class="夾白"><span class="科">生</span>正要娘子曉得。<span class="科">旦</span></span>禮法所制。人非土木。待說也難道。</p>
        
        <p class="白"><span class="科">生</span>尋蹤訪跡遇林中。<span class="科">旦</span>受苦扶危出禍叢。<span class="科">生</span>我和你有緣千里能相會。<span class="科">旦</span>我只是無緣對面不相逢。<span class="科">生</span>娘子。你怎麼把言語都說遠了。你敢是忘了。<span class="科">旦</span>奴家不曾忘了甚麼。<span class="科">生</span>既不曾忘。可記得林榔中的言語來。<span class="科">旦</span>林榔中曾與秀才說兄妹同行。<span class="科">生</span>這也有來。我說面貌不同。語言各別。娘子又怎麼說。<span class="科">旦</span>奴家再不曾說甚麼。<span class="科">生</span>正是貴人多忘事。娘子再想。<span class="科">旦</span>奴家想起來了。說怕有人盤問。權說做夫妻。<span class="科">生</span>卻又來。別的便好權。做夫妻可是權得的。我也不問娘子別的。可曉得仁義禮智信。不要說仁義禮智。只說一個信字。<span class="科">旦</span>信字怎麼說。<span class="科">生</span>天若爽信。雲霧不生。地若爽信。草木不長。為人可失得信麼。<span class="科">旦</span>奴家也不曾失信與秀才。<span class="科">生</span>既不失信。如何不依林榔中的言語<span class="科">旦</span>秀才。你送我回去。多多將些金銀謝你罷。<span class="科">生</span>豈不聞書中自有黃金屋。要你那金銀何用。<span class="科">旦</span>也罷。你送我回去。我與爹爹說與你個官兒做罷。<span class="科">生</span>呀。官是朝廷的。是你家的。我一路來。到不曾問得娘子。不知娘子是何等人家。<span class="科">旦</span>秀才。你不問起也罷。若問我家中事情。不要說與你同行同坐。就是立站的去處。也沒有你的去處。<span class="科">生</span>韓景陽大來頭。你卻是何等人家。願聞。<span class="科">旦</span>奴家祖公是王和。父親見任兵部王鎮尚書。母親是王太國夫人。奴家是守節操的千金小姐。<span class="科">生</span>既是千金小姐。怎麼隨着個窮秀才走。<span class="科">旦</span>不知你妹子隨着那個哩。<span class="科">生</span>你自身顧不得。那管得別人。且住。不要與他硬。若硬。兩下里就硬開了。還要放軟些。娘子元來是宦家之女。我蔣世隆低眼覷畫堂。尚然消受不起。倒與娘子同行同坐。望娘子高擡貴手。饒恕蔣世隆之罪。<span class="科">跪科旦亦跪科</span>大恩人請起。<span class="科">生</span>咳。你既知我是大恩人。</p>
        
        <p class="曲"><span class="牌">降黃龍</span><span class="科">生</span>說甚麼宦室門楣。寒士尋常。望若雲霄。時移事遷。為地覆天翻。君去民逃。多嬌。此時相遇。料應我和你姻緣非小。做夫妻相呼廝喚。怎生忘了。</p>
        
        <p class="曲"><span class="牌">前腔</span><span class="夾白"><span class="科">旦</span>秀才。</span>何勞。奬譽過高。昔日榮華。眼前窮暴。身無所倚。幸然遇君家。危途相保。<span class="科">拜科</span>英豪。念孤恤寡。再生之恩難報。久以後銜環結草。敢忘分毫。</p>
        
        <p class="曲"><span class="牌">前腔</span><span class="科">生</span>聽告。你身到行朝。與父母團圞。再同歡笑。<span class="夾白">那時節呵。你在深沉院宇。</span>要見你除非是夢魂來到。<span class="夾白"><span class="科">旦</span>我稟過父親。那時與你成親也未遲。<span class="科">生</span>那時節你還要我。</span>攀高。選擇佳婿。<span class="夾白">卑人呵。</span>命蹇時乖。實是難招。<span class="夾白"><span class="科">生</span>我與娘子一路同行到此。便是三歲孩童。也說一對好夫妻。</span>這虛名人言自說。聽着偏好。</p>
        
        <p class="曲"><span class="牌">前腔</span><span class="科">旦</span>休焦。所許前詞。侍枕之私。敢惜微眇。<span class="夾白"><span class="科">生</span>既如此。卻又推三阻四怎麼。<span class="科">旦</span></span>怕仁人累德。娶而不告。朋友相嘲。<span class="夾白"><span class="科">生</span>娘子。你曉得瓜田不納履。李下不整冠麼。<span class="科">旦</span>瓜田不納履怎麼說。<span class="科">生</span>假如人家一園瓜正熟。有人打從瓜園中經過。曲腰納其履。隔遠人望見。只說偷其瓜。<span class="科">旦</span>李下不整冠怎麼說。<span class="科">生</span>假如人家一園李子正熟。有人打從他李樹下過。欲待伸手整其冠。人見只說盜其李。</span>從教整冠李下。此嫌疑實亦難逃。<span class="夾白"><span class="科">旦</span>秀才。你送我到行朝。與爹爹說知。教個媒人說合成親。卻不全了奴家的節操。<span class="科">生怒擊卓科</span>你前日在虎頭寨上。若沒有蔣世隆呵。</span>亂亂軍中遭驅被虜。怎全節操。</p>
        
        <p class="白"><span class="科">淨內叫</span>老兒起來。盤兒碗兒都打碎了。<span class="科">末淨上</span></p>
        
        <p class="曲"><span class="牌">太平令</span>曲徑非遙。深夜柴門帶月敲。郵亭一宿姻緣好。又何故語叨叨。<span class="科">生旦見科</span></p>
        
        <p class="曲"><span class="牌">前腔</span><span class="科">生</span>旅邸蕭條。回首鄉關路轉遙。寒燈照影傷懷抱。因此上話通宵。</p>
        
        <p class="白"><span class="科">末</span>官人。娘子。我兩口在隔壁聽得許久。頗知一二。你也不要瞞我了。<span class="科">生</span>既如此。瞞不得公公婆婆了。<span class="科">末</span>秀才官人。他是宦族名流。深閨處子。自非桑間之約。濮上之期。焉肯鑽穴相窺。踰牆相從。秀才官人。你是讀書之人。豈不聞柳下惠之事。<span class="科">生</span>惶恐。惶恐。<span class="科">末</span>秀才官人莫怪。請到前樓去坐一坐。老夫別有話說。<span class="科">生</span>是如此。<span class="科">下末</span>小姐在上。老夫有一言相告。男女授受不親。禮也。嫂溺援之以手。權也。權者反經合禮之謂。且如小姐處于深閨。衣不見裡。言不及外。事之常也。今日奔馳道途。風餐水宿。事之變也。況急遽苟且之時。傾覆流離之際。失母從人二百餘里。雖小姐冰清玉潔。惟天可表。清白誰人肯信。是非誰人與辨。正所謂崑岡失火。玉石俱焚。今小姐堅執不從。那秀才被我道了幾句言語。兩下出門。各不相顧。倘遇不良之人。無賴之輩。強逼為婚。非惟玷污了身已。抑且所配非人。不若反經行權。成就了好事罷。<span class="科">旦</span>望公公婆婆收留奴家在此。倘或父母有相見之日。那時重重相謝。決不虛言。<span class="科">末</span>呀。收留人家迷失子女。律有明條。況小店中來往人多。不當穩便。既然不從。小姐。請出去罷。<span class="科">旦悲科淨</span>老兒。他只因無父母之命。又無媒妁之言。我兩人年紀高大。權做主婚之人。安排一樽薄酒。權為合巹之杯。所謂禮由義起。不為苟從。我兩老口主張不差。小姐依順了罷。<span class="科">旦</span>我如今沒奈何了。但憑公公婆婆主張。<span class="科">淨</span>老兒。小姐也是看上這秀才的。他也要拿些班兒。<span class="科">末</span>你去看酒來。待我請那秀才官人來。秀才官人有請。<span class="科">生上末</span>被老夫勸從了。<span class="科">生揖科</span>多謝公公。<span class="科">淨上</span>老兒。酒在此了。<span class="科">末把酒科</span></p>
        
        <p class="曲"><span class="牌">撲燈蛾</span><span class="科">末淨</span>才郎殊美好。佳人正年少。相逢邂逅間。姻緣會合非小也。天然湊巧。把招商店權做個藍橋。翠帷中風清月皎。算歡娛。千金難買是今宵。</p>
        
        <p class="曲"><span class="牌">前腔</span><span class="科">旦</span>禮儀謹化源。關睢始風教。一時見君子。匆匆遽成人道也。<span class="科">生</span>我是山雞野鳥。配青鸞無福難消。仗冰人一言已定。此生此德。何以報瓊瑤。</p>
        
        <p class="白"><span class="科">末淨</span>官人。娘子。請穩便罷。夜深了。明日再取一樽酒。與你暖房。姻緣本無意。天遣偶相逢。賸把銀缸照。猶疑是夢中。<span class="科">末淨下</span></p>
        
        <p class="曲"><span class="牌">袞遍</span><span class="科">旦</span>不肯賦情薄。不肯賦情薄。隨順教人笑。空使我意沉吟。眉留目亂羞難道。<span class="科">生</span>看他喜時模樣。愁時容貌。燈兒下。越看着越波俏。</p>
        
        <p class="曲"><span class="牌">前腔</span><span class="科">旦</span>才郎意堅牢。才郎意堅牢。賤妾難推調。只恐容易間。把恩情心事都忘了。<span class="夾白"><span class="科">生</span>蔣世隆若有此心。與你星前月下去罰下誓來。<span class="科">旦</span>你自去罰。<span class="科">生</span>蔣世隆若忘了小姐厚恩。永遠前程不吉。</span>海誓山盟。神天須表。辦至誠。圖久遠同諧老。</p>
        
        <p class="曲"><span class="牌">尾聲</span><span class="科">旦</span>恩情豈比閒花草。<span class="科">生</span>往常恨更長寂寥。今夜只愁天易曉。</p>
        
        <p class="落詩"><span class="科">生</span>野外芳葩並蔕開。<br /><span class="科">旦</span>村邊連理共枝栽。<br /><span class="科">合</span>百年夫婦途中合。<br />一段姻緣天上來。</p>
        
        <h2 id=ch23 class="chapter"><span class="齣題">第二十三齣　和寇還朝</span></h2>
        
        <p class="曲"><span class="牌">三棒鼓</span><span class="科">外王尚書丑六兒引眾上外</span>一鞭行色望南京。喜得兩國通和也無戰爭。邊疆罷征。邊烽罷驚。不暫停。<span class="科">合</span>如今海晏河清也。重逢太平。重樂太平。</p>
        
        <p class="白"><span class="科">外</span>六兒。這里到磁州孟津驛。還有多少路。<span class="科">丑</span>爹。不多遠了。<span class="科">外</span>分付人夫趲行。到孟津驛去安歇罷。<span class="科">丑</span>人夫趲行。到孟津驛安歇。</p>
        
        <p class="曲"><span class="牌">前腔</span><span class="科">外</span>遠聞軍馬犯邊城。怎奈奉旨登途也離鄉背井。這場戰爭。這場恐驚。誰慣經。<span class="科">合前</span></p>
        
        <p class="落詩">玉帛交歡四海清。<br />家無王事國無征。<br />太平元是將軍定。<br />還許將軍見太平。</p>
        
        <h2 id=ch24 class="chapter"><span class="齣題">第二十四齣　會赦更新</span></h2>
        
        <p class="曲"><span class="牌">稱人心</span><span class="科">小生上</span>宵行晝伏。脫離虎口鯨牙。不得已截道打家。聚亡生。集捨死。山間林下。逆天無道。這榮華。成甚生涯。</p>
        
        <p class="誦"><span class="牌">減字木蘭花</span>陀滿興福。父母妻兒都殺戮。逃命潛奔。哨聚山林暫隱身。　　心闌意卸。天幸遭逢頒大赦。改過從新。作個清平無事人。</p>
        
        <p class="白">我陀滿興福受了無限苦楚。今日幸蒙恩赦。散卻眾嘍囉。離了山寨聞得行朝開科選士。招取文武全才。我如今一來上京應試。二來尋取哥哥消息。卻不是好。天色將晚。不免趲行幾步。</p>
        
        <p class="曲"><span class="牌">五韻美</span>休戈甲。罷征戍。區宇宣王化。惠及生靈。恩霑遐邇。如今日之際。海之涯。普天之下。再生重見太平。歡聲四洽。</p>
        
        <p class="落詩">仰謝天恩放赦歸。<br />再生重睹太平時。<br />盡銷軍器為農器。<br />不掛征旗掛酒旗。</p>
        
        <h2 id=ch25 class="chapter"><span class="齣題">第二十五齣　抱恙離鸞</span></h2>
        
        <p class="曲"><span class="牌">三登樂</span><span class="科">旦扶生上</span>世亂人荒。幸脫離天羅地網。不隄防病染這場。事不寧。身未穩。天降災殃。淹留旅邸。望河南怎往。</p>
        
        <p class="白"><span class="科">旦</span>官人。你今日病體如何。<span class="科">生</span>十分沉重。<span class="科">旦</span>待我央店主人去請個太醫來看一看。店主人有請。<span class="科">末上</span>貧無達士將金贈。病有良醫說藥方。小姐拜揖。<span class="科">旦</span>店主人萬福。<span class="科">末</span>小姐。官人貴體若何。<span class="科">旦</span>官人病體。十分沉重。煩你請個太醫來看一看。<span class="科">末</span>這個當得。不曾三五步。咫尺是他家。翁太醫在麼。<span class="科">淨內問</span>是那個。<span class="科">末</span>請你看病的。<span class="科">淨</span>有幾個人在外面。<span class="科">末</span>只我一個。<span class="科">淨</span>得兩個拿扇板門來。擡我去方好。<span class="科">末</span>為什麼。<span class="科">淨</span>犯了些腰頭病。<span class="科">末</span>你何不自醫。<span class="科">淨</span>自古道。盧醫不自醫。<span class="科">末</span>快些出來。<span class="科">淨</span>不要慌。待我分付了着。<span class="科">淨半上向內科</span>分付丁香奴劉季奴。你每好生看着天門麥門。我去探白頭翁蔓荊子。趁些鬱金水銀纔當歸。倘有使君子來看大麥小麥。可回他說是張將軍李國老家請去了。你蓯蓉把破故紙包那沒藥與他去。前者因為你每不細辛防風。卻被那夥木賊爬過天花粉牆。上了金線重樓。打開青箱。偷去珍珠琥珀金銀花子。丹砂裰子。茯苓裙子。昆布襪子。青皮靴子。那一個豆蔻又起狼毒之心。走入蓮房。摟定我的紅娘子。扯下褌襠。直弄得川芎血結。咳。苦腦子。苦腦子。如今可牽海馬到常山下喫些莽草。薄荷邊飲些無根水。傍晚看天南星出。即掛上馬兜鈴。將紅燈籠。點着白蠟燭。往人中白家來接我。你若懶薏苡來遲了。叫我黑牽牛茴香。惹得我急性子起。將玄剖索弔你在甘松樹上。四十蒺藜棍。打斷你的狗脊骨。碎補屁孛孛出蓽撥。饒你半夏分罰子了王不留行。</p>
        
        <p class="曲"><span class="牌">水底魚</span><span class="科">淨上</span>三世行醫。四方人盡知。不論貴賤。請着的即便醫。盧醫扁鵲。料他直甚的。人人道我。道我是個催命鬼。</p>
        
        <p class="白">我做郎中真久慣。下藥且是不懶慢。熱病與他柴胡湯。冷病與他五靈散。醫得東邊纔出喪。醫得西邊已入斂。南邊買棺材。北邊打點又氣斷。祖宗三代做郎中。十個醫死九個半。你若有病請我醫。想你也是該死漢。小子姓翁。祖居山東。藥性醫書看過。難經脈訣未通。做土工的是我姐夫。賣棺材的是我外公。我若一日不醫死幾個。叫外婆姐姐在家裡喝風。你是那個。<span class="科">末</span>是我。我店中有個秀才。得了病。請你去醫。<span class="科">淨</span>他是甚麼病。<span class="科">末</span>去看脈便知道。怎麼問我。<span class="科">淨</span>你不曉得。明醫暗卜。問得明白了去。方纔看脈也對科。下藥也對病。<span class="科">末</span>也說得有理。我說便說。你不要對那秀才說。<span class="科">淨</span>你是好意。我怎麼就說。<span class="科">末</span>那秀才因離亂。不見了妹子。憂煩得病。<span class="科">淨</span>這等便是憂疑驚恐上來的。不打緊。一貼藥就好。<span class="科">末</span>先生略待。我進去說了來請你。小姐。太醫到了。<span class="科">旦</span>公公。他是病虛的人。叫他悄悄的進來。不要驚唬了他。<span class="科">末</span>先生。那秀才是病虛的。你可悄悄些進去。<span class="科">淨</span>我曉得。我曉得。<span class="科">淨進看擊卓大叫諢科生作驚科旦抱生科旦</span>這太醫好沒分曉。病虛的人。為何這般大驚小怪。<span class="科">淨</span>這是我醫人的入門訣。<span class="科">末</span>怎麼說。<span class="科">淨</span>驚一驚。驚出他一身冷汗。病好了也不見得。<span class="科">旦</span>倘或不好。<span class="科">淨</span>驚死了也罷了。這個叫個活驚殺。<span class="科">末</span>先生且看脈。<span class="科">淨</span>伸出腳來待我看。<span class="科">末</span>還是手。怎麼說腳。<span class="科">淨</span>你不曉得。病從跟腳起。<span class="科">淨看脈科旦</span>先生。用心看一看。是甚麼癥候。<span class="科">淨</span>這個病癥。是亂軍中不見了親人。憂疑驚恐。七情所傷的癥候。<span class="科">旦</span>好太醫。就如見的。<span class="科">淨</span>我實不曾見。是王公纔方與我說的。<span class="科">末</span>呀。我教你不要說。<span class="科">淨</span>我不說。不表你的好意思。<span class="科">旦</span>煩太醫再看分曉。</p>
        
        <p class="曲"><span class="牌">奈子花</span><span class="科">淨</span>他犯着產後驚風。<span class="夾白"><span class="科">旦</span>不是。<span class="科">淨</span></span>莫不是月數不通。</p>
        
        <p class="白"><span class="科">旦</span>這太醫胡說。<span class="科">末</span>他是男子漢。怎麼倒說了女人的病癥。<span class="科">淨</span>我手便拿着官人的。眼卻看了這娘子。故此說到女科去了。待我再看。呀。不好了。</p>
        
        <p class="曲"><span class="牌">駐馬聽</span><span class="科">淨</span>這脈息昏沉。兩手如冰駭死人。叫幾個尼姑和尚。做些功果。送出南門。鬼門關上去招魂。叫些木匠。月月𠁣𠁣<a epub:type="noteref" href="#char01"><sup>註</sup></a>。早把棺材釘。<span class="科">旦哭科淨</span>我的人兒。連哭兩三聲。<span class="夾白">呀。你不曾動。<span class="科">末</span>不曾動。<span class="科">淨</span>這等不妨。</span>是我差拿了手背。你謊則甚。</p><aside epub:type="footnote" id="char03"><p>「日字左面伸下去」～</p></aside>
        
        <p class="白"><span class="科">旦</span>如今怎麼。<span class="科">淨</span>如今下針。<span class="科">旦</span>怎麼這等大針。<span class="科">淨</span>待我換。<span class="科">旦</span>一發大了。<span class="科">淨</span>這等我有藥在這里。<span class="科">末</span>甚麼藥。<span class="科">淨</span>是飛龍奪命丹。拿去與秀才喫。<span class="科">生喫吐科旦</span>怎麼喫了就吐。<span class="科">淨</span>虛弱得緊。胃口倒了。老官兒。你也喫一服。<span class="科">末</span>我沒有甚麼病。<span class="科">淨</span>你喫了。髮白再黑。牙落再生。<span class="科">末</span>這等好。拿來我喫。<span class="科">作吐科淨</span>二三十兩銀子合的藥。都吐了。你們不會喫。待我喫與你看。<span class="科">作吐科末</span>先生。這是甚麼藥。喫的都吐了。<span class="科">淨作看科</span>阿呀。連我也拿差了。這是醫痔瘡的藥。上下不對科了。<span class="科">末</span>翁太醫。你還要看癥真仔細下藥。<span class="科">淨</span>這等待我再望聞問切。</p>
        
        <p class="曲"><span class="牌">剔銀燈</span><span class="科">淨</span>他渾身上如湯似火燒。<span class="夾白"><span class="科">旦</span>不熱。<span class="科">淨</span></span>口兒裡常常乾燥。<span class="夾白"><span class="科">旦</span>也不。<span class="科">淨</span></span>終朝飯食都不要。<span class="夾白"><span class="科">旦</span>也還喫些。</span>耳聞得蟬鳴聲噪。<span class="夾白"><span class="科">旦</span>也不。<span class="科">淨</span></span>心焦。<span class="夾白"><span class="科">旦</span>也不。<span class="科">淨</span></span>莫不是害勞。<span class="夾白"><span class="科">旦</span>這先生說的一些也不是。<span class="科">淨</span></span>都不是不醫便了。</p>
        
        <p class="白"><span class="科">下末</span>這先生去了。小姐可勸官人且寧耐。老夫去去再來看。正是藥醫不死病。果然佛度有緣人。<span class="科">下生</span>娘子。太醫說我病體如何。<span class="科">旦</span>官人。太醫說了沒事。且自寧耐則個。</p>
        
        <p class="曲"><span class="牌">山坡羊</span><span class="夾白"><span class="科">生</span>娘子</span>我病體難醫難治。你這苦如何存濟。<span class="科">旦</span>願流恩降福。降福災星退。<span class="科">生</span>勢漸危。料應我不久矣。若還我死。你必選個高門配。我便死向黃泉。一心只念你。<span class="科">旦</span>休提。不由人淚暗垂。傷悲。何時得歸故里。</p>
        
        <p class="曲"><span class="牌">三棒鼓</span><span class="科">外丑引眾上外</span>君臣遷徙去如星。只怕土產凋零也。人不見影。<span class="科">眾</span>一程兩程。長亭短亭。不住行。如今海晏河清也。重逢太平。重樂太平。</p>
        
        <p class="白"><span class="科">外</span>六兒。這是那里了。<span class="科">丑</span>是廣陽鎮了。<span class="科">外</span>可有駐節的所在。<span class="科">丑</span>這里沒有。<span class="科">外</span>我要寫個報子。打到孟津驛去。那里好暫歇。<span class="科">丑</span>這里有個招商客店。倒潔淨。好暫歇。<span class="科">外</span>既如此。好潔淨房兒看一間。我進去。<span class="科">丑</span>叫幾個皂隸隨我進來。有甚麼人在這裡。<span class="科">末上</span>是誰呀。牌子買飯喫的。<span class="科">丑</span>這個彘子孩兒。人也不識。買飯喫的。<span class="科">眾</span>這是六爺。<span class="科">末</span>是六爺。小人不識得。<span class="科">丑</span>且饒你。你去打掃一間好房。我每老爺要進來。快些。<span class="科">末</span>小店中窄小。住不得。<span class="科">丑</span>不在此住。只要寫個報子就行。<span class="科">末</span>請六爺去看。中意便請老爺進來。<span class="科">丑看科末</span>這一間。<span class="科">丑</span>不好。<span class="科">末</span>那一間。<span class="科">丑</span>不潔淨。<span class="科">末</span>只有裡面一間。甚是潔淨。只是有個秀才染病在裡頭。<span class="科">丑</span>教他出去一會兒。待老爺寫了報子再進去。<span class="科">旦</span>呀。倒像我家六兒。待我叫他一聲。六兒。<span class="科">丑</span>誰教六兒。<span class="科">旦</span>六兒。<span class="科">丑</span>呀。姐姐。爹爹。爹爹。姐姐。爹爹。姐姐在此。姐姐。爹爹在此。<span class="科">旦</span>爹爹在那里。<span class="科">外</span>女孩兒在那裡。<span class="科">見科</span></p>
        
        <p class="曲"><span class="牌">五供養</span><span class="科">旦</span>別來久矣。自離朝尊體無恙。骨肉重再睹。喜非常。<span class="夾白"><span class="科">外</span>孩兒。</span>屈指數月。折倒盡昔時模樣。思故里。念家鄉。多少鬢邊霜。</p>
        
        <p class="誦"><span class="科">旦</span><span class="牌">鷓鴣天</span>爹爹。目斷魂消信息沉。沿途窮跡問蹤尋。<span class="科">外</span>孩兒。親情再見誠無意。子父重逢豈有心。　　<span class="科">丑</span>言往昔。話如今。店中權歇問家音。<span class="科">合</span>正是着意種花花不發。等閒插柳柳成陰。</p>
        
        <p class="白"><span class="科">外</span>孩兒。你怎麼在這里。說個備細。與我知道。</p>
        
        <p class="曲"><span class="牌">園林好</span><span class="科">旦</span>纔說起遷都汴梁。鬧炒炒哀聲四方。不忍訴淒涼情況。家所有。盡撇漾。家使奴。盡逃亡。</p>
        
        <p class="曲"><span class="牌">嘉慶子</span><span class="科">外</span>你一雙子母何所傍。<span class="科">旦</span>更雨緊風寒勢怎當。心急行程不上。人亂亂。世慌慌。愁慼慼。淚汪汪。</p>
        
        <p class="曲"><span class="牌">尹令</span>那時又無倚仗。那時有親難傍。那時有家難向。他東我西。地亂天慌。事怎防。</p>
        
        <p class="白"><span class="科">外</span>你母親如今在那里。</p>
        
        <p class="曲"><span class="牌">品令</span><span class="科">旦</span>逃生士民。在官道驛程傍。天色漸晚。陰雲黯穹蒼。匆匆正往。喊聲如雷響。各各奔走。都向樹林中抗。偷生苟免。瓦解星飛。子離了娘。</p>
        
        <p class="曲"><span class="牌">豆葉黃</span><span class="夾白"><span class="科">外</span>我兒。</span>你一身見在誰行。<span class="科">旦</span>我隨着個秀。<span class="夾白"><span class="科">外</span>甚麼秀。<span class="科">旦</span></span>我隨着個秀才棲身。<span class="夾白"><span class="科">外</span>呀。他是甚麼人。你隨着他。<span class="科">旦</span></span>他是我的家長。<span class="科">外怒科</span>誰為媒妁。甚人主張。<span class="科">旦</span>爹爹。人在那亂。人在那亂離時節。怎選得高門廝對廝當。</p>
        
        <p class="白"><span class="科">外</span>六兒。那秀才在那裡。<span class="科">旦</span>在這裡。還不走過來。<span class="科">生見科</span></p>
        
        <p class="曲"><span class="牌">月上海棠</span><span class="科">外</span>你自想。甚年發跡窮形狀。<span class="科">生</span>怎凡人貌相。海水斗升量。<span class="科">旦</span>非奬。陋巷十年黃卷苦。那時禹門三月桃花浪。一躍龍門便把名揚。管取姓字標金榜。</p>
        
        <p class="白"><span class="科">外</span>孩兒。隨我回去罷。</p>
        
        <p class="曲"><span class="牌">五韻美</span><span class="科">旦</span>意兒裡想。眼兒裡望。望救取東君艷陽。與花柳增芳。<span class="科">生</span>全沒些可傷。身凜凜如雪上加霜。<span class="夾白"><span class="科">外</span>孩兒。你快隨我去。<span class="科">生旦</span></span>更沒些和氣一味莽。鐵膽銅心。打開鳳凰。</p>
        
        <p class="曲"><span class="牌">二犯么令</span><span class="科">外</span>你是娘生父養。逆親言。心向情郎。<span class="科">生</span>我向地。我向地獄相救你到天堂。怎下得撇在沒人的店房。<span class="科">旦合</span>若是兩分張。管取拚殘生命亡。</p>
        
        <p class="白"><span class="科">丑</span>去罷。去罷。<span class="科">旦</span>官人。和你同去哀告。</p>
        
        <p class="曲"><span class="牌">玉交枝</span><span class="科">生</span>哀告慈悲岳丈。<span class="夾白"><span class="科">外</span>唗。誰是你岳丈。<span class="科">生</span></span>可憐我伏枕在牀。<span class="夾白"><span class="科">外</span>就死有誰來憐你。<span class="科">生</span>我必定是死了。</span>煎藥煮粥無人管。等待我三五日時光。<span class="夾白"><span class="科">外</span>去去。一時也等不得。<span class="科">生</span></span>全沒些好言劈面搶。惡狠狠怒氣三千丈。<span class="夾白"><span class="科">外</span>六兒。扯上馬去。<span class="科">生</span></span>只倚着官高勢強。只倚着官高勢強。<span class="科">丑扯旦科</span></p>
        
        <p class="曲"><span class="牌">江兒水</span><span class="科">旦</span>眼見得今朝去。直恁忙。相隨百步。尚且情悒怏。何況我夫妻月餘上。怎下得霎時間如天樣。<span class="科">外丑</span>若要成雙。休指望。<span class="科">生旦</span>一對鴛鴦。生被跌天風浪。</p>
        
        <p class="白"><span class="科">外</span>六兒。快扯上馬去。<span class="科">丑扯科</span></p>
        
        <p class="曲"><span class="牌">川撥棹</span><span class="科">生</span>心相誑。更不將恩義想。<span class="科">旦</span>無奈何事。無奈何事有參商。父逼女。夫言婦傷。<span class="科">合</span>苦別離。愁斷腸。兩分離。愁斷腸。</p>
        
        <p class="曲"><span class="牌">前腔</span><span class="科">旦</span>男兒贖藥。把衣衫典當償。我不能彀覷。我不能彀覷得你身體康。<span class="科">生</span>我和你再。我和你再得成雙。怕死後一靈兒到你行。<span class="科">合前</span></p>
        
        <p class="曲"><span class="牌">前腔</span><span class="科">旦</span>休為我相思損天常。緊攻書。臨選場。<span class="科">生</span>我不道再。我不道再娶重婚。你焉肯終身守孀。<span class="科">合</span>苦別離。愁斷腸。兩分離。愁斷腸。</p>
        
        <p class="白"><span class="科">外</span>六兒。快扯上馬去。<span class="科">丑扯科</span></p>
        
        <p class="曲"><span class="牌">哭相思</span><span class="科">生旦</span>怎下得將人離別。愁萬縷。腸千結。</p>
        
        <p class="白"><span class="科">丑扯旦科生奪旦外推倒生科外</span>咄。早知今日事如此。何不當初莫用心。<span class="科">下生哭作不能起科</span></p>
        
        <p class="曲"><span class="牌">卜算子</span><span class="科">生</span>病弱身着地。<span class="科">末上扶生科生</span>氣咽魂離體。拆散鴛鴦兩處飛。<span class="夾白">天那。</span>多少銜冤氣。</p>
        
        <p class="白">店主人放手。我拚命去趕他轉來。<span class="科">末勸科</span>已去遠了。</p>
        
        <p class="曲"><span class="牌">金梧桐</span><span class="科">生</span>這廝忒倚官。忒挾勢。便死待何如。欺侮俺是窮儒輩。俺這里病愈深。他那里愁無際。旅店郵亭。兩下裡。人應憔悴。<span class="夾白">我那妻。</span>怎教我忍得住悽惶淚。</p>
        
        <p class="白"><span class="科">末</span>秀才官人。休要短見。且自安息。保重貴體。</p>
        
        <p class="落詩"><span class="科">生</span>天涯海角有窮時。<br /><span class="科">末</span>人豈終無相見日。<br /><span class="科">合</span>但願病痊無個事。<br />免教心下常憂鬱。</p>
        
        <h2 id=ch26 class="chapter"><span class="齣題">第二十六齣　皇華悲遇</span></h2>
        
        <p class="曲"><span class="牌">上馬踢</span><span class="科">老旦上</span>干戈動地來。車駕遷都汴。兒夫離帝京。路遙人又遠。軍馬臨城。無計將身免。這苦怎言。禍不單行。中路兒不見。</p>
        
        <p class="曲"><span class="牌">月兒高</span><span class="科">小旦上</span>喊殺連天。骨肉怎相戀。自古常言道。人離鄉賤。得到今朝平安幸非淺。是則是我身狼狽。眼前受迍邅。</p>
        
        <p class="曲"><span class="牌">鑾江令</span><span class="科">合</span>煩惱多歷遍。憂愁怎消遣。眼兒哭得破。腳兒行得倦。五里復十里。一日如同過一年。但願前途去。早早逢親眷。</p>
        
        <p class="曲"><span class="牌">狼草生</span><span class="科">合</span>勁風寒四合。暮煙昏慘慘。彤雲布。晚天變。只愁那長空雪舞絮綿綿。去心如箭。旅舍全無。何處安歇停眠。</p>
        
        <p class="白"><span class="科">老旦</span>孩兒。天色已晚。無處安歇。這里是館驛門首。只得和你權宿一宵。明日早行罷。<span class="科">小旦</span>遠遠望見一位官長來了。</p>
        
        <p class="曲"><span class="牌">前腔</span><span class="科">末上</span>孟津驛舍住。在黃河岸邊。乘船坐馬十分便。<span class="科">老旦小旦</span>子母忙向前。可憐窮面。暫借安身望週全。</p>
        
        <p class="白"><span class="科">末</span>你這兩個婦人。日晚天寒過客無。遠臨傳舍意如何。<span class="科">老旦小旦</span>我今不對英雄說。更有何人念旅途。<span class="科">末</span>我且問你。你是何等樣人家。何處人氏。為何到此。</p>
        
        <p class="曲"><span class="牌">羅帶兒</span><span class="科">老旦</span>妾身本宦族。京城久居。為侵邊犯闕軍奮武。君臣遷徙離中都也。<span class="科">小旦</span>散亂人逃避。奔程途。身無主。去無所。慘可可地千生受萬苦辛。<span class="科">合</span>今宵得借一宿。可憐見子母每天翻地覆。</p>
        
        <p class="曲"><span class="牌">前腔</span><span class="科">末</span>兵戈起路程。人不慣經。早尋個旅邸休待等。怎容你行客寓郵亭也。<span class="科">老旦</span>心下貪行路。望南京。不覺的暮雲平。遠涉涉地不知處人又生。<span class="科">小旦合</span>今宵得少留停。可憐見子母每天寒地冷。</p>
        
        <p class="白"><span class="科">末</span>非是我不肯留你。只是皇華駐節的所在。留你婦人不得。</p>
        
        <p class="曲"><span class="牌">前腔</span><span class="科">小旦</span>不容奴在此間。千羞萬慚。開口告人難上難。傷情無語淚偷彈也。<span class="科">末</span>這般悽惶事恁愁煩。<span class="夾白"><span class="科">末</span>罷罷罷。自古道與人方便。自己方便。看你這兩個婦人。也不是已下人家的。我這裡不留你。前途恐遇不良之人。留你在此。怕有官員每來往。不當穩便。千萬不可言語啼哭。<span class="科">老旦小旦</span>這個不敢。<span class="科">末</span></span>不忍見你受摧殘。靜悄悄地留一夜來早散。<span class="科">老旦小旦</span>今宵得暫安眠。可憐見子母每天昏地暗。</p>
        
        <p class="白"><span class="科">末</span>就在那迴廊底下。暫歇了罷。</p>
        
        <p class="曲"><span class="牌">前腔</span><span class="科">老旦小旦</span>娘和女深感激。蒙恩受德。幸然遇好人相愛惜。免風霜寒冷受勞役也。<span class="夾白"><span class="科">末</span>隨我來。</span>向這迴廊畔正廳側。借得些薦和席。凍款款地彎跧坐。覓些飲食。<span class="夾白"><span class="科">老旦小旦</span>多謝官長。</span>今宵得略休息。可憐見子母每天寬地窄。</p>
        
        <p class="白"><span class="科">坐地科末</span>天上人間。方便第一。<span class="科">下</span></p>
        
        <p class="曲"><span class="牌">灞陵橋</span><span class="科">外上</span>馬兒行又急。轉頭間五里復十里。此去河南只隔這帶水。孟津驛。今夜權停止。<span class="夾白">嗏。</span>知他這碾車兒恁行遲。</p>
        
        <p class="曲"><span class="牌">前腔</span><span class="科">丑上</span>馬兒行較疾。疾上碾車兒直恁的簪簪地。正是心急步行遲。晚相催。天冷彤雲密。<span class="夾白">嗏。</span>迭得到孟津驛且安息。</p>
        
        <p class="曲"><span class="牌">前腔</span><span class="科">旦</span>這苦說向誰。索性死別離各自也着邊際。生把我鴛鴦分開兩下裡。一步一回頭。教我傷情意。<span class="夾白">嗏。</span>衫兒上淚珠兒任淹濕。</p>
        
        <p class="白"><span class="科">末上</span>驛丞接老爺。<span class="科">外</span>叫驛丞。我一路上鞍馬辛苦。不免勞倦。毋許閒雜人打攪。<span class="科">末</span>是。<span class="科">下外</span>孩兒。我與六兒書房裡安息。你往後堂睡罷。<span class="科">旦</span>是。<span class="科">外丑下</span></p>
        
        <p class="曲"><span class="牌">新水令</span><span class="科">老旦</span>淒涼逆旅人千里。<span class="科">旦</span>這縈牽怎生成寐。<span class="科">小旦</span>萬苦橫心裡。<span class="科">合</span>睡不着。是愁都做枕邊淚。</p>
        
        <p class="白"><span class="科">老旦</span>夫阻關山隔遠邦。女因兵火散他鄉。<span class="科">小旦</span>自己不知凶與吉。親兄未審在何方。<span class="科">旦</span>千愁當日兒離母。萬苦今朝鳳拆凰。<span class="科">合</span>枕邊不敢高聲哭。恐怕猿聞也斷腸。<span class="科">老旦</span>呀。又早是黃昏時候了。怎生睡得着呵。</p>
        
        <p class="曲"><span class="牌">銷金帳</span><span class="科">老旦</span>黃昏悄悄。助冷風兒起。想今朝。思向日。曾對這般時節。這般天氣。羊羔美酒。美酒銷金帳裡。兵亂人慌。遠遠離鄉里。如今怎生。怎生街頭上睡。</p>
        
        <p class="曲"><span class="牌">前腔</span><span class="夾白"><span class="科">旦</span>呀。譙樓上一更鼓了。</span>初更鼓打。哽咽寒角吹。滿懷愁分付與誰。遭逢這般磨折。這般別離。鐵心腸打開。打開鸞孤鳳隻。我這裡悽惶。他那裡難存濟。翻覆怎生。怎生獨自個睡。</p>
        
        <p class="曲"><span class="牌">前腔</span><span class="夾白"><span class="科">小旦</span>是二更鼓了。</span>鼕鼕二鼓。敗葉敲窗紙。響撲簌聒悶耳。難禁這般蕭索。這般岑寂。骨肉到此。到此你東我西。去又無門。住又無依倚。傷心怎生。怎生街頭上睡。</p>
        
        <p class="白"><span class="科">旦</span>夜闌人靜月微明。恨殺孤眠睡不成。心上只因縈悶繫。萬愁千恨嘆離人。天那。又是三更了。</p>
        
        <p class="曲"><span class="牌">前腔</span>三更漏轉。寒雁聲嘹嚦。半明滅燈火煤。尋思這般沉疾。這般狼狽。相別到今。到今凶吉未知。冷落空房。藥食誰調理。牀兒上怎生。怎生獨自個睡。</p>
        
        <p class="曲"><span class="牌">前腔</span><span class="科">老旦</span>樓頭四鼓。風捲簷鈴碎。略朦朧驚夢回。娘女這般相逢。這般重會。颯然覺來。覺來孩兒那裡。多少傷悲。多少縈牽繫。教人怎生。怎生街頭上睡。</p>
        
        <p class="曲"><span class="牌">前腔</span><span class="科">小旦</span>五更又催。野外疎鐘急。算通宵幾嘆息。一似這般煩惱。這般孤悽。一身苟活。苟活成得甚的。<span class="科">旦</span>俺這裡愁煩。那壁廂長吁氣。聽得怎生。怎生獨自個睡。</p>
        
        <p class="白"><span class="科">外上</span>正做家鄉夢。忽聞啼哭聲。六兒那里。<span class="科">丑上</span>爹怎麼。<span class="科">外</span>你這狗才。一夜不睡。啼哭怎麼。<span class="科">丑</span>爹。六兒不曾。是驛丞啼哭。<span class="科">外</span>驛丞為何啼哭。<span class="科">丑</span>昨日爹到得晚了。驛丞不曾准備得鋪陳。把自睡的鋪臥拿出來了。他兩口兒昨晚沒有被蓋。所以啼哭這一夜。<span class="科">外</span>胡說。叫那驛丞過來。<span class="科">丑叫驛丞末上</span>有。<span class="科">外</span>我已曾分付你。我路上鞍馬勞倦欲得一覺好睡。不許閒雜人打攪。正睡之間。只聽得這壁廂啼哭。那壁廂哀怨。卻怎麼說。<span class="科">末</span>稟爺。昨晚爺未到的時節。有兩個婦人來此借宿。小驛丞不知爺到。見他身上寒冷。留他在迴廊底下。權宿一宵。想必天寒凍哭之聲。驚恐了爺。是小驛丞有罪了。<span class="科">外</span>這驛丞好打。這是皇華駐節的所在。敢容婦人在此歇宿。叫六兒。押了這驛丞去。喚那兩個婦人過來。<span class="科">丑</span>婦人在那里。<span class="科">末</span>在這里。你這兩個婦人好不達時務。好意容你在此。權宿一宵。教你不要啼哭。一夜五更。只管啼啼哭哭。驚恐了尚書老爺。如今拿你你自去回話。<span class="科">小旦</span>母親。如何是好。<span class="科">老旦</span>呀。這是我家六兒。六兒。<span class="科">丑</span>呀。是奶奶。爹爹。奶奶在這裡。<span class="科">老旦</span>相公在那裡。<span class="科">外</span>夫人在那裡。<span class="科">見科旦</span>母親在那裡。<span class="科">同拜哭科</span>呀。我的娘。</p>
        
        <p class="曲"><span class="牌">思園春</span>久阻尊顏想念勤。<span class="夾白"><span class="科">老旦</span>孩兒。</span>此逢將謂是夢和魂。<span class="夾白"><span class="科">外</span>這女兒是誰。<span class="科">老旦</span>是我途中廝認的。<span class="科">小旦</span></span>奴是不應親者。今日強來親。<span class="科">合</span>子母夫妻苦分散。無心中完聚怎由人。</p>
        
        <p class="曲"><span class="牌">粉孩兒</span><span class="夾白"><span class="科">老旦</span>相公</span>匆匆地離皇朝。你心不穩。棄家私老小。去得安忍。<span class="科">外</span>只知國難識大臣。不隄防萬馬千軍犯京城。君去民逃。常言道龍鬭魚損。</p>
        
        <p class="曲"><span class="牌">福馬郎</span><span class="科">旦</span>那日裡風寒雨又緊。正行裡喊聲如雷震。無處藏隱。急向林榔中躲。道途上奔。<span class="科">老旦</span>其時節。亂紛紛。身難保。命難存。</p>
        
        <p class="曲"><span class="牌">紅芍藥</span><span class="科">外</span>兵擾攘。阻隔關津。思量着。役夢勞魂。<span class="科">丑</span>眼見得家中受危困。望吾鄉。有家難奔。<span class="夾白"><span class="科">老旦</span>孩兒。</span>歷盡了苦共辛。娘逢人見人尋問。只愁你舉目無親。子父每何處廝認。</p>
        
        <p class="曲"><span class="牌">紅衫兒</span><span class="科">旦</span>我有一言說不盡。<span class="夾白"><span class="科">老旦</span>有甚麼說話。<span class="科">旦</span></span>向日招商店。驀忽地撞着家尊。<span class="夾白"><span class="科">哭科老旦</span>孩兒有甚事。說與我知道。不要啼哭。<span class="科">旦</span></span>我尋思他眼盻盻人遠天涯近。<span class="科">老旦</span>為甚的那壁千般恨。<span class="夾白"><span class="科">外怒科</span>夫人。</span>你休只管叨叨問。</p>
        
        <p class="曲"><span class="牌">會河陽</span><span class="夾白"><span class="科">老旦</span>相公。</span>有甚事爭差。且息怒嗔。閒言語總休論。<span class="科">小旦</span>賤妾不懼責罰。將片言語陳。難得見今朝分。<span class="科">旦</span>甚時除得我心頭悶。甚日除得我心頭恨。</p>
        
        <p class="曲"><span class="牌">縷縷金</span><span class="科">外</span>教准備展芳樽。得團圞都喜慶。盡歡欣。<span class="科">老旦</span>館驛中有雜人來往。其實不穩。到南京得見聖明君。那時節好會佳賓。</p>
        
        <p class="白"><span class="科">外</span>夫人言之有理。六兒。叫驛丞僱趲船隻。即日起程。<span class="科">丑叫科內應科</span></p>
        
        <p class="曲"><span class="牌">越恁好</span><span class="科">外</span>辦集船隻。辦集船隻。指日達帝京。<span class="科">小旦</span>漸行漸遠。親兄長不知死何存。<span class="科">旦</span>愁人見說愁更新。<span class="夾白"><span class="科">小旦</span>姐姐你為甚啼哭。<span class="科">旦</span></span>欲言又忍。心兒裡痛切切如刀刎。眼兒裡淚滴滴如珠搵。</p>
        
        <p class="曲"><span class="牌">紅綉鞋</span><span class="科">丑</span>畫船已在河濱。河濱。不勞馬足車輪。車輪。<span class="夾白"><span class="科">外</span>六兒。就此起程去罷。<span class="科">眾</span></span>離孟津。望前進。風力順。水程緊。咫尺是汴梁城。</p>
        
        <p class="曲"><span class="牌">尾聲</span>別離會合皆緣分。受過憂危心自忖。從今暮樂朝歡還再整。</p>
        
        <p class="落詩"><span class="科">外</span>軍馬紛紛路不通。<br /><span class="科">三旦</span>娘兒兄妹各西東。<br /><span class="科">合</span>今宵賸把銀缸照。<br />猶恐相逢是夢中。</p>
        
        <h2 id=ch27 class="chapter"><span class="齣題">第二十七齣　逆旅蕭條</span></h2>
        
        <p class="曲"><span class="牌">步蟾宮</span><span class="科">生上</span>龍潭虎穴愁難數。更染病躭疾羈旅。分別夫妻兩南北。誰念我無窮淒楚。</p>
        
        <p class="誦"><span class="牌">眼兒媚</span>傾家蕩業任飄零。受盡苦和辛。雁行中斷。鸞儔生拆。無限傷情。　　窮途更多災病。囊底已無緡。恁般正是。福無雙至。禍不單行。</p>
        
        <p class="白">我蔣世隆自從與娘子分別。忽已月餘。這幾日身子雖覺漸安。爭奈舉目無親。蕭條旅館。好生感傷人也。</p>
        
        <p class="曲"><span class="牌">五樣錦</span>姻緣將謂五百年眷屬。十生九死成歡聚。經艱歷險。幸然無虞。也指望否極生泰。禍絕受福。未妥。尚有如是苦。急浪狂風。風吹折並根連枝樹。浪驚散鴛鴦兩處孤。更全然不想我這病體疾軀。那肯放容他些兒個叮嚀囑付。將他倒拽橫拖奔去途。回頭道不得聲將息。幾曾有這般慈父。跌得我氣絕再復。死絕再甦。一回價上心來。一回價痛哭。</p>
        
        <p class="落詩">暮雨朝雲去不還。<br />強移棲息一枝安。<br />春蠶到老絲方盡。<br />蠟燭成灰淚始乾。</p>
        
        <h2 id=ch28 class="chapter"><span class="齣題">第二十八齣　兄弟彈冠</span></h2>
        
        <p class="曲"><span class="牌">孤飛雁</span><span class="科">小生上</span>吾皇恩詔從天降。遍遐邇萬民欽仰。宥極刑身有重生望。散群輩與群黨。回凶就吉。轉禍為祥。前臨帝輦。絕卻親黨。回首家鄉。沒了父娘。感傷。尋思着兩淚千行。</p>
        
        <p class="誦"><span class="牌">行香子</span>興福舉眼無親。進退無門。聞知道結義恩人。廣陽鎮上。旅館安身。幾番尋。幾番覓。幾番詢。</p>
        
        <p class="白">此間正是廣陽鎮招商店了。不免叫一聲。店主人有麼。<span class="科">末上</span>商賈紛紛。士庶群群。大門外馬足車輪。主人招接。小二慇懃。俺這裡客來多。客來便。客來頻。<span class="科">小生</span>店主人拜揖。<span class="科">末</span>客官何來。</p>
        
        <p class="曲"><span class="牌">惜黃花</span><span class="科">小生</span>中都路是本鄉。車駕望南往。一程程來到廣陽。特來相訪。<span class="科">末</span>小可敢覆尊丈。有何事廝問當。買貨請商量。要安下卻無妨。<span class="夾白"><span class="科">小生</span>小生也非為買貨。也不要安下。特來尋人。<span class="科">末</span></span>若是問尋人。道如何模樣。</p>
        
        <p class="曲"><span class="牌">前腔</span><span class="科">小生</span>店名須號招商。<span class="夾白"><span class="科">末</span>這是招商店。小生</span>少凂勞尊長。<span class="夾白"><span class="科">末</span>且說怎麼樣個人。姓甚麼。<span class="科">小生</span></span>有個秀才身姓蔣。<span class="夾白"><span class="科">末</span>多少年紀了。<span class="科">小生</span></span>三十餘上。<span class="夾白"><span class="科">末</span>有。</span>住此兩月將傍。<span class="夾白"><span class="科">小生</span>在那里安下。<span class="科">末</span></span>正東下。轉那廂。<span class="夾白"><span class="科">小生</span>第幾間房兒。<span class="科">末</span></span>從外數。第三房。<span class="夾白"><span class="科">小生</span>他一向好麼。<span class="科">末</span></span>染病纔無恙。<span class="夾白"><span class="科">小生</span>他今在那裡。<span class="科">末</span></span>贖藥便回來。<span class="夾白"><span class="科">小生</span>藥鋪近遠。<span class="科">末</span></span>想只在前街後巷。</p>
        
        <p class="白"><span class="科">小生</span>既如此。我在這裡等。<span class="科">末</span>裡面請坐。想就來也。</p>
        
        <p class="曲"><span class="牌">惜奴引</span><span class="科">生上</span>禍不單行先自速。遭兵火。那堪更重重坎坷。<span class="夾白"><span class="科">末</span>官人你回來了。<span class="科">生</span>是。回來了。<span class="科">末</span>有人到此相訪。<span class="科">生</span>在那裡。<span class="科">末</span>在裡面。<span class="科">見科小生</span>呀。哥哥。</span>久阻尊顏。幾曾忘卻些兒個。<span class="科">生</span>彼我縱然有音書怎托。</p>
        
        <p class="誦"><span class="牌">鷓鴣天</span><span class="科">小生</span>自別恩兄兩月餘。<span class="科">生</span>重重坎坷更災危。<span class="科">小生</span>哥哥你有何坎坷災危事。<span class="科">生</span>說起教人珠淚垂。　　<span class="科">末</span>休嗟怨。慢悲哀。房中請坐且寬懷。<span class="科">生</span>從前一一都分訴。萬恨千愁掃不開。</p>
        
        <p class="白"><span class="科">末</span>二位官人請坐。看茶來喫。</p>
        
        <p class="曲"><span class="牌">本序</span><span class="科">生</span>自與相別。風寒勞役。受盡奔波。那更憂愁思慮。在旅邸頓染沉痾。<span class="科">小生</span>違和。天相吉人身痊可。卻望節飲食。休勞碌。怎忘卻。忘了問別來尊嫂貴體安樂。</p>
        
        <p class="曲"><span class="牌">前腔</span><span class="科">生</span>提着心腸慘悽。不由人忍不住淚珠流顆。但有死別生離。那煩惱似天來大。<span class="科">小生</span>緣何。莫非他棄舊憐新。從了別個。<span class="夾白"><span class="科">生</span>不是。<span class="科">小生</span></span>多應是疾病亡。遭非禍。<span class="夾白"><span class="科">生</span>不是。</span>你道為甚麼。<span class="夾白"><span class="科">小生</span>卻為甚麼。<span class="科">生</span></span>倚勢挾權。將夫妻苦苦拆破。</p>
        
        <p class="曲"><span class="牌">蝦蟆序</span><span class="科">生</span>摧挫。艱共險。愁和悶。要躲怎躲。到如今尚有平地風波。<span class="科">小生</span>驚愕。焰騰騰心上火。是誰人道與我。<span class="科">生</span>你道如何。愛富嫌貧。岳丈倚強凌弱。</p>
        
        <p class="曲"><span class="牌">前腔</span><span class="科">小生</span>斟酌。尊共卑。親和戚。順他受他。等些時宛轉求人團掿。<span class="科">生</span>參差。其中語更多。都只恨緣分薄。<span class="科">小生末合</span>事多磨。放心將息。休自損天和。</p>
        
        <p class="白"><span class="科">小生</span>哥哥。即日朝廷降勑。宣詔天下文武賢良。盡赴行朝應舉。正是男兒得志之日。哥哥休為夫妻恩愛。誤卻前程。可收拾行李。與興福同往行朝。一來應舉求官。二來亦可打聽尊嫂消息。不知哥哥意下如何。<span class="科">生</span>此言極是。只是少些房錢在此。未曾還得。<span class="科">小生</span>兄弟帶得儘有。不煩哥哥費心。店主人。請算一算奉還。<span class="科">末</span>不多了。且請安息。明日算罷。</p>
        
        <p class="落詩"><span class="科">小生</span>離合悲歡不自由。<br /><span class="科">生</span>心懷縈悶幾時休。<br /><span class="科">末</span>爭似不來還不往。<br /><span class="科">合</span>也無歡喜也無愁。</p>
        
        <h2 id=ch29 class="chapter"><span class="齣題">第二十九齣　太平家宴</span></h2>
        
        <p class="曲"><span class="牌">傳言玉女</span><span class="科">外上</span>得睹天顏。真為主憂臣辱。<span class="科">老旦上</span>皇恩深沐。享千鍾重祿。<span class="科">旦小旦上</span>如今幸得再整銀屏金屋。<span class="科">合</span>皇朝重見。太平重睹。</p>
        
        <p class="白"><span class="科">外</span>盡日笙歌按玉樓。<span class="科">老旦</span>忽朝軍馬犯皇州。<span class="科">旦小旦</span>但知會取非常樂。<span class="科">合</span>須是隄防不測憂。<span class="科">外</span>夫人。今日幸喜骨肉團圓。夫妻再合。早已分付安排酒肴慶賀。不知完備未曾。院子那裡。<span class="科">末上</span>匈奴遙俯伏。漢相儼簪裾。覆老爺。有何分付。<span class="科">外</span>分付你安排酒肴。可曾完備否。<span class="科">末</span>完備多時了。<span class="科">老旦</span>看酒過來。<span class="科">旦送酒科</span></p>
        
        <p class="曲"><span class="牌">玉漏遲序</span><span class="科">旦</span>得寵念辱。想其時駕遷民移前去。父母妻兒散離。値此天數。抵多少喫辛受苦。抵多少亡家失所。<span class="科">合</span>今幸得在畫堂深處。</p>
        
        <p class="曲"><span class="牌">前腔</span><span class="科">外</span>驛程去速。奈何被士馬攔截歸路。國敗家亡。怎知此日完聚。知幾遍宵行晝伏。知幾遍風餐露宿。<span class="科">合前</span></p>
        
        <p class="曲"><span class="牌">前腔</span><span class="科">旦</span>轟雷戰鼓。喊殺聲散亡人盡奔逐。那時無他可憐。救我在危途。知何處作婢為奴。知何處遭驅被虜。<span class="科">合前</span></p>
        
        <p class="曲"><span class="牌">前腔</span><span class="科">小旦</span>兄南妹北。亂兵中怎知生死。須臾骨肉分別。此身去住無所。感謝得恤寡念孤。感謝得為親做主。<span class="科">合前</span></p>
        
        <p class="曲"><span class="牌">撲燈蛾</span><span class="科">老旦</span>到行朝汴梁。看山河壯帝居。四時有常開花木。論繁華不減中都也。<span class="科">外</span>受恩深處便為家。自來俗語。<span class="科">合</span>休思故里。對良辰美景。宴樂且歡娛。</p>
        
        <p class="曲"><span class="牌">前腔</span><span class="科">旦</span>依舊珠圍翠簇。依舊雕鞍綉轂。列侍妾丫鬟使女。送金杯聽歌觀舞也。<span class="科">小旦</span>因災致福。愛惜奴似親生兒女。<span class="科">合前</span></p>
        
        <p class="曲"><span class="牌">尾聲</span>從今休把光陰負。但暢飲高歌休阻。共醉樂神仙洞府。</p>
        
        <p class="落詩"><span class="科">外</span>莫辭今日醉顏酡。<br /><span class="科">老旦</span>百歲光陰能幾何。<br /><span class="科">合</span>遇飲酒時須飲酒。<br />得高歌處且高歌。</p>
        
        <h2 id=ch30 class="chapter"><span class="齣題">第三十齣　對景含愁</span></h2>
        
        <p class="曲"><span class="牌">夜行船</span><span class="科">旦上</span>六曲欄杆和悶倚。不覺又媚景芳菲。<span class="科">小旦上</span>微雨昨宵。新晴今日。<span class="科">合</span>知道海棠開未。</p>
        
        <p class="誦"><span class="科">旦</span><span class="牌">蝶戀花</span>春來分外傷懷抱。燕燕鶯鶯。空自啼春巧。<span class="科">小旦</span>三月春光無限好。嬌花一夜都開了。</p>
        
        <p class="白"><span class="科">丑梅香上</span>忽聽院宇笙歌遶。笑語歡聲。花下金樽倒。二位小姐。你心中有甚閒煩惱。忍教辜負韶華老。<span class="科">旦</span>我自有煩惱處。你那裡知道。</p>
        
        <p class="曲"><span class="牌">本序</span><span class="科">旦</span>春思懨懨。此愁誰訴。此情誰知。心撩亂。慵睹粧臺梳洗。<span class="科">小旦</span>芳時不暖不寒。鞦韆院宇。堪遊堪戲。<span class="科">旦</span>空對鶯花燕柳。悄忽地暗皺雙眉。</p>
        
        <p class="曲"><span class="牌">前腔</span><span class="夾白"><span class="科">小旦</span>姐姐。</span>因誰牽惹芳心。媚容香褪。嫩臉桃衰。看看恁寬盡金縷羅衣。<span class="科">旦</span>休疑。只為傷春。知他怎生。年年如是。<span class="科">丑</span>休對晴天暖日。輕可地過了寒食。</p>
        
        <p class="白">二位小姐。這等好天氣。同到後花園閒步一回也好。</p>
        
        <p class="曲"><span class="牌">風人松</span><span class="科">旦</span>甚心情閒步小園西。<span class="夾白"><span class="科">小旦</span>姐姐為甚不去。<span class="科">旦背唱科</span></span>推一個身倦神疲。<span class="科">丑</span>趁春風桃李花開日。誰不待去尋芳拾翠。九十日光陰撚指。三分景。二分歸。</p>
        
        <p class="曲"><span class="牌">前腔</span><span class="科">小旦</span>那春光也應笑咱伊。<span class="夾白"><span class="科">旦</span>笑甚的來。<span class="科">小旦</span></span>笑你恁瘦減香肌。<span class="科">旦</span>東君不管人憔悴。眼見得綠密紅稀。香閨掩。珠簾鎮垂。不肯放燕雙飛。</p>
        
        <p class="曲"><span class="牌">尾聲</span>衷心先自不如意。縱然間肯同隨喜。也做了興盡空回。</p>
        
        <p class="落詩"><span class="科">旦</span>傷心情緒倦追遊。<br /><span class="科">小旦</span>好景如梭不肯留。<br /><span class="科">丑</span>來朝更有新條在。<br /><span class="科">合</span>惱亂春風卒未休。</p>
        
        <h2 id=ch31 class="chapter"><span class="齣題">第三十一齣　英雄應辟</span></h2>
        
        <p class="曲"><span class="牌">望遠行</span><span class="科">生上</span>春風紫陌。又是天涯行客。<span class="科">小生上</span>野草閒花。掩映水光山色。<span class="科">末淨上</span>杏花朵朵欹紅。楊柳絲絲弄碧。沙岸遠漣漪初溢。</p>
        
        <p class="白"><span class="科">生</span>攜書挾策赴天邦。<span class="科">小生</span>那更風光直艷陽。<span class="科">末</span>路上野花鑽地出。<span class="科">淨</span>村中美酒透瓶香。<span class="科">見科淨</span>動問此位老兄上姓。<span class="科">生</span>學生姓蔣。<span class="科">淨</span>貴表。<span class="科">生</span>雙名世隆。<span class="科">淨</span>此位。<span class="科">小生</span>學生覆姓陀滿。雙名興福。<span class="科">淨</span>此位。<span class="科">末</span>學生姓卞。雙名登科。<span class="科">生</span>老兄尊姓貴表。<span class="科">淨</span>學生姓成。雙名何濟。我每都是科舉朋友。不期而逢。天色將晚。各請趲行幾步。</p>
        
        <p class="曲"><span class="牌">望吾鄉</span><span class="科">生</span>降詔頒勑。搜賢赴帝域。文武遠投安邦策。星斗文章誰能及。下筆加神力。<span class="科">合</span>一朝裡身顯跡。受賞加官職。</p>
        
        <p class="曲"><span class="牌">前腔</span><span class="科">小生</span>萬里鵬翼。功名唾手得。英雄果是千人敵。正是男兒崢嶸日。豈敢辭勞役。<span class="科">合前</span></p>
        
        <p class="曲"><span class="牌">感亭秋</span><span class="科">末</span>短亭長亭程程去。知幾驛。逆旅中過寒食。見點點殘紅飛絮白。夕陽影裡啼蜀魄。<span class="科">合</span>家鄉遠。心慢憶。回首雲煙隔。</p>
        
        <p class="曲"><span class="牌">前腔</span><span class="科">淨</span>香醪待飲何處覓。牧童處問端的。遙望前村疎籬側。招颭酒旗林梢刺。<span class="科">合前</span></p>
        
        <p class="曲"><span class="牌">紅綉鞋</span><span class="科">合</span>小徑迢迢狹窄。狹窄。野水潺潺湍激。湍激。飲數杯解愁戚。那裡堪觀賞。可閒適。只愁他天晚逼。</p>
        
        <p class="曲"><span class="牌">尾聲</span>酒家眠。權休息。韞匵藏珠隱塵跡。萬里前程在咫尺。</p>
        
        <p class="落詩">過卻長亭又短亭。<br />看看相近汴梁城。<br />路上有花並有酒。<br />一程分作兩程行。</p>
        
        <h2 id=ch32 class="chapter"><span class="齣題">第三十二齣　幽閨拜月</span></h2>
        
        <p class="曲"><span class="牌">齊天樂</span><span class="科">旦上</span>懨懨捱過殘春也。又是困人時節。景色供愁。天氣倦人。鍼指何曾拈刺。<span class="科">小旦上</span>閒庭靜悄。瑣窗瀟灑。小池澄澈。<span class="科">合</span>疊青錢。泛水圓小嫩荷葉。</p>
        
        <p class="誦"><span class="牌">浣溪沙</span><span class="科">小旦</span>階前萱草簇深黃。檻外榴花疊絳囊。清和天氣日初長。　　<span class="科">旦</span>懶去梳粧臨寶鏡。慵拈鍼指向紗窗。晚來移步出蘭房。</p>
        
        <p class="白"><span class="科">小旦</span>姐姐。當此良辰美景。正好快樂。你反眉頭不展。面帶憂容。為甚麼來。</p>
        
        <p class="曲"><span class="牌">青衲襖</span><span class="科">旦</span>我幾時得煩惱絕。幾時得離恨徹。本待散悶閒行到臺榭。傷情對景腸寸結。<span class="夾白"><span class="科">小旦</span>姐姐撇下些罷。<span class="科">旦</span></span>悶懷些兒。待撇下怎忍撇。待割捨難割捨。倚遍闌干。萬感情切。都分付長嘆嗟。</p>
        
        <p class="曲"><span class="牌">紅衲襖</span><span class="夾白"><span class="科">小旦</span>姐姐。</span>你綉裙兒寬褪了褶。為傷春憔悴些。近日龐兒瘦成勞怯。莫不是又傷夏月。姊妹每休見撇。斟量着你非為別。<span class="夾白"><span class="科">旦</span>你量着我甚麼。<span class="科">小旦</span></span>多應把姐夫來縈牽。別無些話說。</p>
        
        <p class="曲"><span class="牌">青衲襖</span><span class="科">旦怒科</span>你把濫名兒將咱引惹。直恁的情性乖。心意劣。女孩兒家多口共饒舌。爹娘行快活要他做甚的。要粧衣滿篋。要食珍羞則盛設。和你寬打周折。<span class="夾白"><span class="科">走科小旦</span>姐姐。到那裡去。<span class="科">旦</span></span>到父親行先去說。<span class="夾白"><span class="科">小旦</span>說些甚麼。<span class="科">旦</span></span>說你小鬼頭春心動也。</p>
        
        <p class="曲"><span class="牌">紅衲襖</span><span class="科">小旦</span>我特地錯賭別。<span class="夾白"><span class="科">跪科</span>姐姐。</span>望高擡貴手饒過些。一句話兒傷了俺賢姐姐。<span class="夾白"><span class="科">旦</span>起來。且饒你這次。今後再不可如此。<span class="科">小旦</span>若再如此呵。</span>瑞蓮甘痛決。姐姐閒耍歇。小的每先去也。<span class="夾白"><span class="科">旦</span>你那裡去。<span class="科">小旦</span></span>只管在此閒行忘收了針線帖。</p>
        
        <p class="白"><span class="科">旦</span>也罷。你先去。<span class="科">小旦</span>推些緣故歸家早。花陰深處遮藏了。熱心閒管是非多。冷眼覰人煩惱少。<span class="科">下旦</span>這丫頭去了。天色已晚。只見半彎新月。斜掛柳梢。幾隊花陰。平鋪錦砌。不免安排香案。對月禱告一番。</p>
        
        <p class="誦"><span class="牌">卜算子</span>款把卓兒臺。輕揭香爐蓋。一炷心香訴怨懷。對月深深拜。<span class="科">拜科</span></p>
        
        <p class="曲"><span class="牌">二郎神</span><span class="科">旦</span>拜新月。寶鼎中明香滿爇。<span class="夾白"><span class="科">小旦潛上聽科旦</span>上蒼。這一炷香呵。</span>願我拋閃下男兒疾較些。得再睹同歡同悅。<span class="科">小旦</span>悄悄輕將衣袂拽。<span class="夾白">姐姐。</span>卻不道小鬼頭春心動也。<span class="夾白"><span class="科">走科旦</span>妹子到那里去。<span class="科">小旦</span></span>我也到父親行去說。<span class="夾白"><span class="科">旦扯科小旦</span>放手。我這回定要去。<span class="科">旦跪科</span>妹子。饒過了姐姐。<span class="科">小旦</span>姐姐請起。</span>那喬怯。無言俛首紅暈滿腮頰。</p>
        
        <p class="曲"><span class="牌">鶯集御林春</span><span class="科">小旦</span>恰纔的亂掩胡遮。事到如今漏泄。姊妹每心腸休見別。夫妻每是有些周折。<span class="科">旦</span>教我難推怎阻。<span class="夾白">罷罷。妹子。</span>我一星星對伊仔細從頭說。<span class="夾白"><span class="科">小旦</span>姐姐。他姓甚麼。<span class="科">旦</span></span>姓蔣。<span class="夾白"><span class="科">小旦</span>他也姓蔣。叫甚麼名字。<span class="科">旦</span></span>世隆名。<span class="夾白"><span class="科">小旦</span>呀。他家住在那裡。<span class="科">旦</span></span>中都路是家。<span class="夾白"><span class="科">小旦</span>姐姐。你怎麼認得他。他是甚麼樣人。<span class="科">旦</span></span>是我男兒受儒業。</p>
        
        <p class="曲"><span class="牌">前腔</span><span class="科">小旦悲介</span>聽說罷姓名家鄉。這情苦意切。悶海愁山將我心上撇。不由人不淚珠流血。<span class="科">旦</span>我悽惶是正理。只合此愁休對愁人說。<span class="夾白">妹子。</span>你啼哭為何因。莫非是我男兒舊妻妾。</p>
        
        <p class="曲"><span class="牌">前腔</span><span class="科">小旦</span>他須是瑞蓮親兄。<span class="夾白"><span class="科">旦</span>呀。原來是令兄。為何散失了。<span class="科">小旦</span></span>為軍馬犯闕。<span class="夾白"><span class="科">旦</span>是。我曉得了。</span>散失忙尋相應者。那時節只爭個字兒差迭。<span class="夾白">妹子。</span>和你比先前又親。自今越更着疼熱。你休隨着我跟腳。久已後是我男兒那枝葉。</p>
        
        <p class="曲"><span class="牌">前腔</span><span class="科">小旦</span>我須是你妹妹姑姑。你是我的嫂嫂又是姐姐。未審家兄和你因甚別。兩分離是何時節。<span class="科">旦</span>正遇寒冬冷月。恨爹爹把奴拆散在招商舍。<span class="夾白"><span class="科">小旦</span>如今還思量着我哥哥麼。<span class="科">旦</span></span>思量起痛辛酸。那其間他染病躭疾。<span class="夾白"><span class="科">小旦</span>那時怎割捨得他。<span class="科">旦</span></span>是我男兒教我怎割捨。</p>
        
        <p class="曲"><span class="牌">四犯黃鶯兒</span><span class="科">小旦</span>他直恁太情切。你十分忒軟怯。眼睜睜怎忍相拋撇。<span class="科">旦</span>枉是怨嗟。無可計設。當不過他搶來推去望前扯。<span class="科">合</span>意似虺蛇。性似蠍螫。一言如何訴說。</p>
        
        <p class="曲"><span class="牌">前腔</span><span class="科">小旦</span>流水一似馬和車。傾刻間途路賒。他在窮途逆旅應難捨。<span class="夾白"><span class="科">旦</span>那時節呵。</span>囊篋又竭。藥餌又缺。他那裡悶懨懨難捱過如年夜。<span class="科">合</span>寶鏡分破。玉簪跌折。甚日重圓再接。</p>
        
        <p class="曲"><span class="牌">尾聲</span>自從別後音書絕。這些時魂驚夢怯。莫不是煩惱憂愁將人斷送也。</p>
        
        <p class="落詩"><span class="科">旦</span>往時煩惱一人悲。<br /><span class="科">小旦</span>從此淒涼兩下知。<br />世上萬般哀苦事。<br />無過死別共生離。</p>
        
        <h2 id=ch33 class="chapter"><span class="齣題">第三十三齣</span></h2>
        
        <p class="白"><span class="科">照例開科</span></p>
        
        <h2 id=ch34 class="chapter"><span class="齣題">第三十四齣　姊妹論思</span></h2>
        
        <p class="曲"><span class="牌">秋蕊香</span><span class="科">旦上</span>半載縈牽方寸。何時不淚滴眉顰。<span class="科">小旦上</span>欲語難言信難問。即漸漸裡懨懨瘦損。</p>
        
        <p class="誦"><span class="牌">玉樓春</span><span class="科">旦</span>深沈院宇無人問。縱然有便難傳信。<span class="科">小旦</span>這邊愁似那邊愁。伊的恨如奴的恨。　　<span class="科">旦</span>心下慢然思又忖。口中枉自評和論。<span class="科">合</span>有時欲向夢中尋。夢又不成燈又燼。</p>
        
        <p class="白"><span class="科">旦</span>妹子。這些時天下文武賢良。都來赴選。不知你哥哥也曾來否。好悶人也。<span class="科">小旦</span>哥哥料應在此。只怕他不得成名。就知道姐姐消息。也難來廝見。</p>
        
        <p class="曲"><span class="牌">二犯孝順歌</span><span class="科">旦</span>從別後。渡孟津思君盡日欲見君。鳳北鸞南。生生地鏡剖與釵分。鎮千思萬想。要見無門。<span class="科">合</span>放不落心上人。撇不下心上人。</p>
        
        <p class="曲"><span class="牌">前腔</span><span class="科">小旦</span>一回價。暗自忖。非親怎知卻是親。你東咱西。荒荒地路途人亂奔。自一別半載。杳然無聞。<span class="科">合前</span></p>
        
        <p class="曲"><span class="牌">前腔</span><span class="科">旦</span>恩和愛。苦共辛。衷腸告天天怎聞。妾後夫前。懨懨地幾曾忘半分。有三言兩語。寄也無因。<span class="科">合前</span></p>
        
        <p class="曲"><span class="牌">前腔</span><span class="科">小旦</span>當時苦。値亂軍。離鄉背井兄妹分。做小服低。看看地過冬還過春。捱十生九死。舉目無親。<span class="科">合前</span></p>
        
        <p class="落詩"><span class="科">旦</span>天從人願最為難。<br /><span class="科">小旦</span>再睹重逢豈等閒。<br /><span class="科">合</span>從今許下千千拜。<br />望月瞻星夜夜間。</p>
        
        <h2 id=ch35 class="chapter"><span class="齣題">第三十五齣　詔贅仙郎</span></h2>
        
        <p class="曲"><span class="牌">高陽臺</span><span class="科">外上</span>蓂莢更新。流光過隙。桑楡日近西山。有女無家。一心日夜憂煩。</p>
        
        <p class="白">使命傳宣出建章。微臣深愧沐恩光。可憐年老身無子。特旨巍科擇婿郎。老夫親生一女。小字瑞蘭。向者兵戈擾攘之際。夫人途中帶回一女。小字瑞蓮。秀質賢能。就與我親生女孩兒一般看待。如今俱已及笄。蒙聖旨着俺招贅文武狀元為婿。不免請夫人女孩兒出來。一同遣遞絲鞭便了。院子那里。<span class="科">末上</span>丹墀日月開金榜。市井駢闐擇婿車。覆老爺。有何鈞旨。<span class="科">外</span>後堂請老夫人與二位小姐出來。<span class="科">末</span>老夫人二位小姐有請。</p>
        
        <p class="曲"><span class="牌">前腔</span><span class="科">老旦上</span>蘭堂日永湘簾捲。畫簷前燕鵲聲喧。<span class="科">旦小旦上</span>喜椿萱晚景安然。感謝蒼天。</p>
        
        <p class="白"><span class="科">老旦</span>老相公萬福。<span class="科">外</span>夫人拜揖。<span class="科">旦小旦</span>爹爹母親萬福。<span class="科">外老旦</span>孩兒到來。<span class="科">外</span>夫人。老夫年紀高邁。女孩兒俱已及笄。昨蒙聖恩。憐俺無嗣。着俺招贅文武狀元為婿。今日請夫人與二個孩兒出來。一同遣遞絲鞭。不知夫人意下如何。<span class="科">老旦</span>相公。男大須婚。女大須嫁。此是門庭美事。況蒙聖旨。豈敢有違。<span class="科">旦</span>上告爹爹母親得知。孩兒已有丈夫。不敢從命。<span class="科">外怒科</span>胡說。你丈夫在那里。<span class="科">旦</span>爹爹。容奴稟覆。向因兵戈擾亂。爹爹前往邊庭。孩兒與母親亂兵追逐。分散東西。逃生曠野。那時一身沒靠。舉目無親。幸遇秀才蔣世隆。惻隱存心。救提作伴。又被強梁拿縛山寨。幾至殺身。幸得寨主是他故人。情深意重。方得釋免。若無他救。不知生死何地。後來與他同到招商店中。盟山誓海。共結鸞凰。及爹爹來至。將奴拆散。今蒙嚴命。再選夫婿。豈敢故違。但爹爹高居相位。顯握朝綱。觀通書史。止有守貞守節之道。那有重婚重嫁之理。況他乃讀書才子。有日禹門三汲浪。一舉占鰲頭。孩兒寧甘守節操。斷難從命。離亂兵戈喊殺頻。娘兒驚散竄山林。危途不遇賢君子。相府那存有妾身。莫把恩人輕不顧。不應親者豈相親。世隆有日風雲會。須待團圞到底親。<span class="科">外</span>這是朝廷恩命。誰敢有違。<span class="科">小旦</span>爹爹。小女瑞蓮。亦有少稟。<span class="科">外</span>你也有甚麼話說。<span class="科">小旦</span>自從向遭兵火。兄妹各奔逃生。失身曠野之中。藏形躲避。幸遇夫人喚聲。與奴名廝類。奴忙應答向前。當蒙夫人提挈妾身為伴。脫離災厄。後來爹爹緝探回朝。驛中相遇。允留潭府。恩育同于嫡女。無可稱報。前日因同姐姐燒香祈祐。各表誠心禱告。方知姐姐與妾兄蔣世隆偶結良緣。已成夫婦。今蒙爹爹嚴命。將奴姊妹招贅文武狀元。但妾兄蔣世隆。飽學多才。有日風雲際會。亦未可量。瑞蓮甘與姐姐一同守節。但得天從人願。妾兄一舉成名。那時夫貴妻榮。姻緣再合。妹承兄命。始配鸞凰。庶酬爹爹養育之恩。九烈三貞自古聞。從新棄舊枉為人。如今縱有風流婿。休想佳人肯就親。<span class="科">外</span>這是朝廷恩命。休得多言。院子。快與我喚官媒婆過來。<span class="科">末</span>理會得。官媒婆走動。</p>
        
        <p class="曲"><span class="牌">普賢歌</span><span class="科">丑上</span>媒婆終日腳奔波。成就人間好事多。這家也是我。那家也是我。也只為家貧沒奈何。</p>
        
        <p class="白">呀。大叔。是王老爺府中的。喚老身有何使用。<span class="科">末</span>俺老爺奉朝廷恩命。將二位小姐招贅文武狀元。喚你遞送絲鞭。<span class="科">丑</span>就去。煩大叔通報。<span class="科">末</span>稟老爺。官媒婆到了。<span class="科">外</span>着他進來。<span class="科">末</span>老爺着你進去。<span class="科">丑</span>老爺。老夫人。二位小姐。官媒婆叩頭。<span class="科">外</span>媒婆。我奉朝廷恩命。招贅文武狀元為婿。你與我院子同去遞送絲鞭。聽我道。</p>
        
        <p class="曲"><span class="牌">黃鶯兒</span><span class="科">外</span>二女正青年。相門高。當遴選。乘龍未遂吾心願。幸朝廷命宣。配文武狀元。郎才女貌真堪羨。<span class="夾白"><span class="科">老旦合</span>媒婆。</span>你去遞絲鞭。一雙兩美。成就好姻緣。</p>
        
        <p class="曲"><span class="牌">前腔</span><span class="科">旦</span>口誦柏舟篇。更何心續斷絃。<span class="夾白"><span class="科">丑</span>小姐是深閨的處子。如何說起斷絃來。<span class="科">旦</span></span>我洞房曾會招商店。爹爹錦旋。途中偶見。霎時間拆散了鴛鴦伴。<span class="夾白">媒婆。</span>休要遞絲鞭。我甘心守節。誓不再移天。</p>
        
        <p class="白"><span class="科">丑</span>小姐。這是父命君恩。一定還要諧個佳偶。</p>
        
        <p class="曲"><span class="牌">前腔</span><span class="夾白"><span class="科">小旦</span>媒婆。你也聽我道。</span>那日涉風煙。望關山路八千。亂軍中不見了哥哥面。幸夫人見憐。將奴身保全。勝似嫡親。相待恩非淺。今日遞絲鞭。我紅生羞臉。黃色上眉間。</p>
        
        <p class="白"><span class="科">外</span>媒婆休要多言。疾忙遞絲鞭去。</p>
        
        <p class="曲"><span class="牌">前腔</span><span class="科">丑</span>鈞命敢遲延。這姻緣非偶然。匪媒弗克成姻眷。調和兩邊。並無一言。人間第一要行方便。今日遞絲鞭。仙郎肯受。多贈貫頭錢。</p>
        
        <p class="白"><span class="科">外</span>媒婆。還有一件。恐二位狀元不知小姐媸妍。將這真容與他看去。<span class="科">丑</span>理會得。</p>
        
        <p class="落詩"><span class="科">外</span>憑媒選日遞絲鞭。<br /><span class="科">老旦</span>招贅新科兩狀元。<br /><span class="科">末</span>時人莫訝登科早。<br /><span class="科">丑</span>祇為嫦娥愛少年。</p>
        
        <h2 id=ch36 class="chapter"><span class="齣題">第三十六齣　推就紅絲</span></h2>
        
        <p class="曲"><span class="牌">風入松</span><span class="科">生上</span>同聲相應氣相求。同占鰲頭。<span class="科">小生上</span>追思往事皆成謬。傷情處不堪回首。<span class="科">合</span>幸喜聲名貴顯。相期黼黻皇猷。</p>
        
        <p class="白"><span class="科">小生</span>哥哥。且喜雙桂聯芳。已遂凌雲之志。行看兩葵並秀。同傾向日之誠。<span class="科">生</span>兄弟。所喜者志得意滿。身顯名揚。所悲者家園蕩廢。琴瑟淒涼。<span class="科">小生</span>哥哥。這幾件都不打緊。兄弟一門良賤。三百餘口。盡被聶賈列無辜殺戮。止逃得兄弟一身。幸得恩兄搭救。戴天之讎未報。再生之恩未酬。哥哥這些小事。何足掛念。</p>
        
        <p class="曲"><span class="牌">勝葫蘆</span><span class="科">末丑上</span>聖主憂虞及大臣。因無子繼家門。二女如花。未曾諧秦晉。特來說合。兩兩仙郎共成親。</p>
        
        <p class="白">此間正是文武狀元寓所。不免徑入。二位老爺。官媒婆院子叩頭。<span class="科">生小生</span>你兩個從何而來。有何說話。<span class="科">末丑</span>我兩人是王尚書府中差來的。一來奉天子洪恩。二來領尚書嚴命。特來遞送絲鞭。請二位老爺同諧佳偶。<span class="科">小生收科末丑</span>二位小姐真容在此。狀元請看。<span class="科">生看沉吟悲科小生</span>哥哥。今日遞送絲鞭。是個喜事。為何墮下淚來。<span class="科">生</span>兄弟。你自受了絲鞭。我斷然不受。<span class="科">小生</span>請問哥哥。為何不受。</p>
        
        <p class="曲"><span class="牌">集賢賓</span><span class="科">生</span>那時挈家逃難走。正鬼哭神愁。喊殺聲如雷軍馬驟。亂荒荒過壑經丘。<span class="夾白">妹子瑞蓮呵。</span>相失在後。尋討處不知所有。難措手。忽有人同聲相應。同氣相求。</p>
        
        <p class="白"><span class="科">小生</span>向日山寨中見的嫂嫂。想就是了。</p>
        
        <p class="曲"><span class="牌">前腔</span><span class="科">生</span>途中見時雖廝守。猶覺滿面嬌羞。<span class="夾白">到得磁州廣陽鎮招商店中呵。</span>直待媒妁之言成配偶。<span class="夾白">不意他父親王尚書。緝探虎狼軍。回到招商店中。遇見是他女兒。竟自奪回去了。<span class="科">小生</span>哥哥。你那時怎割捨得他去。<span class="科">生</span></span>病懨懨無計相留。<span class="夾白"><span class="科">小生</span>若是小弟。一定與他廝鬧一場。<span class="科">生</span>他是尚書。我是窮儒。</span>怎敢與他龍爭虎鬭。<span class="夾白"><span class="科">小生</span>別後曾有音信麼。<span class="科">生</span></span>分別後知他安否。<span class="夾白"><span class="科">小生</span>如今聖旨議親。怎辭得他。<span class="科">生</span></span>恩德厚。有何顏再配鸞儔。</p>
        
        <p class="曲"><span class="牌">琥珀貓兒墜</span><span class="科">小生</span>聽哥說罷。方識此根由。<span class="夾白">這是王尚書。招商店也是王尚書。事有可疑。哥哥。</span>破鏡重圓從古有。何須疑慮反生愁。<span class="夾白"><span class="科">生</span>兄弟。斷無此事。不可錯疑了。<span class="科">小生</span></span>不謬。重整備乘龍花燭風流。</p>
        
        <p class="白"><span class="科">末丑背科</span>好怪好怪。小姐又說招商店有了丈夫。不肯再嫁狀元又說招商店有了妻室。不肯重婚。</p>
        
        <p class="曲"><span class="牌">前腔</span><span class="科">末丑</span>正是義夫節婦。語意兩相投。多應是有分姻緣當輳偶。<span class="夾白">狀元老爺。</span>此情分付與東流。休休。把舊恨新愁一筆都勾。</p>
        
        <p class="白"><span class="科">生</span>媒婆院公。煩你多多拜上老爺。斷然不敢奉命。</p>
        
        <p class="落詩"><span class="科">末</span>事跡相同說不差。<br /><span class="科">丑</span>這般異事實堪誇。<br /><span class="科">小生</span>落花有意隨流水。<br /><span class="科">生</span>流水無情戀落花。</p>
        
        <h2 id=ch37 class="chapter"><span class="齣題">第三十七齣　官媒回話</span></h2>
        
        <p class="曲"><span class="牌">似娘兒</span><span class="科">外上</span>姻事未和諧。媒婆去不見回來。<span class="科">老旦上</span>教人望眼懸懸待。<span class="科">合</span>玉音已降。冰人已遣。汗簡何乖。</p>
        
        <p class="白"><span class="科">外</span>夫人昨遣官媒婆院子。到文武狀元寓所。遞送絲鞭。為何不見回報。<span class="科">末丑上</span>指望將心托明月。誰知明月照溝渠。箇中一段姻緣事。對面相逢總不知。老爺老夫人。官媒婆院子叩頭。<span class="科">外</span>媒婆院子回來了。二位狀元受了絲鞭否。<span class="科">末丑</span>奉天子洪恩。領老爺嚴命。去到狀元寓所說親。那武狀元欣然領納。並不推辭。只有文狀元不肯應承。再三勸他。方把真情說出來。<span class="科">外</span>他怎麼說。</p>
        
        <p class="曲"><span class="牌">啄木兒</span><span class="科">末丑</span>他說遭離亂。値變遷。民庶逃生離故園。兄攜妹遠涉風煙。亂紛紛戈戟森然。喊殺中妹子忽不見。前村後陌都尋遍。聲喚多嬌蔣瑞蓮。</p>
        
        <p class="白"><span class="科">外</span>那時尋見也未。</p>
        
        <p class="曲"><span class="牌">前腔</span><span class="科">末丑</span>兄尋妹。涕淚漣。忽聽得悠悠聲應遠。只道是妹見哥哥。卻原來錯認陶潛。<span class="夾白">那女子呵。</span>他娘兒拆散中途畔。叫聲應聲隨呼喚。<span class="夾白"><span class="科">外</span>那女子怎麼應他。<span class="科">末丑</span>那女子叫名瑞蘭。與瑞蓮聲音廝類。</span>名韻相同事偶然。</p>
        
        <p class="白"><span class="科">外</span>那女子失散了母親。在途路上單身不便了。</p>
        
        <p class="曲"><span class="牌">三段子</span><span class="科">末丑</span>欲隨向前。男女輩同行未便。欲落後邊。亂軍中污辱未免。<span class="夾白">說只得做兄妹同行呵。</span>相隨同到招商店。主人翁作伐諧姻眷。<span class="夾白">那其間狀元染病。正仗那娘子扶持。</span>不意他岳丈相逢拆散錦鴛。</p>
        
        <p class="白"><span class="科">外</span>夫人。有這等奇事。</p>
        
        <p class="曲"><span class="牌">前腔</span><span class="科">老旦</span>孩兒瑞蘭。與伊妻名兒一般。孩兒瑞蓮。與伊妹名非兩般。我中都路母子曾失散。你招商店父子重相見。事跡相同豈偶然。</p>
        
        <p class="白">老相公。事在如今。卻怎生是好。</p>
        
        <p class="曲"><span class="牌">滴溜子</span><span class="夾白"><span class="科">外</span>我有一個道理。</span>明日裡。明日裡。小設酒筵。媒婆去。媒婆去。傳語狀元。既然他心中不願。如何強逼他諧繾綣。<span class="夾白"><span class="科">老旦</span>既如此。你請他來怎麼。<span class="科">外</span>請來飲酒之間呵。</span>先教他妹子在堂前。隔簾認看。</p>
        
        <p class="白"><span class="科">老旦</span>此計甚好。</p>
        
        <p class="曲"><span class="牌">尾聲</span><span class="科">外</span>相逢到此緣非淺。真與假明朝便見。<span class="夾白">你二人傳語狀元。親事不敢相扳。只請枉臨一會。再無他意。</span>望勿推辭。特請他來赴宴。</p>
        
        <p class="落詩"><span class="科">外</span>明日宴佳賓。<br /><span class="科">老旦</span>須知假與真。<br /><span class="科">末</span>殷勤藉紅葉。<br /><span class="科">丑</span>寄與有情人。</p>
        
        <h2 id=ch38 class="chapter"><span class="齣題">第三十八齣　請偕伉儷</span></h2>
        
        <p class="白"><span class="科">淨上</span>有福之人人伏事。無福之人伏事人。自家乃蔣狀元府中使用的便是。蒙狀元鈞旨。着俺打掃畫堂。整理琴書清玩。鋪設已完。不免在此伺候。</p>
        
        <p class="曲"><span class="牌">玩仙燈</span><span class="科">生上</span>有事掛心懷。好一似和鉤吞線。</p>
        
        <p class="白">憶自離家幾變更。此身須在亦堪驚。東邊日出西邊雨。道是無情卻有情。昨為王尚書遣官媒婆院子來此說親。教我越加煩惱。不知甚日方得我嬌妻的消息。唉。不免將琴書消遣一番則個。</p>
        
        <p class="曲"><span class="牌">懶朝天</span>一自瑤琴操離鸞。眼底知音少。不與彈。今朝拂拭錦囊看雪寒。傷心一曲倚闌干。續關睢調難。</p>
        
        <p class="曲"><span class="牌">懶畫眉</span><span class="科">末丑上</span>空勞仙子下天臺。何意劉郎事不諧。<span class="夾白">狀元老爺。官媒婆院子叩頭。<span class="科">生</span></span>二人因甚去還來。<span class="科">末丑</span>早成就了合歡帶。管取相逢笑口開。</p>
        
        <p class="白"><span class="科">生</span>媒婆院子。我昨日已煩你拜上老爺。這親事斷然不敢奉命。<span class="科">末丑</span>稟狀元老爺知道。家老爺多多拜上。姻緣之事。不敢強扳。久仰狀元老爺才高貌美。只請枉臨一會。再無他意。<span class="科">生</span>既如此。我少不得來參拜你老爺。你二人先去。我隨後就來也。<span class="科">末丑</span>回去稟復老爺。掃門拱候。</p>
        
        <p class="落詩"><span class="科">生</span>相府玳筵開。<br /><span class="科">丑</span>珍饈百味排。<br /><span class="科">末</span>掃門端拱立。<br />專待狀元來。</p>
        
        <h2 id=ch39 class="chapter"><span class="齣題">第三十九齣　天湊姻緣</span></h2>
        
        <p class="曲"><span class="牌">卜算子</span><span class="科">外上</span>一段好姻緣。說起難拋下。今朝開宴特相邀。試問真和假。</p>
        
        <p class="白">昨日已遣官媒婆院子去請狀元來此會宴。安排酒肴。不知完備未曾。院子那裡。<span class="科">末上</span>堂上呼雙字。階前應一聲。覆老爺有何分付。<span class="科">外</span>筵席完備了未<span class="科">末</span>完備多時了。<span class="科">外</span>快去請張都督老爺來陪宴。<span class="科">末</span>小人已曾去請。說就來。<span class="科">淨上</span>聞呼即至。有請當來。通報。<span class="科">末</span>稟老爺。張老爺到了。<span class="科">外</span>張大人請。<span class="科">淨</span>老司馬請。<span class="科">外</span>寒舍。<span class="科">淨</span>請了。老司馬拜揖。<span class="科">外</span>張大人拜揖。<span class="科">淨</span>老司馬今日相招。不知有何見教。<span class="科">外</span>老夫今日小設。非為別事。只因當初老夫緝探虎狼軍。正値遷都世亂之時。老妻帶領小女瑞蘭。前往京師躲避。行至中途。被軍馬趕散。母子分離。已後老夫回到磁州廣陽鎮招商店中。遇見小女。隨着一個秀才為伴。老夫一時氣忿。不曾問得詳細。撇了那秀才。領了女兒回京。如今蒙聖恩將小女招贅今科狀元為婿。昨遣官媒婆院子去遞絲鞭。那狀元說有了妻室。不肯領受。已後再三勸勉。始說出真情。這狀元就是招商店中那秀才。<span class="科">淨</span>有這等奇事。<span class="科">外</span>還有一件。當初老妻途中失了小女時節。叫名尋問。忽有一個女兒。叫名瑞蓮。與小女名韻相同。向前答應。老妻見他是好人家兒女。帶回來。就認他做女兒。此女又是狀元的妹子。<span class="科">淨</span>有這等事。一發奇了。<span class="科">外</span>老夫疑信之間。未可就令小女與他廝見。今日聊設一個小筵。請狀元到此。着他妹子隔簾覰認。故此特屈張大人相陪。<span class="科">淨</span>這箇當得。<span class="科">外</span>院子。狀元來時。即便通報。<span class="科">末</span>理會得。</p>
        
        <p class="曲"><span class="牌">前腔</span><span class="科">生上</span>仙子宴瑤池。青鳥書傳送。道是無情卻有情。既信猶疑夢。<span class="科">末</span></p>
        
        <p class="白">稟老爺。狀元到了。<span class="科">外</span>快請。<span class="科">末</span>有請。<span class="科">外</span>狀元請。<span class="科">生</span>老先生請。<span class="科">淨</span>還是大人先請。<span class="科">生</span>不敢。還是老先生請。學生焉敢。<span class="科">外</span>僭了。<span class="科">生</span>老先生拜揖。<span class="科">外</span>狀元拜揖。<span class="科">淨</span>狀元大人拜揖。<span class="科">生</span>老先生拜揖。<span class="科">外</span>狀元請坐。<span class="科">生</span>學生侍坐。<span class="科">外</span>豈有此禮。請。<span class="科">生</span>告坐了。<span class="科">淨</span>狀元大人。老司馬小姐奉聖旨招閣下為婿。為何不肯應承。<span class="科">生</span>二位老先生聽稟。</p>
        
        <p class="曲"><span class="牌">山坡羊</span>那日因遭兵燹。兄妹移家遷汴。亂軍中拆散雁行。兩下裡追尋不見。叫瑞蓮。有個佳人忽偶然。<span class="夾白"><span class="科">淨</span>那佳人怎麼就肯答應。<span class="科">生</span>那佳人叫名瑞蘭。與瑞蓮聲音廝類。故應錯了。<span class="科">淨</span>既如此。曾與他配合也不曾。<span class="科">生</span></span>相隨同到招商店。合巹曾憑媒妁言。交歡。誰知一病纏。<span class="夾白">學生正染病間。被他父親也是王尚書偶然遇見。奪回去了。<span class="科">淨</span>咳。這個天殺的老忘八。<span class="科">生</span></span>堪憐。分開鳳與鸞。</p>
        
        <p class="白"><span class="科">淨</span>那是一時的事。也拋撇得下了。今日相府議親。狀元大人如何再三不允。</p>
        
        <p class="曲"><span class="牌">前腔</span><span class="科">生</span>佩德銜恩非淺。別後心常懷念。<span class="夾白"><span class="科">外</span>今日之事。非是老夫強逼。只是聖意如此。不敢有違。<span class="科">生</span></span>縱有胡陽公主。<span class="夾白">那宋弘呵。</span>怎做得虧心漢。<span class="夾白"><span class="科">淨</span>狀元大人。你如此說。終不然終身不娶不成。<span class="科">生</span></span>石可轉。吾心到底堅。<span class="夾白"><span class="科">淨</span>成就了此親。享榮華。受富貴。有何不可<span class="科">生</span></span>貪豪戀富。怎把人倫變。為學須當慕聖賢。<span class="夾白"><span class="科">淨</span>這是官裡與你說親。姻緣非淺。<span class="科">生</span></span>姻緣難把鸞膠續斷絃。<span class="夾白"><span class="科">淨</span>狀元大人。請受了絲鞭罷。<span class="科">生</span></span>絲鞭。辜負嫦娥愛少年。</p>
        
        <p class="白"><span class="科">老旦小旦上看科老旦</span>孩兒。這可是你哥哥。<span class="科">小旦</span>呀。正是我的哥哥。<span class="科">見科</span></p>
        
        <p class="曲"><span class="牌">哭相思</span><span class="科">生小旦</span>兄妹當初兩分散。誰知此地重相見。</p>
        
        <p class="白"><span class="科">淨</span>這個是誰。<span class="科">外</span>這就是狀元的妹子。<span class="科">淨</span>果有這等異事。老夫告回。即辦尺頭羊酒來作賀老司馬。<span class="科">下生</span>妹子。你如何得到這裡。</p>
        
        <p class="曲"><span class="牌">香柳娘</span><span class="科">小旦</span>想當初難中。想當初難中。與哥哥分散。孤身途路誰相盻。幸夫人見憐。幸夫人見憐。相挈在身邊。慈悲做方便。與親生女兒。與親生女兒。相看一般。喜今朝重見。</p>
        
        <p class="曲"><span class="牌">前腔</span><span class="科">生</span>嘆兄南妹北。嘆兄南妹北。無由會面。你身有托吾無伴。遶山坡叫轉。遶山坡叫轉。驀地遇嬋娟。天教遂姻眷。奈時乖運蹇。奈時乖運蹇。一別數年。存亡未判。</p>
        
        <p class="白"><span class="科">小旦</span>哥哥。嫂嫂也在這裡。<span class="科">生</span>如今在那裡。</p>
        
        <p class="曲"><span class="牌">五更轉</span><span class="科">小旦</span>你望故人如天遠。相逢在目前。<span class="夾白"><span class="科">生</span>妹子。你為何認得嫂嫂。<span class="科">小旦</span></span>閨中小姐。曾會你在招商店。拜月亭前。說出心願。<span class="夾白"><span class="科">生</span>你莫非差了。<span class="科">小旦</span></span>鄉貫同。名字真。非訛舛。爹爹母親望乞垂憐見。早使相逢。不索留戀。</p>
        
        <p class="白">待我請嫂嫂來。姐姐有請。</p>
        
        <p class="曲"><span class="牌">似娘兒</span><span class="科">旦上</span>夢裡流鶯聲尚在。出蘭房風翻珮帶。</p>
        
        <p class="白"><span class="科">小旦</span>姐姐文狀元正是我的哥哥。<span class="科">旦</span>呀。在那里。<span class="科">相見科</span></p>
        
        <p class="曲"><span class="牌">哭相思</span><span class="科">生</span>一別招商已數年。今朝重續舊姻緣。貞心一片如明月。映入清波到底圓。</p>
        
        <p class="曲"><span class="牌">五更轉</span><span class="科">旦</span>你的病未痊。我卻離身畔。心中常掛牽。<span class="科">生</span>蒼天保祐。保祐身康健。<span class="夾白">與那結義兄弟呵。</span>武舉文科。同登魁選。蒙聖恩特議親。豈吾願。<span class="科">合</span>相逢到此。到此真希罕。喜動離懷。笑生愁臉。<span class="夾白"><span class="科">外老旦</span>孩兒。賢婿。不必說了。孩兒回歸香閣。重整新妝。狀元且到書院。換了服色。即同武狀元與瑞蓮孩兒成親便了。<span class="科">生旦</span></span>天遣偶相逢。<span class="科">小旦</span>渾疑是夢中。<span class="科">外</span>門闌多喜氣。<span class="科">老旦</span>女婿近乘龍。</p>
        
        <h2 id=ch40 class="chapter"><span class="齣題">第四十齣　洛珠雙合</span></h2>
        
        <p class="白"><span class="科">外老旦弔場</span>院子。快去喚賓相過來。<span class="科">末</span>賓相走動。<span class="科">淨上</span>全仗周孔禮樂。來成秦晉歡娛。大叔通報。<span class="科">末</span>老爺着你進去。<span class="科">淨</span>老爺老夫人。賓相叩頭。<span class="科">外</span>起來。今日是黃道吉日。我與二位小姐招贅文武狀元。你與我贊禮成親。多說些利市言語。重重賞你。<span class="科">淨</span>理會得。<span class="科">請科</span></p>
        
        <p class="曲"><span class="牌">戀芳春</span><span class="科">生小生上</span>寶馬驕嘶。香車畢集。燈光如晝通明。<span class="科">旦小旦上</span>彷彿天台劉阮。仙子相迎。<span class="科">合</span>夙世姻緣已定。昔離別今成歡慶。相隨美滿夫妻。強如鸞鳳和鳴。<span class="科">淨贊禮拜撒帳科生小生同把酒科</span></p>
        
        <p class="曲"><span class="牌">畫眉序</span>文武掇巍科。丹桂高攀近嫦娥。喜鶯遷喬木。鳳止高柯。十年探孔孟心傳。一旦試孫吳家學。<span class="科">合</span>畫堂花燭光搖處。一派樂聲喧和。</p>
        
        <p class="曲"><span class="牌">前腔</span><span class="科">旦小旦</span>萍梗逐風波。豈料姻緣在卑末。似瓜纏葛藟。松附絲蘿。幾年間破鏡重圓。今日裡斷釵重合。<span class="科">合前</span></p>
        
        <p class="曲"><span class="牌">前腔</span><span class="科">外老旦</span>兩國罷干戈。民庶安生絕烽火。幸陽春忽布。網羅消磨。昨朝羨錦奪標頭。今夜喜紅絲牽幕。<span class="科">合前</span></p>
        
        <p class="曲"><span class="牌">滴溜子</span><span class="科">末捧詔上</span>一封的。一封的。傳達聖聰。天顏喜。天顏喜。滿門詔封。九重紅雲簇擁。龍章出鳳墀。蒙恩受寵。五拜山呼。稽首鞠躬。</p>
        
        <p class="白">奉天承運皇帝詔曰。夫婦乃人倫所重。節義為世教所關。邇者世際阽危。失之者眾矣。茲爾文科狀元蔣世隆。講婚禮於急遽之時。從容不苟。妻王瑞蘭待媒妁於流離之際。貞節自持。夫不重婚。尚宋弘之高誼。婦不再嫁。邁令女之清風。使樂昌之破鏡重圓。致陶穀之斷絃再續。兵部尚書王鎮。保邦致治。有撥亂反正之才。解組歸閒。無貪位慕祿之行。陀滿興福出自忠良。實非反叛。父遭排擯。朕實悔傷。萌蘖尚存。天意有在。今爾榮魁武榜。互結姻緣。蔣世隆授開封府尹。妻王氏封懿德夫人。陀滿興福世襲昭勇將軍。妻蔣氏封順德夫人。尚書王鎮。歲支粟帛。與見任同。嗚呼。彝倫攸序。爾宜欽哉。謝恩。<span class="科">眾</span>萬歲。萬歲。萬萬歲。</p>
        
        <p class="曲"><span class="牌">望吾鄉</span><span class="科">眾</span>仰聖瞻天恩。光照綺筵。花枝掩映春風面。女貌郎才真堪羨。天遣為姻眷。雙飛鳥。並蔕蓮。今朝得遂平生願。</p>
        
        <p class="曲"><span class="牌">皂羅袍</span>向日鑾輿遷汴。正土崩瓦解。士庶紛然。人於顛沛節難全。堅金百鍊終無變。娘兒兄妹。流離播遷。斷而還續。破而復圓。義夫節婦人間鮮。</p>
        
        <p class="曲"><span class="牌">排歌</span>今日相逢。三生有緣。文兄武弟襟聯。喬公二女正芳年。孫策周瑜德並賢。夫榮耀。妻貴顯。宮花如錦酒如泉。風流事。著簡編。傳奇留與後人傳。</p>
        
        <p class="曲"><span class="牌">前腔</span><span class="科">外老旦</span>吾年老雪滿顛。無子承家業。晨昏每憂煎。且喜東牀中選。雀屏中目。一雙白璧種藍田。百歲夫妻今美滿。山中相。地上仙。人間諸事不縈牽。壚邊醉。瓮底眠。從今不惜杖頭錢。</p>
        
        <p class="曲"><span class="牌">金錢花</span><span class="科">眾</span>翰林史筆如椽。如椽。倒流三峽詞源。詞源。撮成離合與悲歡。千百載。永流傳。千百載。永流傳。</p>
        
        <p class="曲"><span class="牌">前腔</span>鐵球漾在江邊。江邊。終須到底團圓。團圓。戲文自古出梨園。今夜裡且歡散。明日裡再敷演。明日裡再敷演。</p>
        
        <p class="落詩">自來好事最多磨。<br />天與人違奈若何。<br />拜月亭前愁不淺。<br />招商店內恨偏多。<br />樂極悲生從古有。<br />分開復合豈今訛。<br />風流事載風流傳。<br />太平人唱太平歌。</p>
        
    </body> 
</html>
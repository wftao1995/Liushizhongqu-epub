<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/霞箋記</title>
        <meta name="author" content="明　無名氏　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">霞箋記</span></h1>

        <p class="作者">明　無名氏　著</p>
        
        <h2 id=ch1 class="chapter"><span class="齣題">第一齣　家門始末</span></h2>

        <p class="曲"><span class="牌">思嘉客</span><span class="科">末上</span>羨卻青樓張麗容。玉郎才子偶相逢。霞箋詩句相酬和。翠館恩情樂正濃。喬才賺。惜飄蓬。椒房宮怨歎無窮。春風得意馬蹄疾會看佳人出尚宮。</p>
        
        <p class="落詩">李玉郎樓頭漫興。<br />張麗容箋上鍾情。<br />灑銀公無端搆釁。<br />花花主着意完盟。</p>
        
        <h2 id=ch2 class="chapter"><span class="齣題">第二齣　中丞訓子</span></h2>
        
        <p class="曲"><span class="牌">齊天樂</span><span class="科">生上</span>寒窗幾載師顏孔。樗朽敢言天縱。天上碧桃。日邊紅杏。浪說那倚雲栽種。親闈暮景。且刺股埋頭。藏火囊螢。</p>
        
        <p class="誦"><span class="牌">菩薩蠻</span>男兒志欲超凡俗。六經須向窗前讀。丹桂遇開時。期攀第一枝。　　黽勉三冬足。方得千鍾粟。白首悅高堂。還呈戲彩裳。</p>
        
        <p class="白">小生姓李。名彥直。小字玉郎。松江華亭人也。年方弱冠。齒正齠齡。身列黌宮。名揚庠序。月車擲果。雖稱冠玉之姿。杏苑傳琴。尚切羹牆之望。家君諱棟。昔為都憲。今已歸林。母親何氏。身沐皇恩。頗稱內德。正是義方有訓非私淑。熊膽調丸願苦心。小生日講學于會景樓上。久違定省。淹及月餘。今歸問安。道猶未了。爹媽早到。</p>
        
        <p class="曲"><span class="牌">逍遙樂</span><span class="科">外上</span>解組歸來甘退隱。林下且圖嘉慶。<span class="科">老旦上</span>鸞形鳳影。喜白首和偕。晚景康寧。</p>
        
        <p class="誦"><span class="牌">鷓鴣天</span><span class="科">外</span>官居侍御立朝班。鐵面丹心獬豸冠。<span class="科">老旦</span>驄馬繡衣君寵沐。龍章花誥妾恩沾。　　<span class="科">生</span>娛晚景。樂天年。簪纓門第靄祥煙。<span class="科">外</span>涇渭同流誰與辨。朝簪卸卻且偷閒。</p>
        
        <p class="白">下官姓李。名棟。官拜御史中丞。夫人何氏。孩兒彥直。且喜才學有成。下官雖叨重恩。每念華亭之鶴。恆思松水之魚。以此偷閒林下。以終餘年。孩兒。你在學中。今日為何回來。<span class="科">生</span>告爹媽知道。出就外傅。古人格言。易子而教。先賢遺訓。孩兒感父師並嚴。豈敢違于白晝。久違定省。今特回來問安。<span class="科">外</span>問安侍膳。人子當為。你且聽我道來。</p>
        
        <p class="曲"><span class="牌">石榴花</span>官居侍御。身已許朝廷。甘藜藿。守葵誠。堪嗟豺虎怎同群。願歸來卸卻朝簪。<span class="科">生向外揖介</span>嚴親福齡。喜年來不改松筠性。<span class="科">合</span>也須知滿積黃金。總不如教子一經。</p>
        
        <p class="曲"><span class="牌">前腔</span><span class="科">老旦</span>龍章鳳篆。寵沐一時榮。猶薤露。似浮萍。袖蛇抱虎古今同。問何如解綬歸耕。<span class="科">生揖老旦介</span>萱親喜寧。守燈氈不負參丸命。<span class="科">合前末上</span></p>
        
        <p class="白">少小須勤學。文章可立身。自家儒學中一個膳夫是也。來到李都憲門首。有人麼。<span class="科">小生扮院子上問答稟介外</span>你是齋夫。到此何幹。<span class="科">末</span>大相公前日告假回府。孫老爹多拜上老爺。</p>
        
        <p class="誦"><span class="牌">西江月</span>白晝光陰易過。青春不再回來。要成梁棟濟川材。須是藏修十載。　　折桂斧斤磨快。上天梯子安排。那時平步上雲階。管取名揚四海。</p>
        
        <p class="白"><span class="科">外</span>我知道了。你可回去拜上你家老爹。今日晚了。明日來罷。叫院子取一錢銀子賞他。<span class="科">末</span>謝老爺。不聞村俗語。惟有讀書聲。<span class="科">下外</span>學裡孫先生請孩兒會課。司書那里。<span class="科">丑上</span>架疊五千卷。吟成三萬言。成名須及早。堂上好承顏。老爺奶奶。司書磕頭。<span class="科">外</span>司書准備金鞍玉勒。隨大相公學中會課。<span class="科">丑</span>理會得。老爺。富麗人家氣象。簪纓甲第光輝。驊騮高鞚柳陰西。玉轡金鞍無比。放鶴亭前暉色。雲龍山下輕衣。杏花十里去如飛。大相公管取狀元及第。<span class="科">外</span>這小廝倒會講話。</p>
        
        <p class="曲"><span class="牌">朱奴兒</span>就有道須教志誠。趨函丈莫使留停。惜寸光陰須苦心。怎敢墮冥冥之行。存忠正。乘時大行。須有日榮三鼎。</p>
        
        <p class="曲"><span class="牌">尾文</span>幼齡天賦文章盛。祖生鞭休教滯停。擬望雲霄一奮鵬。</p>
        
        <p class="落詩">閒尋忍使立污朝。<br />定省歸來敢憚勞。<br />世上萬般皆下品。<br />思量惟有讀書高。</p>
        
        <h2 id=ch3 class="chapter"><span class="齣題">第三齣　麗容矢志</span></h2>
        
        <p class="曲"><span class="牌">清江引</span><span class="科">旦上</span>瓊樓十二雕欄轉。盡把珠簾捲。腰似春風柳軟。<span class="科">貼旦上</span>徐步畫簷前。舉青梅把鶯兒喚。</p>
        
        <p class="誦"><span class="牌">玉樓春</span><span class="科">旦</span>章臺試把垂楊折。往事堪悲心欲裂。落花無語怨東風。淚和紫瓣流紅葉。　　<span class="科">貼</span>青樓佳品稱奇絕。翠館名姬誇秀傑。自將風月擔兒擔。莫把閒愁鎖雙靨。</p>
        
        <p class="白"><span class="科">旦</span>妾身張麗容。小字翠眉。身生樂籍。名占教坊。粗習詩書。略諳歌舞。僑居對景朱樓。附近儒齋藝苑。天那。幾時遂我從良之願也。<span class="科">貼</span>姐姐。你名重當今。色傾上國。聲聞寰宇。爭睹芳容。不是我倚門獻笑。就是牆頭上野花一般。<span class="科">旦</span>誠有天壤之隔也。妹子。我有心事。豈汝所知。且看香來。燒炷夜香則個。<span class="科">貼</span>香在此。請姐姐燒香。</p>
        
        <p class="曲"><span class="牌">一江風</span><span class="科">旦</span>對蒼天謾訴心頭怨。恨落風塵賤。寶爐煙飛上青雲。直透靈霄殿。望嫦娥鑑此言。望嫦娥鑑此言。願相逢美少年。把紅絲早繫金蓮畔。</p>
        
        <p class="曲"><span class="牌">前腔</span><span class="科">貼</span>枉熬煎。忒不通權變。須及早諧繾綣。貴王孫萬喚千呼。未許睹如花面。奈雙丸易轉遷。雙丸易轉遷。暗裡朱顏換。那堪老大人輕賤。</p>
        
        <p class="白"><span class="科">旦</span>妹子。言雖如此。必須是從良。方了我終身之願。你看母親來了。<span class="科">老旦上</span>楚館秦樓春色。調脂弄粉生涯。棄舊從新門戶。暮迎朝送人家。我兒。你們在此做些甚麼來。<span class="科">旦</span>母親。孩兒在此燒一炷心香。<span class="科">老旦</span>我兒。我們這樣人家。燒什麼心香。你這般老實。那有人來。我幼年時節。不知哄過了多少子弟。如今年老。專靠你們掙家。方纔臨安趙尚書公子。着人將三百兩銀子四個尺頭送來。接你到杭州去。不過是遊一遊西湖。到天竺燒一炷香就回。你隨他去。總成娘賺這一主銀子何如。<span class="科">旦</span>母親。不要聽他。偌大一個杭州。豈無名妓。這是哄我去。只說不在。回他便了。<span class="科">老旦</span>回他便了。他是尚書公子。偌大勢頭使將來。我們怎麼當得起。<span class="科">旦</span>娘這般年紀。還不看人。<span class="科">老旦</span>倒說我不看人。</p>
        
        <p class="曲"><span class="牌">大迓鼓</span>你須加艷麗妝。遍身羅綺。蘭麝薰香。倚門獻笑喬模樣。若還撞着個有錢郎。暮樂朝歡。說甚從良。</p>
        
        <p class="曲"><span class="牌">前腔</span><span class="科">旦</span>娘行自忖量。一顰一笑。各自行藏。迎新送舊倡家相。若還撞着個薄情郎。泥途墮落。怎比從良。</p>
        
        <p class="落詩">自許登樓洗艷妝。<br />從他蜂蝶過東牆。<br />閉門不管窗前月。<br />分付梅花自主張。</p>
        
        <p class="白"><span class="科">旦下老旦貼弔場老旦</span>咳。罷罷。自小養得他嬌了。見了二百兩銀子。不在心上。你怎麼不勸他。<span class="科">貼</span>方纔正在此勸他。他執意要從良。<span class="科">老旦</span>多少從良的姐兒。不得了當。前船便是後船的樣子。誰似做小娘的。朝朝寒食。夜夜元宵。卻不受用。呀。我倒忘了。檇李黃相公在此。接下湖船。快去快去。</p>
        
        <p class="落詩">安排呈彩袖。<br />准備試清喉。</p>
        
        <h2 id=ch4 class="chapter"><span class="齣題">第四齣　霞箋題字</span></h2>
        
        <p class="曲"><span class="牌">水底魚</span><span class="科">淨上</span>天下英豪。文章教爾曹。巖巖氣象。可比泰山高。</p>
        
        <p class="白">小子生來豪俊。自幼天資難並。只因怕讀千文。連忙就改百姓。家父執掌朝綱。母親累有封贈。博弈自我本行。妓者是我性命。自家灑銀公子便是。只因稟性愚頑。家父將我送在儒學中孫教官處攻書。吾輩朋友中。只有李玉郎天資敏捷。自分難並。今日先生公出。整酒在會景樓上。與他一敘。言之未已。方可人來矣。</p>
        
        <p class="曲"><span class="牌">前腔</span><span class="科">丑上</span>記得離騷。人前好擺搖。後生可畏。仲尼見我跑。</p>
        
        <p class="白">自家方可人是也。諸友在會景樓。不免上樓。呀。灑兄拜揖。<span class="科">淨</span>老弟。好個攏頭屬老成。<span class="科">丑</span>灑兄差了。自古道龍頭屬老成。那有攏頭之說。<span class="科">淨</span>攏頭屬老成有解。如老弟未冠之時入了學。攏起頭來。屬我老成朋友刮你。這叫攏頭屬老成了。<span class="科">丑</span>灑兄。你每每戲謔小弟。恐非道義之交。<span class="科">淨</span>甘羅活到彭祖年紀。幼年也曾作過。你不曾讀論語。陽貨獻豚。子路請禱。古之聖賢。也是如此。何況你我。<span class="科">丑</span>難道這樁事情。也刻在書本上的。<span class="科">淨</span>難道小弟造出來的不成。<span class="科">丑</span>若如此。小弟請教。<span class="科">淨</span>你若肯請教。自有進益。我看你昨日作文。全欠體認。中間來意。甚覺枯澀。皆因不通泰之故。我有一個靜室。甚是幽雅。俏俏一個來。傳你個秘訣。包你停當。<span class="科">丑</span>小弟傳了兄的秘訣。日後屁都放不出。<span class="科">淨</span>糞發在後。<span class="科">丑</span>不要取笑。</p>
        
        <p class="曲"><span class="牌">前腔</span><span class="科">生小生上</span>天挺人豪。燈窗敢憚勞。槐黃時候。綸竿釣海鰲。</p>
        
        <p class="白"><span class="科">淨</span>李兄為何來遲。<span class="科">生</span>家有嚴君。不敢請耳。<span class="科">淨</span>兄。非此之謂也。父母在。不遠遊。遊必有方。是道也。道其所道。非吾之所謂道。我欲冠者五六人。殺雞為黍而食。唯酒無量。詠而歸。不亦樂乎。<span class="科">眾</span>也說得是。看酒過來。</p>
        
        <p class="曲"><span class="牌">梁州序</span><span class="科">生</span>樓開圖畫。勢侵雲表。隆棟朱扉圍遶。雕欄十二。金鉤錦帶飄颻。真個是舉頭紅日。入眼青山。仰見星宮好。雲間佳麗處。總堪描。瑞氣盤旋入斗杓。<span class="科">合</span>英才會。斯文道。看氣求聲應遵遺教。如骨肉。勝同胞。</p>
        
        <p class="曲"><span class="牌">前腔</span><span class="科">小生</span>雕盤堆砌。金樽傾倒。暢飲不須推調。花濃酒釅。何妨盡日逍遙。真個是襟懷瀟灑。道義交孚。豈數金蘭好。佳賓盈四座。盡人豪。助我詩情文思高。<span class="科">合前內動樂介淨</span></p>
        
        <p class="白">聽絲竹之聲。管絃之亮。信如天外飄飄。宛若清商灑灑。藝圃之外。角妓所居。想是此間。故有鏗鏘之妙耳。</p>
        
        <p class="曲"><span class="牌">前腔</span>聽秦樓一派鸞簫。聞巷陌幾聲箏調。更宮商清婉。唱徹檀槽。堪羨陽春白雪。玉振金聲。何必歌蘇小。行雲知己遏。類鳴蜩。欲傍秦箏看阿嬌。<span class="科">合前內喚打鞦韆介丑</span></p>
        
        <p class="白">三兄。你看滿院鞦韆。但聞其聲。不見其形。登高遠望一番。有何不可。</p>
        
        <p class="曲"><span class="牌">前腔</span>粉牆頭露出多嬌。鞦韆影送來花貌。有千般旖旎。萬種妖嬈。最喜鬔鬆雲髻。斜軃瑤簪。金釧輕遺落。碧紗籠玉體。襯紅綃。銅雀何須鎖二喬。<span class="科">合前淨</span></p>
        
        <p class="白">李兄。坐此名樓。見此美事。何不作賦以記之。<span class="科">生</span>小弟庸才。何當獻笑。敬承台命。豈敢固辭。<span class="科">淨</span>李兄端有七步之才。如詩不成。罰依金谷酒數。<span class="科">生</span>書笥中尚有霞箋。取來試題幾句。<span class="科">眾</span>請了。<span class="科">生寫介</span>暫存視聽一凝思。涓涓一派仙音至。繁絃急管雜宮商。聲同調歇迷腔字。獨坐無言心自評。不是尋常風月情。野猿塞雁聲哀切。別有其中一段清。初疑天籟傳簷馬。又似秋砧和淚打。碎擊冰壺向日傾。亂翦琉璃鬭風灑。俏者聞聲情已見。村者相逢不相戀。村俏由來趣不同。豈在聞聲與見面。<span class="科">淨</span>兄之佳作。不亞子建之才。若請教先生。必當稱賞。<span class="科">生</span>卻不要。這是偶爾戲談。不可與先生知道。<span class="科">眾</span>小弟奉敬一杯。與李兄潤筆。</p>
        
        <p class="曲"><span class="牌">節節高</span>霞箋茜色嬌。用心苗。新詩題上龍蛇耀。風雲巧。染兔毫。相思調。顏筋柳骨誇玄妙。銀鉤鐵畫連城寶。朋儕暢飲正酕醄。宮牆又早先生到。</p>
        
        <p class="白"><span class="科">末上</span>折桂心虔力學功。銀蟾流影入簾櫳。書窗半榻荼蘼架。自與人間景不同。<span class="科">眾見介末</span>諸生。書到不讀。在此讌飲。<span class="科">淨</span>諸生文課已完。用此潤筆。但杯盤狼藉。不敢褻凟師長。如何是好。<span class="科">末</span>庾亮有言。老子婆娑。興復不淺。洗盞更酌。抑又何妨。<span class="科">淨</span>有酒食。先生饌。曾是以為孝乎。看酒來。<span class="科">眾</span></p>
        
        <p class="曲"><span class="牌">前腔</span>群英一網包。際明朝。幾番時雨聆清教。薰風到。塵俗消。胸襟好。數聲長笑都城曉。滿腔盡把詩書飽。師生恩義比天高。木桃何以瓊瑤報。</p>
        
        <p class="白"><span class="科">生</span>先生在此。學生告解一解再來。<span class="科">末</span>請自便。<span class="科">生</span>方纔戲題霞箋。此詩倘先生知道。殊非體面。且將來擲過牆去。</p>
        
        <p class="曲"><span class="牌">尾</span>潛蹤隱跡人難料。一幅霞箋隔院拋。把你做紅葉傳情出御橋。</p>
        
        <p class="白"><span class="科">眾</span>看大杯。請先生飲一杯。<span class="科">末</span>不消。</p>
        
        <p class="落詩">有日飛騰出巨淵。<br />藏修几案費鑽研。<br />遠移蓬梗非無地。<br />近就芝蘭別有天。</p>
        
        <h2 id=ch5 class="chapter"><span class="齣題">第五齣　和韻題箋</span></h2>
        
        <p class="曲"><span class="牌">懶畫眉</span><span class="科">旦上</span>芭蕉分影送銀蟾。幾樹高槐噪晚蟬。<span class="科">貼上</span>雙鉤緩促小金蓮。穿簾爭睹呢喃燕。<span class="夾白"><span class="科">拾箋介</span>呀。</span>何處飛來燦錦箋。</p>
        
        <p class="誦"><span class="牌">臨江仙</span><span class="科">旦</span>門掩梨花小院。粉牆高映青樓。緘書畢竟阿誰投。濯蔥排燕几。掬水拭雙眸。　　<span class="科">貼</span>晚妝纔罷無些事。玉釵斜軃搔頭。銀盤推着水晶毬。曲欄杆繞處。一紙綵箋收。<span class="科">旦念生前詩介</span></p>
        
        <p class="曲"><span class="牌">二犯江兒水</span>霞箋堪羨。這一紙霞箋堪羨。如丹嬌色染。正分來獨繭。出自冰蠶。烜金睛。煋白眼。一幅錦雲聯。三星映碧天。聲韻敲金。筆勢端然。卻正是走雲煙。翻藝苑。家鄰杏壇。俺這裡家鄰杏壇。宮牆英彥。他那裡宮牆英彥。想多才戲題紅遺下綵聯。</p>
        
        <p class="白">妹子。我仔細看來。詞新調逸。句秀才華。作此詞者。非登金馬苑。必步鳳凰池。寧與尋常俗子伍哉。且住。久聞學中有個李生。小字玉郎。年方弱冠。胸懷星斗。氣吐雲煙。今此霞箋。或出伊手。亦未可知。<span class="科">貼</span>姐姐。是了是了。我前日倦立門前閒戲耍。亂將花瓣鸚哥打。柳陰忽見白面郎。金轡雕鞍紫騮馬。曾向兒童問姓名。漫將名字說來真。慇懃報道千金子。裔出儒紳列上卿。彥直稱名家姓李。玉郎小字才無比。日向黌宮勤讀書。恂恂二八芳年紀。今日呵。好似唐朝于祐遇翠瓊。紅葉曾傳伉儷情。你今收得霞箋在。天遣琱弓中雀屏。姐姐。你回他一首何如。<span class="科">旦</span>此言深為有理。你可將那寫頰胭脂。染成霞箋一幅。即和前韻。<span class="科">貼</span>霞箋染就。請和前韻。<span class="科">旦寫介</span>太湖獨倚含幽思。霞箋忽爾從天至。龍蛇飛動潑雲煙。篇篇盡是相思字。顛來倒去用心評。方信多情似有情。不是玉郎傳密契。他人焉有這般清。自小門前無繫馬。梨花夜雨可曾打。一任漁舟泛武陵。落花空向東風灑。名實常聞如久見。姻緣未合心先戀。詩中本是致幽情。知心料得如見面。<span class="科">貼</span>好詩好詩。<span class="科">旦</span>詩已寫完。但愧不成韻。還從原處投去。</p>
        
        <p class="曲"><span class="牌">懶畫眉</span>輕將玉筍染雲煙。再祝司天乞可憐。三生若也是良緣。東華幸與些兒便。早覓知音送綵箋。<span class="科">將箋投原處下</span></p>
        
        <p class="曲"><span class="牌">前腔</span><span class="科">生上</span>危樓讀罷困人天。強對南薰奏五絃。徐徐行過小池邊。詩情正好閒消遣。悔卻前朝弄薛箋。</p>
        
        <p class="白"><span class="科">拾箋介</span>昨遣紅詞過牆去。伊誰復見池邊。東園春色到西園。輕開方勝帖。試看有何言。<span class="科">念詩介</span>好詩。妙哉妙哉。可愛可愛。</p>
        
        <p class="曲"><span class="牌">二犯江兒水</span>霞箋堪翫。這一幅霞箋堪翫。胭脂嬌尚淺。料封來謝館。寄向金園。粉痕香。流萬點。摺作巧連環。描成並蔕言。<span class="夾白">他道方信多情似有情。</span>和韻鮮妍。詞意天然。卻正是女中媖。人內選。風魔解元。果然的風魔解元。秦樓嬌艷。可羨那秦樓嬌艷。想多情仗宮詞結個好緣。</p>
        
        <p class="白">細看此詩。措詞不凡。留情更切。且金瓊獻瑞。彩筆流雲。作此詞者。休誇謝道蘊。不數李易安。豈與風塵女論哉。且住。此對景樓有個美伎。名喚麗容。小字翠眉。操志不常。才貌異眾。想此霞箋。或出伊手。未可知也。司書那裡。<span class="科">丑上</span>忽聽呼雙字。樓前聽使令。大相公喚司書。那壁廂使用。<span class="科">生</span>司書。此間對景樓有個張麗容。你可知道麼。<span class="科">丑</span>小人知道久矣。隔牆有個翠眉娘。多少王孫欲斷腸。等閒不出來相見。巫山空自惱襄王。<span class="科">生</span>我要會他一面。怎麼得見他。<span class="科">丑</span>相公。這個不難。他有一個妹子。喚名小喬。每日在門首閒耍。見了小喬。就可見他姐姐了。<span class="科">生</span>此言有理。我明日假以買書。經過其門。若見小喬。不失此良遇也。</p>
        
        <p class="曲"><span class="牌">懶畫眉</span>桃花洞裡武陵源。咫尺天台路杳然。雲英玉杵搗曾堅。他還珍重羞相見。辜負臨風答寸箋。</p>
        
        <p class="落詩">霞箋賡和十分春。<br />畢竟何時見玉人。<br />明日馬蹄芳草路。<br />定須解珮會風雲。</p>
        
        <h2 id=ch6 class="chapter"><span class="齣題">第六齣　端陽佳會</span></h2>
        
        <p class="曲"><span class="牌">鎖南枝</span><span class="科">貼上</span>眉重畫。粉再勻。繡裳羅帶倚市門。如玉一枝新。天然好花陣。行人見。欲斷魂。我且按瑤簪。理蟬鬢。</p>
        
        <p class="白">昨日姐姐拾得霞箋一幅。看他反覆翫歎。不忍釋手。今日乃是中天令節。方纔佩了朱符。插了艾虎。且到門首閒看片時。</p>
        
        <p class="曲"><span class="牌">前腔</span><span class="科">生丑上</span>紅芳徑。綠草茵。驊騮騁嘶來柳陰。<span class="夾白"><span class="科">丑</span>相公。你看綠楊影裡。一座朱樓。白粉牆邊。半灣碧水。那壁廂倚門小艷故逞妝。豈非萬綠叢中紅一點乎。<span class="科">生</span></span>花底坐紅裙。偏將綠衣整。天台路。不易尋。我且解金鞍。與廝問。</p>
        
        <p class="白">司書。可將金勒馬帶在芳草坡中去。<span class="科">丑應介貼</span>那個騎紫騮來的。就是前日白面郎。題箋的想必是他。待我叫他一聲。李相公那裡去。請進待茶。<span class="科">生</span>請問大姐。小生素未相識。何以見呼賤字。<span class="科">貼</span>久鄰藝圃。難言不識尊容。觀君豐度。豈非玉郎乎。<span class="科">生</span>覿仰美容。莫非翠眉娘耳。<span class="科">貼</span>家姐。<span class="科">生</span>原來令姐。莫非是小喬麼。<span class="科">貼</span>就是。相公請進。相見家姐何如。<span class="科">生</span>只是拜意不專。焉敢造次。<span class="科">貼</span>何妨。相公請坐。姐姐有客。</p>
        
        <p class="曲"><span class="牌">前腔</span><span class="科">旦上</span>香添獸。理素琴。花奴忽報言有人。<span class="夾白"><span class="科">貼</span>姐姐。此生蘊藉不常。早宜相見。<span class="科">旦</span>是誰。<span class="科">貼</span>姐姐常談的李玉郎。<span class="科">旦</span></span>簾下暗偷睛。他風流果聰俊。<span class="夾白"><span class="科">貼</span>姐姐。多少富家子弟。不在你眼中。今日見他。便爾留意。玉郎好造化也。<span class="科">旦</span>禁聲。</span>你是女兒性。何恁聲響喉嚨。恐伊聽。</p>
        
        <p class="白"><span class="科">貼</span>相公。家姐相見。<span class="科">生旦見介生</span>仙女得從花底出。一見令人思欲迷。綠鬟高髻裁宮錦。不信人間有翠眉。<span class="科">旦</span>王孫何處迷芳草。誤入天台石也香。底事不交神女夢。紅顏還肯憶劉郎。<span class="科">丑科介</span></p>
        
        <p class="曲"><span class="牌">前腔</span><span class="科">生</span>我尊師範。遊聖門。娉婷為何稱小名。<span class="夾白"><span class="科">旦</span>觀君豐度。玩君霞箋。名喚玉郎。名稱其實矣。欽羨欽羨。<span class="科">生</span></span>彥直愧凡庸。愚生李為姓。向日朱樓上聆妙音。因此把霞箋偶題逞。</p>
        
        <p class="曲"><span class="牌">前腔</span><span class="科">旦</span>我顏空媚。身類萍。青樓恨留輕賤名。<span class="夾白"><span class="科">生</span>觀卿才貌。久矣相親。今睹美容。實為萬幸。<span class="科">旦</span>惶恐惶恐。念麗容呵。</span>陋質效施顰。殊難與君並。前在花陰處緩步行。拾得你霞箋步君韻。</p>
        
        <p class="白"><span class="科">生</span>我道就是翠眉娘也。外蒙和韻佳章。可稱吟壇珠玉。<span class="科">旦</span>兩地欣逢。信由天合。<span class="科">生</span>原來二箋相値。似為有緣。<span class="科">貼</span>李相公。我姐姐身雖落在風塵。志實懸于霄漢。你兩個德容並美。才貌雙全。正是一對。<span class="科">生</span>好說。要求見媽媽。<span class="科">貼</span>娘。有客。</p>
        
        <p class="曲"><span class="牌">前腔</span><span class="科">老旦上</span>煙花市。風月情。年華不如在幼齡。<span class="夾白"><span class="科">貼</span>有客在此。<span class="科">老旦</span>何不早說。</span>聞說有佳賓。斂衽且相敬。承尊降。愧失迎。念三生有何幸。</p>
        
        <p class="白">相公。老身常在太湖石畔。燒些夜香。靜聽書聲。敢是相公奮志。今日屈過寒門。不勝光寵。<span class="科">生</span>小生誤作劉晨。不意奇逢蘭蕙。<span class="科">老旦</span>二姐過來。今日乃端陽佳節。何不留公子在此一敘何如。<span class="科">貼</span>正是現成東道。<span class="科">生</span>多謝厚情。豈敢過擾。司書過來。可將買書餘下銀子。送來媽媽。小生今日偶爾買書。餘下不多銀子。聊為一饌之費。伏乞笑留。<span class="科">老旦</span>公子。老身不意間屈留一話。豈敢受賜。若如此。老身賭誓。<span class="科">貼</span>呀。娘。今日是節日。不要賭誓。自古道。恭敬不如從命。<span class="科">老旦</span>看酒來。</p>
        
        <p class="曲"><span class="牌">錦堂月</span>午節欣逢佳辰。喜遇筵開。獸爐祥擁。榴綻繁紅。漸有芰荷風送。羨今宵有會乘龍。願他日丹山棲鳳。<span class="科">合</span>桃源洞。喜誤賺劉郎。路迷仙洞。</p>
        
        <p class="曲"><span class="牌">前腔</span><span class="科">旦</span>慚悚。鸞鏡長朦。花鈿慵整。只為懶於迎送。深荷包容。陋質豈堪陪奉。看彩鸞夜月同騎。羨雙鯉朝遊偕共。<span class="科">合前內喚</span></p>
        
        <p class="白">媽媽有客。<span class="科">老旦</span>公子。有客不得奉陪。<span class="科">生</span>媽媽請便。<span class="科">老旦下內喚</span>二姐有客。<span class="科">貼</span>相公。本當奉陪。不意小房有客。暫辭片時。得罪了。<span class="科">生</span>請便。<span class="科">貼下旦</span>相公。請上對景樓。<span class="科">生</span>今夕是何夕。同登對景樓。<span class="科">旦</span>從來天帝女。畢竟會牽牛。妾在閨中。聞君家多擇伉儷。而百無一諧者何也。<span class="科">生</span>小生緣淺。不遇麗人。因此逗遛。久愆佳偶。若有如卿才貌者。又何敢言擇乎。</p>
        
        <p class="曲"><span class="牌">醉翁子</span>我愚性。嘆麗質深藏紅徑。因此上無分東牀。懶將盟訂。<span class="科">旦</span>思省。我只是敗柳殘花。怎插君家孔雀屏。<span class="科">合</span>休執恁。從今後地久天長。海誓山盟。</p>
        
        <p class="曲"><span class="牌">前腔</span><span class="科">旦</span>我不幸。這賤軀落風塵恥甚。怎能彀飛出樊籠。脫離坑穽。<span class="科">生</span>你何用怨雨愁雲。我做公家軟玉屏。<span class="科">合前生</span></p>
        
        <p class="白">請問小娘子。既混風塵。即由造物。自甘苦守。實出何心。<span class="科">旦</span>李郎說那裡話。今見君子。可托終身。即便洗乾紅粉。焉肯再抱琵琶。若不捐棄風塵。情願永侍巾櫛。<span class="科">生</span>既蒙卿家真心待我。願為比翼。永效鶼鶼。若有私心。神明作證。<span class="科">旦</span>若然如此。和你對天盟誓。將此霞箋。各藏一幅。留作他年合巹。<span class="科">生</span>正是。和你各留一幅便了。</p>
        
        <p class="曲"><span class="牌">僥僥令</span><span class="科">生旦</span>神明須有證。天地豈無靈。願鑑微忱無虛謬。保祐我好夫妻松柏齡。</p>
        
        <p class="曲"><span class="牌">前腔</span><span class="科">旦</span>虔誠惟一點。稽首拜三星。願取今生常廝守。默贊我美姻緣永不更。</p>
        
        <p class="曲"><span class="牌">餘文</span>百年姻契今初訂。兩幅霞箋作證盟。分付鄰雞莫亂鳴。</p>
        
        <p class="落詩">夜抱幽香小院春。<br />如今春色破梨雲。<br />彩鸞羞作凡雞伴。<br />此夜諧和百歲盟。</p>
        
        <h2 id=ch7 class="chapter"><span class="齣題">第七齣　灑銀求歡</span></h2>
        
        <p class="曲"><span class="牌">秋夜月</span><span class="科">淨上</span>家富豪。打扮十分俏。吳綾鶴氅狐裘襖。三簷傘兒花藤轎。娼門去搖。花街去嫖。</p>
        
        <p class="白">劉郎一見武陵花。從此心猿蕩也咱。前日李玉郎題了霞箋詩。引動了心猿。繫不住意馬。欲往花柳之鄉一樂。我一人怎麼好去。有了。此間有一個木子吹。甚有風情。請他相陪。院子那里。<span class="科">末上</span>有福之人人伏侍。無福之人伏侍人。公子有何分付。<span class="科">淨</span>你認得那木子吹麼。<span class="科">末</span>小人認得。<span class="科">淨</span>你去請他來。說大爺立等。<span class="科">末</span>那木子吹是個騙人財物。敗壞家產的。這樣人尋他怎麼。<span class="科">淨</span>可惡。叫你去請。有許多閒說。<span class="科">末</span>待小人去請來。轉灣抹角。此間就是。木官人在家麼。</p>
        
        <p class="曲"><span class="牌">前腔</span><span class="科">丑上</span>棕扇搖。戴頂巾兒俏。走向人前呵呵笑。哄些銀子妻兒飽。奉承一個老嫖。奉承一個老嫖。</p>
        
        <p class="白"><span class="科">丑見末介</span>老哥何來。<span class="科">末</span>灑銀公子着我來相請。<span class="科">丑</span>就行。<span class="科">末</span>木官人來了。<span class="科">見介淨</span>老木。你花柳之鄉慣熟。可有出色馳名妓者麼。<span class="科">丑</span>有。黃四娘家貌美。杜韋腸斷新詩。東坡琴操點為尼。明月白雲豐味。燕燕鶯鶯正好。婷婷嫋嫋相宜。秋娘絡繡頗清奇。樊素小蠻標致。<span class="科">淨</span>這些太古了。<span class="科">丑</span>公子。人是舊的好。<span class="科">淨</span>這是古妓不必言。目今出色有名的。<span class="科">丑</span>要現在的。有有。王五肌如炭墨。董三手像擂槌。馬金大腳走如飛。陸鳳板門牙齒。趙美眼眶青紫。李嬌頭頂毛稀。無情蔣四最呆癡。只有張妹一團和氣。<span class="科">淨</span>那個張妹。<span class="科">丑</span>張麗容絕妙的。<span class="科">淨</span>莫非會景樓旁邊住的。<span class="科">丑</span>正是。<span class="科">淨</span>素聞其名。煩兄同往何如。叫院子多帶些金銀隨去。<span class="科">末應介</span></p>
        
        <p class="曲"><span class="牌">六么令</span>追歡買笑。武陵源何處迢迢。落花流出小危橋。情蕩漾。興粗豪。門前已有漁郎到。</p>
        
        <p class="白">有人麼。<span class="科">老旦上</span>堆鬢蛾眉是可人。碧桃花盡已逢春。也知多為嬋娟誤。只合平原老此身。是那個。<span class="科">丑</span>是我。<span class="科">老旦</span>呀。木官人。連日少會。此間相公上姓。<span class="科">淨</span>老木一進門來。就要把我上秤。<span class="科">丑</span>不是。問上姓。媽媽。灑銀公子老爺見在當朝。<span class="科">老旦</span>這等老身失敬。<span class="科">淨</span>失敬失敬。不必問姓。只要你家女兒近身。醫我滿身騷病。<span class="科">老旦</span>要見我女兒。待我喚他出來。麗容有客。<span class="科">旦內應</span>與李相公弈棋。沒工夫。<span class="科">老旦如前回介淨</span>怎麼下棋。不得出來。唗。這等可惡。小廝拿出來。<span class="科">老旦</span>不要着惱。待我老身再去喚他。<span class="科">下丑</span>公子。這嫖的一字。要幫襯和氣。你來一次就着惱。他既沒工夫。我每明後日再來纔是。<span class="科">淨</span>老木。這些難道不曉得。小娘推弈棋是他者意。如此答他。使也知道。<span class="科">丑</span>公子一發在行。<span class="科">淨</span>老木。不要見他美貌娉婷。適纔答應口聲。猶如鶯囀花梢。<span class="科">丑</span>果然好嬌聲。</p>
        
        <p class="曲"><span class="牌">玉胞肚</span><span class="科">淨</span>翠娘音妙。信天生風流俊嬌。囀春鶯兩瓣紅牙。引人魂一聲腔調。蜂猜蝶恨思無聊。願駕星河渡鵲橋。</p>
        
        <p class="曲"><span class="牌">前腔</span><span class="科">丑</span>襄王休惱。管成就巫山翠翹。秪憑着萬貫錢神。自然的合着關竅。王孫不必恁心焦。定取飛瓊弄玉簫。</p>
        
        <p class="白"><span class="科">老旦上</span>表記玉簪真可愛。荊釵不數漢梁鴻。公子。勞久等了。不要說起。小女方纔千方百計。喚在老身房中了。他正仰慕公子盛名。爭奈李玉郎纏住。半步不離。為此我女兒頭上親除下一根玉簪。低聲囑付着我。期公子明日相會。<span class="科">淨</span>令愛拿來約我的。果然。<span class="科">老旦</span>果然。<span class="科">淨</span>妙妙妙。這等我們且去。明日再來不遲。</p>
        
        <p class="落詩">佳人親贈玉搔頭。<br />明日應須諧鳳儔。<br />翠被春濃人未起。<br />賣花聲已過前樓。</p>
        
        <h2 id=ch8 class="chapter"><span class="齣題">第八齣　煙花巧賺</span></h2>
        
        <p class="曲"><span class="牌">金瓏璁</span><span class="科">生上</span>日高將向午。翠衾鴛枕珊瑚。<span class="科">旦上</span>曉妝眉未補。玉郎細語頻呼。鉤錦帳。掛流蘇。</p>
        
        <p class="白"><span class="科">生</span>畫眉願得侍妝臺。阿嬌已貯黃金屋。<span class="科">旦</span>晴沙日暖浴鴛鴦。曾如被底雙鸞宿。妾本風塵。失身下賤。豈堪配爾君子。聊可充君下陳。<span class="科">生</span>二箋相會。你我皆出無心。詩句相投。天緣似乎有意。要結三生之契。永圖百歲之姻。<span class="科">旦</span>但君出自宦門。抑且嚴君峻礪。愧我花間賤子。何由得拜公姑。<span class="科">生</span>豈不聞男女之際。大欲存焉。兩心相得。雖父母之命。不可止也。明當以我心事。稟知家君。再三懇求。決無不可。所慮者。惟恐令堂移花別苑栽耳。<span class="科">旦</span>君未觀嬌紅記乎。倘有不虞。則申為嬌死。嬌為申亡。夫復何恨。昨晚家母欲索你宿錢。今日必遣小喬來與你絮聒。這都是娼家故態。不必盡言。我已收拾箱奩中。將有百兩。少刻若來。你可付與他便了。<span class="科">生</span>如此盛情。足見厚愛。所謂心堅金石。其臭如蘭也。<span class="科">旦</span>你連日心迷花酒。學業頓忘。秋闈已近。乘此南窗日永。清風徐來。欲效李亞仙故事。勉君誦讀一番。不識君意可否。<span class="科">生</span>大姐此言誠善。就取過書來待小生觀看。<span class="科">旦</span>你既讀書。我將針線繡一個香囊。與你佩帶。<span class="科">生</span>想當初李亞仙不棄鄭元和之盟。後中狀元及第。小生愧無鄭生之才。有辜翠娘之望。<span class="科">旦</span>那鄭元和榮貴不棄亞仙。後封夫人。生五子並皆榮顯。賤妾不願生前受享誥封。只願死後再同枕席耳。<span class="科">生</span>小生有寸進之日。若忘大姐之恩。天必殛之。<span class="科">旦</span>轉禍為祥。你且看書。</p>
        
        <p class="曲"><span class="牌">園林好</span>你且對芸窗翻閱史書。學充足方成大儒。切莫把光陰虛度。你須下這苦工夫。你須下這苦工夫。</p>
        
        <p class="曲"><span class="牌">江兒水</span><span class="科">生</span>時習心還悅。天真樂自如。隔牆任爾笙歌度。不須剔目把衣衫污。鳳樓終許歸天府。好把絲綸經補。這眩錦鮫綃。絕勝迴文織婦。</p>
        
        <p class="白"><span class="科">淨潛上偷窺下貼上</span>風月場中閒耍。面無愧色。綺羅隊里奔趨。身有餘香。李相公。拜了。姐姐請上。有話講。<span class="科">旦</span>有何話說。</p>
        
        <p class="曲"><span class="牌">五供養</span><span class="科">貼</span>萱親囑付。為家貧不復似初。欲將嬌麗女。移去住京都。我潛來報汝。未審何方區處。<span class="夾白"><span class="科">旦</span>妹子。他要去自去。我不去。<span class="科">貼</span>一家過活。那一樣不在你身上。只為這里生意欠好。要搬去。怎麼說他去我不去。<span class="科">生</span>二姐。你姊妹不必相爭。有什麼計策教我。留得姐姐不去。重重謝你。<span class="科">貼</span>相公。這也不難。有銀子送些與媽媽。自然不去了。<span class="科">生</span>言之有理。方纔家中送得白金百兩在此。正要送來與媽媽。二姐來得恰好。就煩送去如何。<span class="科">貼</span>這也使得。<span class="科">生</span></span>封緘金百兩。聊贈買花資。伏乞轉言。望無推阻。</p>
        
        <p class="白"><span class="科">貼</span>相公。有了銀子。你二人放心耍子便了。正是無錢身怎安。有錢鬼可使。<span class="科">下丑上</span>天有不測風雲。人有旦夕禍福。奶奶着我請大相公回家。不在會景樓上。想在張家。我只得到此。呀。大相公。</p>
        
        <p class="曲"><span class="牌">前腔</span>嚴親分付。為連旬偶爾病痡。傳言嬌幼子。歸問莫踟躕。更有高堂慈母。<span class="夾白">請相公呵。</span>即回去親調藥餌。<span class="夾白"><span class="科">生</span>如此怎麼好。<span class="科">丑</span>快走。<span class="科">生</span>家父有恙。一定要回。<span class="科">旦</span>這等官人急宜歸去。待令尊平安就來。<span class="科">生</span>事出兩難。怎生是好。<span class="科">生</span></span>太行雲影墮。巫峽夢難圖。蹔別妝前。即來回顧。<span class="科">生留戀介丑急喚下</span></p>
        
        <p class="曲"><span class="牌">玉交枝</span><span class="科">旦</span>兩情歡處。喜連宵朝歡暮娛。酥胸緊貼還交股。怪風波頃刻傳呼。<span class="夾白"><span class="科">望介</span>咳。</span>三秋一日信有諸。寸心千里寧無故。<span class="夾白"><span class="科">淨暗上聽介</span>翠娘。</span>你且將雙眉蹔舒。對吾行道個萬福。</p>
        
        <p class="白">翠娘。你是難得見的。請上待我拜見。<span class="科">旦</span>相公上姓。<span class="科">淨</span>灑銀就是學生。昨日奉拜。卿卿弈棋空返。今日重來奉拜。適見卿卿一邊看書。一邊針指。真個是宜室宜家。令小弟讚歎不已。<span class="科">旦</span>公子請尊重。賤妾恨墮污泥。茲已洗乾紅粉。此身已許李生。豈容輕露頭面。請到前面。舍妹相陪便了。<span class="科">淨</span>乞求一宵之樂。再不敢重犯。<span class="科">旦</span>聞得君家與李生同窗好友。<span class="科">淨</span>這些事管什麼好友。<span class="科">旦</span>既是同窗好友。瓜田不納履。你可知道麼。</p>
        
        <p class="曲"><span class="牌">前腔</span>同窗何妒。愧奴家失身賤途。怎看做李郎妻子張郎婦。休猜做九尾淫狐。<span class="夾白"><span class="科">淨</span>說上天去。也要成就。<span class="科">旦</span></span>若還恁般強逼奴。幽魂應到天庭訴。<span class="科">淨</span>昨多承玉簪贈吾。因甚的藍橋間阻。</p>
        
        <p class="白"><span class="科">旦</span>有甚麼玉簪。<span class="科">淨</span>昨日媽媽將玉簪期我。今日為何這等推托。不要如此。</p>
        
        <p class="曲"><span class="牌">川撥棹</span><span class="科">旦</span>你休相侮。這風流別去圖。<span class="夾白"><span class="科">淨</span>你若無禮。送到縣家去告你。<span class="科">旦</span></span>𢬵<a epub:type="noteref" href="#char01"><sup>註</sup></a>得個命喪錕吾。𢬵<a epub:type="noteref" href="#char01"><sup>註</sup></a>得個命喪錕吾。<span class="夾白"><span class="科">淨</span>取笑怎敢。<span class="科">旦</span></span>我怎做浮萍逐水波。掩重門甘守株。閉閒亭只自如。</p><aside epub:type="footnote" id="char01"><p>「⿰扌弃」</p></aside>
        
        <p class="白"><span class="科">推倒淨下老旦上</span>賤人。怎麼這等撒嬌。公子起來。<span class="科">淨</span>可惡。你那女兒不過是妓者。怎麼這等放肆。把我推這一交。就進去了。<span class="科">老旦</span>公子不要惱。這是你造化到了。<span class="科">淨</span>怎麼造化到。敢是跌出來的造化。<span class="科">老旦</span>咳。公子。你雖讀書。不曾看嫖經。<span class="科">淨</span>嫖經上怎麼。<span class="科">老旦</span>打情罵趣。<span class="科">淨</span>果然。<span class="科">老旦</span>難道老身生出來的。<span class="科">淨</span>承教了。今日不成。明日再來。多拜上。<span class="科">老旦下淨暗想介</span>可知道他雖是如此。一雙嬌眼還瞧着我。</p>
        
        <p class="曲"><span class="牌">餘文</span>秋波偷轉將人顧。無盡頭相思害我。<span class="夾白">咳。今夜獨自在館中。好生難過。</span>只得全仗消愁酒一壺。</p>
        
        <p class="落詩">佳人二八真堪美。<br />血點櫻唇噴香嘴。<br />流水無情戀落花。<br />落花有意隨流水。</p>
        
        <h2 id=ch9 class="chapter"><span class="齣題">第九齣　灑銀起釁</span></h2>
        
        <p class="曲"><span class="牌">剔銀燈</span><span class="科">末上</span>予深幸斯文宗匠。荷朝廷深加作養。英才樂育都相長。且優遊春風絳帳。思量。賢才大方。化龍魚遨遊勢翔。</p>
        
        <p class="白">彩鳳修翎鳴曉日。蒼龍完甲聽春雷。公門悉有繁桃李。都在先生一範圍。下官松江教授孫有道是也。本係科甲出身。蒙朝廷命我造就人材。來臨此郡。連日迎送上司。不曾稽查諸生日課。乘此夜涼。不免潛到號房。察訪一迴。正是十年窗下工夫到。黃甲何愁不註名。<span class="科">下</span></p>
        
        <p class="曲"><span class="牌">前腔</span><span class="科">淨上</span>昨宵見娉婷模樣。引得我神魂飄蕩。歸家不覺心兒癢。眼睜睜不能相傍。端詳。這多情女娘。何日得身沾異香。</p>
        
        <p class="白">可恨那張麗容與李玉郎。如漆似膠。昨日我去。他執意不從。可恨可恨。方才書童對我講。孫老爹每夜出來巡綽我們攻書。今夜燈前坐着。倘若出來。我有道理。小廝。孫老爹出來。咳嗽一聲。<span class="科">內應介</span></p>
        
        <p class="曲"><span class="牌">清江引</span>開宗明義章第一。大學章句序。學而時習之。不可須臾離。亦有仁義而已矣。</p>
        
        <p class="白"><span class="科">末暗上內咳嗽介淨</span>你看書上都講仁義二字。想我看書。皆賴先生訓誨之功也。吾輩朋友李玉郎。一向在先生面前。何等循規蹈矩。近日迷戀妓者張麗容。一發不守學規。日後倘先生知道。說你是個學長。怎麼不稟與我知道。若稟了先生。又傷了朋友之情。進退兩難。如何是好。罷罷。自古道各人自掃門前雪。休管他家瓦上霜。<span class="科">末</span>灑銀。<span class="科">淨</span>那一個這等放肆。呀。原來是先生。書童怎麼不來通報。<span class="科">末</span>你書到不讀。在此說些甚麼來。<span class="科">淨</span>學生見書上幾句詞章新的。學生在此讀他。<span class="科">末</span>怎麼樣。<span class="科">淨</span>誦與先生聽。</p>
        
        <p class="曲"><span class="牌">打棗乾</span>揭開書本兒從頭論。上寫着釋新民。湯之盤銘。苟日新。真個多豐韻。先是日日新。後是又日新。聖賢的言詞真個美得緊。</p>
        
        <p class="白">妙妙。<span class="科">末</span>放屁。閒說。<span class="科">淨</span>先生有滋味的。<span class="科">末</span>我適才聽得你說李玉郎怎麼。<span class="科">淨</span>學生方才說李玉郎一覽就記。比吾輩不同。<span class="科">末</span>我聽見你說嫖什麼妓者。<span class="科">淨</span>不曾。<span class="科">末</span>齋夫看板子來。<span class="科">淨</span>先生聽得了。待學生說。李玉郎近日在那里嫖。<span class="科">末</span>那一家。<span class="科">淨</span>張麗容家裡。<span class="科">末</span>我知道。敢是你同他去嫖。<span class="科">淨</span>學生怎麼與他去嫖。敢是先生同他去嫖。<span class="科">末</span>我怎麼同他去。<span class="科">淨</span>難道先生同他去嫖不成。此是先生不拘束他。自古道。養子不教父之過。訓導不嚴師之惰。<span class="科">末</span>若他乃尊知道。卻不罪我。也罷。今晚修書一封。着人送去與李老先生。自有家教。</p>
        
        <p class="曲"><span class="牌">剔銀燈</span>李家郎才華精爽。怎不把寸心求放。少年若戀平康巷。後來時終難成望。<span class="科">淨背介</span>端詳。這糊塗怎當。又誰知區區妙方。</p>
        
        <p class="落詩">須遣文星燭夜台。<br />算人堪笑我癡呆。<br />自古家無讀書子。<br />真個官從何處來。</p>
        
        <h2 id=ch10 class="chapter"><span class="齣題">第十齣　父子傷情</span></h2>
        
        <p class="曲"><span class="牌">高陽臺</span><span class="科">外上</span>心赤如丹。頭顱漸光。那堪一子未上青雲。<span class="科">老旦上</span>承德堂前。晚景更添歡悅。</p>
        
        <p class="白"><span class="科">外</span>下官前日獲一小恙。身體欠安。多賴夫人調養。平復如初。<span class="科">老旦</span>皆賴天地祖宗陰佑。<span class="科">淨齋夫上</span>欲高門第須為善。好要兒孫在讀書。此間已是李府。有人麼。<span class="科">末上問答稟見介外</span>到此何幹。<span class="科">淨</span>孫老爹有書拜上老爺。大相公連日不來讀書。在妓女家嫖。<span class="科">外</span>有這等事。<span class="科">看書介</span></p>
        
        <p class="曲"><span class="牌">一封書</span>尊公子幼年美質。須當在簡編。今月裡忽然戀張姬。結誓緣。自此放心無束檢。異日難圖晝錦旋。寄書箋。達忠言。草草陳情餘不宣。</p>
        
        <p class="白">有這等事。上覆你家老爹。我還要細訪。看二錢銀子與他。<span class="科">末應介淨謝介下老旦</span>相公。孫先生書來。為些什麼。<span class="科">外</span>你養得好兒子。近日書到不讀。習了下流去嫖。<span class="科">老旦</span>經目之事。猶恐未真。傳來之言。豈可深信。<span class="科">外</span>喚司書。<span class="科">末喚介丑上</span>司書何所事。盡日掌文書。受盡苦中苦。方為人上人。司書磕頭。<span class="科">外</span>你日間在那里。<span class="科">丑</span>隨大相公在會景樓上看書。<span class="科">外</span>晚間。<span class="科">丑</span>號房承宿。<span class="科">外</span>我問你。大相公近日嫖。你曉得麼。<span class="科">丑</span>小人不曉得。大相公在書房中。<span class="科">外</span>喚他出來。<span class="科">丑</span>大相公有請。</p>
        
        <p class="曲"><span class="牌">生查子</span><span class="科">生上</span>別去鏡臺前。獨抱鴛鴦枕。</p>
        
        <p class="白">司書。有一封書在書房中。你可送去與張翠娘。<span class="科">丑</span>相公還要張翠娘李翠娘。老爺奶奶知道了。要打司書。被我遮飾過了。相公你可自作道理。<span class="科">生見介外</span>你那里來。<span class="科">生</span>會景樓上看書來。<span class="科">外</span>日間在那里讀書。夜間哩。<span class="科">生</span>號房承宿。<span class="科">老旦</span>相公。孩兒說話。與司書一樣的了。<span class="科">外</span>孫先生有書。你看。<span class="科">生看介外打生介</span></p>
        
        <p class="曲"><span class="牌">泣顏回</span>空自戴儒冠。似沐猴枉着青衫。書香一脈。料伊家未必能傳。<span class="科">老旦</span>且須當耐煩。本嬌生豢養難禁譴。<span class="科">外</span>豈不聞愛勿勞禽犢之愛。恨伊家有愧先賢。</p>
        
        <p class="曲"><span class="牌">前腔</span><span class="科">生</span>嚴親息怒望矜憐。蒙訓責敢不尊言。<span class="夾白"><span class="科">外</span>未登雲路。先穿補衣。快脫下來。<span class="科">生脫衣內穿女衣介外</span>分明浪子形狀。豈是讀書人的行徑。</span>施朱間紫。可輕將褻服來穿。<span class="科">老旦</span>伊家聽言。昔斑斕五彩人爭羨。<span class="科">生</span>今日裡服御翩翩。看他年宮錦袍鮮。</p>
        
        <p class="白"><span class="科">外</span>不肖子。公卿之子。不學流為庶民。庶民之子。勤學可為公卿。你這不成才的。這般懶惰呵。</p>
        
        <p class="曲"><span class="牌">撲燈蛾</span>宮袍勿浪言。抵觸罪難免。縱飲宿娼樓。好把家聲玷辱也。<span class="夾白"><span class="科">老旦</span>相公且耐煩。<span class="科">外</span></span>還來護短。<span class="夾白">叫司書。</span>從今鎖禁。不許出門前。<span class="夾白"><span class="科">老旦</span>老相公</span>須當宛轉。豈不聞堯舜之子未嘗賢。</p>
        
        <p class="曲"><span class="牌">尾文</span><span class="夾白"><span class="科">外</span>夫人。</span>我簪纓甲第還修善。到養這輕狂下賤。那些個奮發在青年。</p>
        
        <p class="白"><span class="科">外</span>叫司書。將這不肖子鎖在書房中。若放他出來。一頓打死你這狗才。</p>
        
        <p class="落詩">辱沒家聲習下流。<br />不如打死也干休。<br />兒孫自有兒孫福。<br />莫與兒孫作遠憂。</p>
        
        <p class="白"><span class="科">外下生老旦弔場老旦</span>我兒。攻書是你本等。怎麼行這樣事。</p>
        
        <p class="曲"><span class="牌">高陽臺</span><span class="科">生</span>在會景樓中。偶題詩句。隔牆被伊收拾。他即返霞箋。其時又為兒得。堪惜。憐伊玉潔冰清也。<span class="科">老旦</span>那煙花難探消息。<span class="夾白">我那兒。可將張麗容丟下了。我對你爹爹說。</span>別選個侯門貴戚。玉枝金葉。</p>
        
        <p class="白"><span class="科">生</span>母親對爹爹說。娶張麗容與了孩兒。孝順母親便了。</p>
        
        <p class="曲"><span class="牌">尾聲</span><span class="科">老旦</span>再三不用多饒舌。<span class="夾白">叫司書開了書房門。</span>推入書房去也。<span class="夾白"><span class="科">老旦下生</span>天那。</span>教我獨守孤燈和淚血。<span class="科">下</span></p>
        
        <h2 id=ch11 class="chapter"><span class="齣題">第十一齣　求美結歡</span></h2>
        
        <p class="曲"><span class="牌">西地錦</span><span class="科">小生上</span>塞外英雄自許。朝中富貴誰倫。肘懸金印令嚴明。頗牧還期相並。</p>
        
        <p class="白">自家阿魯台是也。自幼在伯顏丞相門下往來。累立奇功。陞我為都統制之職。鎮守蘇松等處地方。前者琉球等國作亂。被我一計平伏。成此大功。回來指望封侯請賞。奈無物進與伯顏丞相。不能如意。不免喚參軍鐵木兒出來商議便了。參軍何在。</p>
        
        <p class="曲"><span class="牌">前腔</span><span class="科">末上</span>閫外威權深重。軍門體統尊嚴。</p>
        
        <p class="白"><span class="科">見介小生</span>參軍。我立此大功。指望封侯請賞。誰知泯滅無聞。思想起來。奈無異物進與伯顏丞相。不能如意。你有什麼好計獻上來。<span class="科">末</span>稟元帥。伯顏丞相富貴已極。天下奇寶皆出其門。為今之計。須得絕色美女進去。方可得其歡心。<span class="科">小生</span>好計。就命你將千金綵段。蘇松等處搜尋美女便了。</p>
        
        <p class="曲"><span class="牌">泣顏回</span>汝可速登程。愧無媒承獻名臣。須尋國色。使嫖姚終保麒麟。<span class="科">末</span>殷勤。去尋苧蘿村。嬌媚休教隱。效陶朱密訪旁搜。獻伯顏以結歡心。</p>
        
        <p class="落詩">好去搜求美女。<br />神京獻與伯顏。<br />閫外將軍一令。<br />朝中天子三宣。</p>
        
        <h2 id=ch12 class="chapter"><span class="齣題">第十二齣　書房私會</span></h2>
        
        <p class="曲"><span class="牌">唐多令</span><span class="科">旦上</span>秋氣入林皋。梧桐葉漸凋。情郎一別信寥寥。盡日杳無消耗。</p>
        
        <p class="誦"><span class="牌">憶秦娥</span>菊鋪金。凌波小襪穿花陰。穿花陰。有何情緒。對景留心。　　耳邊消息空沈沈。朱樓十二愁登臨。愁登臨。從他一別。想到如今。</p>
        
        <p class="白">奴家自見李郎。將謂終身有托。誰想陡遭讒佞。竟起風波。日來被灑銀公子在此纏擾。正無處躲避。偶然白尚書夫人生辰。來喚奴家承應。一則假渠內閫。遣我愁腸。二來便道探取李郎真信。卻不是好。有財那里。<span class="科">淨上</span>聽得有風聲。慌忙走不停。不知要遞柬。不知要傳情。姐姐喚有財那里使。<span class="科">旦照前白介</span>可將樂器藏在錦囊中。隨我前去。<span class="科">淨</span>拿什麼好。紫鸞簫。<span class="科">旦</span>蕭史秦樓逢弄玉。我今何意品鸞簫。不好。<span class="科">淨</span>斑竹管。<span class="科">旦</span>湘妃雨後來池上。又被風吹別調間。也不好。<span class="科">淨</span>琥珀詞。<span class="科">旦</span>知音只向知音說。不是知音不與彈。不好。<span class="科">淨</span>琵琶掃一掃何如。<span class="科">旦</span>這個使得。當初古人借此寫怨。我有一腔春恨。正要彈他。取來。<span class="科">淨</span>在此。<span class="科">旦</span>有財。我問你。我今此去。可打從李府門首經過麼。<span class="科">淨</span>姐姐。正打從李相公門首經過。<span class="科">旦</span>我欲進去探取李玉郎一回。<span class="科">淨</span>如今李相公不是前日那李相公了。學裡孫老爹知道他在我家嫖。一封書送與李都憲。拿回家去一頓打。鎖禁書房中。為你害成相思病在家。<span class="科">旦哭介</span>呀。李郎呵。<span class="科">淨</span>禁聲。媽媽教我不要說。又說了出來。<span class="科">旦行介</span></p>
        
        <p class="曲"><span class="牌">月兒高</span><span class="科">旦</span>關關睢鳥。雙雙向林杪。同舉還同宿。同食還同飽。誰想大限無端何期來早。雄在東洲喚。雌在西林叫。似雨逐寒梅粉褪嬌。<span class="夾白">苦嗄。</span>畢竟桃花命裡招。<span class="科">下</span></p>
        
        <p class="曲"><span class="牌">前腔</span><span class="科">生病丑扶上</span>雙雙鴛鳥。依依戲蓮沼。同翅還同絆。同浴還同嘯。誰料漁人冲波使蘭棹。雄向沙頭困。雌向溪邊遶。雨打梨花誰與敲。畢竟楊花命合飄。<span class="誦"><span class="牌">長相思</span>小窗東。小窗西。寸斷柔腸春思迷。空聞鐵馬嘶。　　憶佳期。盼佳期。夢見雖多相見稀。相思無盡時。</span><span class="夾白">小生被父親鎖禁書房。雖在華堂。猶如狴犴。這時節茶飯不思。只覺淹淹沈困。天那。又不知麗容一向如何了。正是海上有方醫雜癥。人間無藥療相思。司書。老爺方才那里去了。<span class="科">丑</span>白府拜壽去了。<span class="科">生</span>司書。老爺既不在。你可到張翠娘家。討一個回音與我。<span class="科">丑</span>相公。你是極聰明的。被那張麗容弄得昏頭搭腦。喫茶也是張麗容。喫飯也是張麗容。相公想着翠眉娘。翠眉娘不來想着你。我如今去問信。倘老爺回來怎麼好。<span class="科">生</span>不妨。只說取藥去了。<span class="科">丑</span>如此小人就去。出得府門。好古怪。那來的好像張麗容。<span class="科">旦淨上</span></span>畢竟桃花命裡招。</p>
        
        <p class="白">有財。這都憲第莫不是李府麼。<span class="科">淨</span>正是李府了。<span class="科">旦</span>既是李府。我立此柳陰下。你上前問個消息。可見得一面麼。<span class="科">淨</span>曉得。待我到府門首去。<span class="科">丑淨見介丑</span>有財。為何到此。<span class="科">淨</span>我家姐姐也在此。<span class="科">丑</span>翠娘在此。<span class="科">見旦介</span>我相公正着我來看翠娘。<span class="科">旦</span>我要到白府供唱。先來看你相公。<span class="科">丑</span>老爺白府中拜壽去。大相公封鎖在書房中。見不得。<span class="科">淨</span>司書哥。老爺不在。姐姐進去見一見何妨。<span class="科">丑</span>我府中人口眾。倘老爺知道了。豈不累我。<span class="科">旦</span>悄悄進去便了。<span class="科">丑</span>也罷。隨我進來。有財。你進來不得。<span class="科">淨</span>我怎麼進來不得。<span class="科">丑</span>我府中門檻高。你這烏龜怎麼樣進去得。<span class="科">淨</span>滾進去便了。<span class="科">丑</span>轉灣抹角。此間是書房門首了。<span class="科">旦</span>你看這樣封鎖在此。怎得出來。<span class="科">淨</span>司書哥。開了書房門。待我姐姐進去見一面何如。<span class="科">丑</span>門開不得。窗眼裡看一看。待我對大相公說便了。<span class="科">旦作窺介</span></p>
        
        <p class="曲"><span class="牌">桂枝香</span>看他容枯色槁。形衰力少。減盡了司馬風流。瘦損了六郎花貌。記相逢那宵。記相逢那宵。共同歡笑。鴛衾顛倒。<span class="夾白"><span class="科">淨</span>司書哥。將書房門開了。放姐姐進去見一面就回。<span class="科">丑</span>門開不得。<span class="科">淨</span>你不知道心病還將心藥醫。你相公病為我家姐姐身上起。見一面或者好了不見得。<span class="科">丑</span>說得有理。悄悄進來。<span class="科">旦見生睡哭介</span></span>會今朝。<span class="夾白">天那。</span>輕別驚相見。不敢高聲淚暗拋。</p>
        
        <p class="白"><span class="科">丑</span>不要說我相公渾了。方才被你一哭。哭得我也渾了。<span class="科">旦抱生低喚介生醒介</span></p>
        
        <p class="曲"><span class="牌">前腔</span>驚魂初覺耳邊誰噪。<span class="夾白"><span class="科">旦</span>玉郎。張麗容在此。<span class="科">生</span>呀我那翠娘嗄。</span>恰纔的夢裡相逢。誰承望伊家來到。<span class="夾白"><span class="科">旦</span>玉郎有何心事。可對我說。<span class="科">生</span></span>有心事萬千。有心事萬千。一時難告。惟天可表。還記雨雲交。<span class="夾白"><span class="科">旦</span>玉郎莫非棄舊也。<span class="科">生哭介</span>翠娘呵。</span>頭髮因何翦。香疤為甚燒。</p>
        
        <p class="白"><span class="科">內喚老爺回介丑</span>不好了。今日要弄出來。老爺回來看大相公。這里沒有陰溝洞。看你躲在那里去。<span class="科">淨慌旦躲桌下介丑</span>我在外面將門鎖了。只說取藥。倘老爺不進來。是我祖宗有幸。</p>
        
        <p class="曲"><span class="牌">前腔</span><span class="科">外上</span>癡兒病倒。箕裘誰紹。我為官保一世清名。怎遭這豚兒不肖。<span class="夾白">我那不肖子。被我打了。鎖在書房中。我想父子之情。終不可失。當時毛輪已曾一夜十往。聞得他有病。心甚懸掛。白府赴宴。因此先回。叫司書開了書房門。<span class="科">丑咳嗽介</span>息索息索。<span class="科">外</span>怎麼。<span class="科">丑</span>稟爺。鎖簧秀了。<span class="科">外</span>慢慢開。<span class="科">丑開介外</span>我兒。你這病為何起的。敢想那張麗容。<span class="科">淨扒介外</span>這是什麼人。<span class="科">丑</span>老爺。這個人叫做知古今。說得好琵琶詞。大相公病體沈重。無可消遣。彈些詞兒聽聽。<span class="科">外</span>他打那里來的。<span class="科">淨</span>來處來的。<span class="科">外</span>往那里去。<span class="科">淨</span>去處去。<span class="科">丑</span>適才門兒鎖上的。他在狗洞裡鑽進來的。<span class="科">外</span>原打狗洞裡叉出去。<span class="科">丑</span>饒你口張誇。終須往外叉。<span class="科">淨</span>好了好了。怕來鑽狗洞。再不背琵琶。我到出來了。我的翠娘怎得出來。<span class="科">下外</span></span>想你這病兒。想你這病兒。有方難療。吾心纏擾。自今朝。把意馬牢拴繫。心猿緊護着。</p>
        
        <p class="白">我明日再來看你。司書好生看大相公。<span class="科">虛下丑</span>快走。我的騷娘。不要連累我。<span class="科">外復上</span>叫司書。<span class="科">旦照前躲介丑應介外</span>好生伏事大相公。去請太醫。明日好了。重重賞你。<span class="科">丑應介外</span>欲將詩酒牽愁繞。愁繞詩情酒興疎。<span class="科">下丑</span>幾乎做將出來。老爺復轉來。這個騷貨在裡面走將出來。老爺見了了不得。如今待我驚他一驚。叫司書。桌兒下什麼人。拿出來嗄。<span class="科">旦驚介丑</span>活驚殺你。<span class="科">旦</span>玉郎。你爹爹這等嚴厲。我和你怎生是好。<span class="科">生</span>屈于大人之命。奈何奈何。</p>
        
        <p class="曲"><span class="牌">憶多嬌</span>伊有恩。我有情。一似明月梅花兩照心。卻被妒雨殘花月被陰。<span class="科">合</span>兩淚紛紛。兩淚紛紛。未卜何時再見君。</p>
        
        <p class="曲"><span class="牌">前腔</span><span class="科">旦</span>奴意真。君意真不待君家我也必喪身。和你兩地相思卻怎生。<span class="科">合前</span></p>
        
        <p class="曲"><span class="牌">鬭黑麻</span><span class="科">生</span>恨殺嚴親。將我鴛鴦拆群。我在神前和你雙雙設盟。伊今去我欲消魂。階下殘紅。一似情人淚零。<span class="科">合</span>衷腸難盡。臨岐不忍分。頃刻天涯。頃刻天涯。只向東風訴陳。</p>
        
        <p class="曲"><span class="牌">前腔</span><span class="科">旦</span>生只願如平陵。鹿車共乘。奈你嚴厲椿萱丸熊苦心。今別去痛難勝。對泣相看。猶恐猿聞斷魂。<span class="科">合前淨丑上</span></p>
        
        <p class="白">相公。奶奶出來了。翠娘快快出去罷。</p>
        
        <p class="曲"><span class="牌">哭相思</span><span class="科">生旦</span>結髮夫妻在一朝。霎時相會又相拋。低聲又恐人知道。不覺冤聲徹九霄。<span class="科">旦下生弔</span>魂黯黯。思迢迢。秋窗最苦灑芭蕉。<span class="科">丑</span>不如收拾閒風月。紙帳梅花獨自熬。<span class="科">下</span></p>
        
        <h2 id=ch13 class="chapter"><span class="齣題">第十三齣　聘求佳麗</span></h2>
        
        <p class="曲"><span class="牌">番算子</span><span class="科">末上</span>玉帳荷專征。金閫承台命。號令在團營。豪氣威風凜。</p>
        
        <p class="白">自家鐵木兒是也。昨奉元帥將命。着處搜求美女。再無絕色者。不免在教坊司喚瑟長來問他。左右的。可去教坊司喚一名瑟長來。我有話分付他。<span class="科">雜喚介丑上</span>胭花為活計。脂粉作生涯。<span class="科">入介</span>教坊司瑟長叩老爺頭。<span class="科">末</span>瑟長。你在教坊司幾年了。<span class="科">丑</span>小人在教坊司一萬多年了。<span class="科">末</span>怎麼有這許多年。胡說。<span class="科">丑</span>爺。郤不道是萬歲綠毛龜。<span class="科">雜介丑</span>實不瞞爺說。小人雖沒有一萬年。其實是個積年老烏龜。<span class="科">末</span>休胡說。我且問你。出名妓者有幾名。<span class="科">丑</span>爺。官妓雖多。絕色者甚少。<span class="科">末</span>有德色兼全者報上來。<span class="科">丑</span>爺待小人想。嗄。有了。有一個張麗容。琴棋書畫。無所不通。工容賢淑。無所不備。果然是德色兼全。<span class="科">末</span>果然如此。我將千金綵段作為聘禮。你先去分付他母親。我隨後親到他家。與他面講。你把他容貌試說一番。</p>
        
        <p class="曲"><span class="牌">東甌令</span><span class="夾白"><span class="科">丑</span>老爺聽稟。</span>真國色。果傾城。堪羨紅樓張麗容。千嬌百媚都齊整。綽約難相並。吟詩作賦更鳴琴。歌舞著芳名。</p>
        
        <p class="曲"><span class="牌">劉潑帽</span><span class="科">末</span>即忙前去傳軍令。料他們敢不應承。黃金白璧來行聘。准備彩輿迎。淑女多榮幸。</p>
        
        <p class="落詩">千金不惜買花錢。<br />台命傳來敢浪言。<br />美女若教來相府。<br />這回端的好姻緣。</p>
        
        <h2 id=ch14 class="chapter"><span class="齣題">第十四齣　麗容行售</span></h2>
        
        <p class="曲"><span class="牌">雙勸酒</span><span class="科">老旦上</span>雲鬟髻鴉。汗巾羅帕。呼湯喚茶。果然掗靶。行來好似虎排牙。一家兒都怕媽媽。</p>
        
        <p class="白">事不關心。關心者亂。我女兒麗容往白府中供唱。畢竟打從李府門首經過。猶恐他進去探望李玉郎。這也不打緊。倘然他老爺知道。這事怎了。已曾差人打探消息。未見回話。好生放心不下。</p>
        
        <p class="曲"><span class="牌">前腔</span><span class="科">丑上</span>朱樓女娃。清奇瀟灑。張家老媽。果然造化。當朝一品大官家。怕風塵無福消他。</p>
        
        <p class="白">此間是張家門首。不免逕入。老媽媽。拜揖了。<span class="科">老旦</span>呀。老官人一向不到我家。今日甚風吹到這裡。敢是討月錢麼。<span class="科">丑</span>媽媽。豈為這些小事。<span class="科">老旦</span>敢有甚麼官身。<span class="科">丑</span>也不是。媽媽。有一件喜事報你。<span class="科">老旦</span>有何喜事。<span class="科">丑</span>這裡阿魯台老爺聞得你女兒張麗容天姿國色。絕世無雙。他將千金綵段聘你女兒。進與伯顏丞相。差參軍鐵木兒親到你家。與媽媽面講。因此先着我來通知一聲。<span class="科">老旦</span>咳。老官人。別人不知道。你是知道我家的。老身一家人口。單單靠得這個女兒賺錢養家。他若去了。老身靠誰。<span class="科">丑</span>阿呀。媽媽。你從來有算計的。今日為何這等懵懂了。他將千金綵段來作聘禮。你且收下。打發女兒出門去了。再尋中意的丫頭討幾個做人家。豈不兩便。況且官府利害。怎由得你。<span class="科">老旦</span>老官雖然如此說。只是我捨不得這樣好女兒。<span class="科">丑</span>媽媽。你女雖好。我曉得他近日戀着個人哩。<span class="科">老旦</span>便是。就是那李玉郎。<span class="科">丑</span>原來他既戀着李玉郎。你女兒最要擣鬼的。倘他兩個合了一條腿。尋個計策。使起官勢來。多則不過二三百兩。少則不過一二百兩。如今比他平空的多了七八百兩銀子。難道不好。<span class="科">老旦</span>難道我是這不識好歹的。只是不知那個天殺的。報我的女兒應選。<span class="科">丑</span>媽媽。若是我遭瘟。<span class="科">老旦</span>老官不是。這個報我女兒的。其實作成我賺了一主銀子。我要補報他。<span class="科">丑</span>呀。媽媽。若不是我。也要遭瘟。<span class="科">老旦</span>既如此。尚容尚容。<span class="科">丑</span>媽媽。千個尚容。不如一個笑諾。這也不在話下。你且聽我道來。</p>
        
        <p class="曲"><span class="牌">黃鶯兒</span>丞相選嬌娃。翠眉娘貌甚佳。阿魯台不惜千金價。買丫鐶侍他。駕仙舟送他。雲帆冉冉乘風掛。<span class="科">末領左右上</span>女娘家。風情債滿。從此脫煙花。</p>
        
        <p class="白"><span class="科">丑</span>瑟長接老爺。這是張麗容母親。<span class="科">老旦</span>鴇兒叩頭。<span class="科">末</span>瑟長。你與他講了麼。<span class="科">丑</span>小的與他講過了。他說老爺嚴命。怎敢不從。<span class="科">末</span>既如此。將千金綵段收下。快打發女兒下船。再看五兩銀子。賞那瑟長。<span class="科">丑</span>謝老爺。</p>
        
        <p class="落詩">今朝選汝他鄉去。<br />明日燈前少一人。</p>
        
        <p class="白"><span class="科">末下</span><span class="科">丑</span>恭喜恭喜。麗容姐怎麼不見。<span class="科">老旦</span>白府中供唱未回。<span class="科">丑</span>媽媽。不可走漏消息。若漏了消息。這丫頭就不回來了。<span class="科">老旦</span>老官。我有這樣本事。才賺得這樣錢使。你但放心。<span class="科">丑</span>這等我先告辭了。</p>
        
        <p class="落詩">閉門不管窗前月。<br />一任梅花自主張。</p>
        
        <p class="白"><span class="科">丑下</span><span class="科">老旦</span>有財那裡。<span class="科">淨上</span>有財有財。燒火劈柴。舊姐姐要去。新姐姐未來。媽媽有何分付。<span class="科">老旦</span>有財。怎麼姐姐此時還不見回來。他若回來。知此消息。他怎麼肯下船去。你有甚麼計較。說一個來。<span class="科">淨</span>我有計在此。<span class="科">老旦</span>你且說來。<span class="科">淨</span>媽媽。你平日哄千哄萬。不知設法了多少計較。倒來問我。<span class="科">老旦</span>休得胡說。<span class="科">淨</span>不要惱。待我說麼。我悄悄地到白府中去。報他一個假信。只說李相公放出來了。帶了許多金銀。叫下遊山船。接你到船中。去遊虎丘張公洞。他那裡曉得官船私船。待他下船。竟自開去。有何不可。<span class="科">老旦</span>此計甚妙。</p>
        
        <p class="落詩">計就月中擒玉兔。<br />謀成月裡捉金烏。</p>
        
        <h2 id=ch15 class="chapter"><span class="齣題">第十五齣　被賺登程</span></h2>
        
        <p class="曲"><span class="牌">八聲甘州</span><span class="科">末領左右侍女上</span>蘭舟畫槳。聽一行鼓吹。泛爾滄浪。為當朝宰相。千金選得紅妝。<span class="夾白"><span class="科">雜</span>水手見爺。<span class="科">末</span>叫水手。</span>曉行須挽中流楫。<span class="夾白">侍女們。張麗容來時呵。</span>夜宿還親粉黛香。<span class="夾白"><span class="科">貼</span>張美人來時。老爺不便。稟老爺。前船請坐。<span class="科">末</span>說得有理。</span>合當避嫌疑。且進前航。<span class="科">末下</span></p>
        
        <p class="曲"><span class="牌">前腔</span><span class="科">二旦弔場</span>金釵十二行。映畫船簫鼓。水色山光。數聲吚喔。輕鱗飛出松江。沈煙須早籠鴛帳。錦被殷勤疊象牀。<span class="科">合</span>合當。<span class="夾白">張美人來時。我與你呵。</span>承値他前世嬌娘。</p>
        
        <p class="曲"><span class="牌">賺</span><span class="科">旦淨急上</span>步履匆忙。欲共才郎泛錦江。<span class="夾白">有財。李相公在那裡。<span class="科">淨</span></span>在樓船上。一雙青眼望寒塘。<span class="科">旦</span>進官艙。滿前勝景同觀賞。何幸追歡侍玉郎。<span class="科">二旦</span>看他嬌模樣。分明神女瑤臺降。使人驚恍。使人驚恍。</p>
        
        <p class="白"><span class="科">二旦</span>侍女們磕頭。<span class="科">旦作慌介</span>呀。二位姐姐。不要差認了人。好蹺蹊。</p>
        
        <p class="曲"><span class="牌">前腔</span>我是薄命平康。休錯認雲英伴楚襄。<span class="夾白"><span class="科">二旦</span>美人。</span>你且休勞嚷。今朝華屋貯琳琅。<span class="夾白"><span class="科">旦</span>有財。這是怎麼說。如今李相公在那裡。<span class="科">淨</span>那裡甚麼張相公李相公。這裡阿魯台老爺。要選姿容絕色。進伯顏丞相。媽媽因你戀着李玉郎。不肯接客。得了千金。將你如此了。<span class="科">旦</span>賣了。可憐天那。</span>恨娘行結成四面青絲網。打散雙雙金鳳凰。<span class="夾白"><span class="科">二旦</span>美人。千金聘汝。豈曰不美。此行富貴已極。何必顧戀窮酸。甘為下賤。<span class="科">旦</span>有財。你快與我報與李相公知道。使我見他一面。便死也甘心。<span class="科">淨</span>姐姐。此間已有官府關防。那個容你如此。你不若寫書一封。我與你寄去如何。<span class="科">旦</span>這也說得是。只是舟中紙筆不便。如何是好。罷。我不免咬破指頭。寫血詩一首于向日霞箋之末。<span class="科">寫介</span>死別生離莫怨天。此身已許入黃泉。願郎珍重休相棄。擬結來生未了緣。薄命妾張麗容斂衽再拜。夫君李玉郎親拆。有財。此書煩你遞與李郎。道我書不盡言。有死而已。<span class="科">淨</span>姐姐你</span>休悒怏。此書為你專投上。慢添惆悵。慢添惆悵。<span class="科">淨下</span></p>
        
        <p class="曲"><span class="牌">解三酲</span><span class="科">旦</span>我只道是章臺相傍。卻原來浪打鴛鴦。鳳頭鞋跌綻無情況。甘苦斷九迴腸。似彩雲夢斷悲蘇小。高掛雲帆出豫章。心難放。𢬵<a epub:type="noteref" href="#char01"><sup>註</sup></a>得個珠沈玉碎。斷送年芳。</p>
        
        <p class="曲"><span class="牌">前腔</span><span class="科">末眾上</span>趲程途急須前往。命舟師速整帆檣。輕舟快槳兼程上。金屋裡貯嬌娘。朝歡暮宴承歌舞。翠被香濃樂未央。嬌模樣。還憑你花營奏凱。勒銘旂常。</p>
        
        <p class="白"><span class="科">末</span>叫水手。快把後船催趲前來。<span class="科">眾應介</span></p>
        
        <p class="曲"><span class="牌">尾聲</span>畫船搖曳清波漾。似西子扁舟宮樣妝。荇藻生情笑語香。</p>
        
        <p class="落詩">千金難買美人心相府繁華處處春。<br /><br />回首青樓歌舞地。可憐衫袖暗生塵。<br /></p>
        
        <h2 id=ch16 class="chapter"><span class="齣題">第十六齣　踰牆得喜</span></h2>
        
        <p class="曲"><span class="牌">解三酲</span><span class="科">生上</span>難禁這孤房鞅鞅。沒奈何偷越危牆。潛身直到平康巷。朱樓裡會嬌娘。似春風燕子逢劉盼。蹔醉佳人錦瑟旁。<span class="科">合</span>非妄想。也難道廣寒玉杵。未付裴航。</p>
        
        <p class="白">小生被父親鎖禁空房。思想翠眉娘。其實無一時放下。今早司書說我父親今日赴席去了。被我越牆而出。一路行來。此間已是他家門首。裡面有人麼。<span class="科">淨應上</span>門前冷落車馬稀。不知那個遭瘟的。呀。原來是李相公。衝突衝突。李相公。你前日鎖在那狗洞裡頭。今日緣何得出來。<span class="科">生</span>怎麼是狗洞。<span class="科">淨</span>我合是狗洞裡出來的。<span class="科">生</span>閒話休說。快請姐姐出來相見。<span class="科">淨</span>還要說姐姐。姐姐因想得你緊。弔死了。<span class="科">假哭介生</span>果然弔死了。可憐那。<span class="科">跌腳介淨</span>且不要哭。你抹了眼淚。不曾弔死。倒在我袖兒裡。<span class="科">生</span>一個人怎麼在你袖兒裡。<span class="科">淨</span>不是。有書在我袖兒裡。<span class="科">生</span>快將來我看。<span class="科">淨遞書生接看介</span>薄命妾張麗容斂衽再拜。夫君李玉郎開拆。這是我霞箋。事有可疑。呀。後面有血詩一首。死別生離莫怨天。此身已許入黃泉。願郎珍重休相棄。擬續來生未了緣。有財。大姐那里去了。<span class="科">淨</span>這里阿魯台老爺。要選姿容絕色者。進與當朝伯顏丞相。媽媽因他不肯接客。得了千金。將他賣了。<span class="科">生</span>呀。賣了。可憐。媽媽你好狠心。快請媽媽出來相見。<span class="科">淨</span>媽媽搬去了。<span class="科">生</span>都是你這夥人幹出來的勾當。快還我大姐來。不然拿你到官去。<span class="科">淨</span>相公不要惱。待我說與你知道。姐姐那日下船之時。因放你不下。就要投水。虧我救得他住。因此修這封書。着我報與你知道。如今兩隻大官船。一隻是鐵木兒伴送的。一隻是姐姐在裡面。開船不過一兩日。你如今快快趕上。倘會他一面。也未可知。<span class="科">生</span>既如此。有財。你同我趕上去。<span class="科">淨</span>曉得了。相公你來。你便朝西。我往東走。<span class="科">推生倒介下生</span></p>
        
        <p class="曲"><span class="牌">前腔</span>恨殺我侯門天樣。羞殺我陌路蕭郎。偷香怎到天台上。嬌麗質在何方。渭河折柳愁蕭玉。珠掌何能遇鳳翔。<span class="夾白">我因要見他。且喜帶得些銀子在此。如今也顧不得爹娘了。連夜趕上。會他一面。也未可知。</span>忙追上。顧不得風餐露宿。水遠山長。<span class="科">下</span></p>
        
        <p class="曲"><span class="牌">前腔</span><span class="科">丑上</span>沒來由遠追尋訪。受恩處怎敢相忘。他琵琶已抱章臺傍。青青的柳條長。<span class="夾白">好笑好笑。我家相公無道。撇了白頭二親。戀着個青春年少。只為一個小娘。弄得七顛八倒。老爺不在家。大相公因想翠眉娘。越牆而出。老爺奶奶着我追尋。出得門來。身邊並無錢鈔。好苦人也呵。</span>似髡鉗季布投張儉。忘命飄流客異鄉。</p>
        
        <p class="白">方才聽得有人說。我相公為張麗容趕上京去了。我也只得趕上去。<span class="科">合前下</span></p>
        
        <h2 id=ch17 class="chapter"><span class="齣題">第十七齣　追逐飛航</span></h2>
        
        <p class="曲"><span class="牌">縷縷金</span><span class="科">淨扮樵夫上</span>擔柴擔。轉山灣。更往長街上賣銅錢。沽買三杯酒且容消遣。<span class="科">生急上</span>饒伊走上焰魔天。騰雲也追趕。<span class="夾白">此間已是官馬頭。怎麼不見些動靜。前面有個挑柴的。問他一聲。老官。可見張麗容麼。<span class="科">淨</span>山裡紅沒有。<span class="科">生</span>原來是耳聾的。<span class="科">高聲介</span>你見翠眉娘麼。<span class="科">淨</span>大尾羊在山上。<span class="科">生</span>是個小娘。<span class="科">淨</span>小羊。大羊生的是小羊了。<span class="科">生</span>不是。<span class="科">淨</span>北寺在蘇州。<span class="科">生</span>問你打從那里來。<span class="科">淨</span>我是沿河來的。<span class="科">生</span>你可見兩隻大官船麼。<span class="科">淨</span>五月端午的蝦蟆曬乾了。便是乾蟾。<span class="科">生</span>我問你是兩隻大座船。曾過去麼。<span class="科">淨</span>座船過去了。<span class="科">生</span>過去多少路了。<span class="科">淨</span>過去有兩站路了。<span class="科">生</span>老官。起動你指引。陪我去一去。<span class="科">淨</span>相公。一日不趁。一日不活。我老人家要打柴。沒有閒工夫。<span class="科">生</span>我有銀子謝你。<span class="科">淨</span>和尚得錢經也賣。你拿銀子來看。<span class="科">生與銀介淨</span>這等眠倒來。待我挑你去。<span class="科">生</span>這反不便。只要你指引便了。<span class="科">合</span></span>饒伊走上焰魔天。騰雲也追趕。<span class="科">下</span></p>
        
        <p class="曲"><span class="牌">前腔</span><span class="科">丑賣糖挑擔上</span>挑糖擔。到街前。生意雖微細嘴兒甜。慣哄兒童輩銅錢來換。<span class="夾白">賣糖賣糖。<span class="科">淨生忙上</span></span>饒伊走上焰魔天。騰雲也追趕。</p>
        
        <p class="白"><span class="科">生淨忙行與丑相撞打番糖擔生被丑紐住介淨</span>劈開生死路。跳出是非門。<span class="科">先下丑</span>怎麼將我糖擔踢番了。要陪我的來。<span class="科">末上</span>閒坐草堂觀史策。門前因甚鬧聲喧。呀。這是李公子。因何在此。<span class="科">丑</span>公公。我在此賣糖。將我糖擔一腳都踢番了。小本經紀。教我如何折得起。<span class="科">末</span>小哥不要囉唣。這是李都憲公子。待他陪你些銀子罷了。<span class="科">生</span>老丈。小生願賠。這銀三錢重。你可將去。<span class="科">丑</span>不彀不彀。<span class="科">末</span>小哥罷了。<span class="科">丑</span>蒙公公分付。只得罷了。正是得放手時須放手。得饒人處且饒人。<span class="科">下生</span>老丈多謝了。<span class="科">末</span>公子。請到舍下獻茶。<span class="科">生</span>老丈。小生有些小事來此。告辭了。<span class="科">末</span>公子。老夫有一句話。請問公子。<span class="科">生作忙欲行介</span>老丈有話就說。小生要行了。<span class="科">末扯住介</span>公子且從容。前者舍親為些小事在本縣。欲求令尊老先生與縣主講一講。舍親曾備薄禮奉上。緣何這兩日不見回音。<span class="科">生</span>這事小生實不知道。但老父平日足跡不入公門。恐不得如命。小生告行了。<span class="科">末又扯住介</span>不然。公子令尊大人想是作難。若是禮薄。待老夫對舍親說。再加厚些。求公子在令尊面前鼎言一二。<span class="科">生</span>老丈。小生實不敢相瞞。有個朋友在前面。候小生說話。小生去一去。就來請教。<span class="科">末扯生生推倒末急行下末</span>你看後生家這等性急。將老夫推倒。竟跑去了。且回家去罷。正是閉門不管窗前月。一任梅花自主張。<span class="科">下生上</span>一心忙似箭。兩腳走如飛。正是要緊之際。被這老頭兒絮絮叨叨。又阻了一會。呀。天色將晚。怎生是好。</p>
        
        <p class="曲"><span class="牌">北新水令</span>烏啼霜滿小春天。逐東風去心如箭。成灰心未死。痛血淚先斑。有恨難傳。有恨難傳。百忙裡搵不住澘澘淚眼。<span class="科">下</span></p>
        
        <p class="曲"><span class="牌">南步步嬌</span><span class="科">二旦侍女隨旦上</span>輕舟遠送珠千點。印濕香羅茜。無語淚偷彈。黛蹙蛾眉。肌鬆金釧。想起舊姻緣。須知藕斷絲難斷。<span class="科">下</span></p>
        
        <p class="曲"><span class="牌">北折桂令</span><span class="科">生上</span>戰篤速舉步難前。力軟筋疲。襪綻鞋穿。恨殺我孔雀屏懸。芙蓉帳冷。翡翠衾單。受了些似羊腸山遙水遠。經了些沒早晚露宿風餐。纔過了淮安。又早桃源。本待要寫衷腸倩鴻雁傳情。怎能反天風去挽雲驂。<span class="科">下</span></p>
        
        <p class="曲"><span class="牌">南江兒水</span><span class="科">三旦上</span>還夢星前願。猶疑枕畔言。咭叮咚可惜冰絃斷。路迢迢阻隔關山遠。急煎煎打散鴛鴦伴。空透靈犀一點。似雲裡風箏斷卻一條長線。<span class="科">下</span></p>
        
        <p class="曲"><span class="牌">北雁兒落</span><span class="科">生上</span>我為你違義方椿與萱。我為你絕苦口親和眷。我為你厭珍羞怕待沾。我為你聖賢書無心看。我為你茅店內和衣睡。我為你渡溪頭忘水漩。<span class="夾白">一路問來。此間徐州了。且喜此處埠頭多有生口。那趕腳的牽驢兒來。<span class="科">丑上</span>客官要驢兒往那里去。<span class="科">生</span>我要趕鐵木兒座船。你可見過去麼。<span class="科">丑</span>鐵木兒是兩隻大座船麼。<span class="科">生</span>正是。<span class="科">丑</span>若是。差兩日路了。<span class="科">生</span>你既看見過去。船中可見什麼人麼。<span class="科">丑</span>不見什麼。只見船艙裡面有個婦人聲音。不知唱曲兒。也不知是哭。又聽得只顧叫道局長局長。<span class="科">生</span>呀。可憐呵。這分明叫我玉郎了。掌鞭的。可將快蹇驢趕上去。重重謝你。<span class="科">丑</span>要一兩銀子。<span class="科">生</span>就是一兩。<span class="科">上驢介</span></span>趁侵晨跨上寶雕鞍。急煎煎攬轡更加鞭。<span class="夾白"><span class="科">丑</span>慢行些。<span class="科">生</span></span>你道是蹇驢行須慢。怎知我熱心腸不放寬。加鞭趕上了翠眉娘重相見。傳也麼言。願贈你揚州十萬錢。<span class="科">下</span></p>
        
        <p class="曲"><span class="牌">南僥僥令</span><span class="科">三旦上</span>魚沈還雁杳。月缺與花殘。兩地相思相牽絆。辜負了美前程寄錦箋。<span class="科">下</span></p>
        
        <p class="曲"><span class="牌">北收江南</span><span class="科">生丑上</span>呀。早知道這般樣拆散呵。到不如不遇嬋娟。到做了伯勞東去燕西飛。愁看那孤雁唳霞天。<span class="夾白"><span class="科">丑扯住介</span>下驢來。打壞了驢兒。將什麼去趁錢。<span class="科">生</span>驢兒不快。<span class="科">丑</span>官人心急馬行遲。<span class="科">生</span>前面甚麼山。<span class="科">丑</span>是望夫山。<span class="科">生</span>妻。你不知望我否。<span class="科">丑</span>相公將銀子來。我買料與驢兒喫。送你過山。<span class="科">生</span>也罷。這一兩銀子。你可收下。<span class="科">丑接銀上驢跑下生</span>呀。趕腳的。你可轉來。被他哄了去。</span>望夫山可憐。又不敢高聲啼哭怕聞猿。<span class="科">下</span></p>
        
        <p class="曲"><span class="牌">南園林好</span><span class="科">三旦上</span>你緣慳。奴身命蹇。離恨天玄而又玄。我欲向金山題怨。悲檻鳳。奈囚鸞。悲檻鳳。奈囚鸞。<span class="科">下</span></p>
        
        <p class="曲"><span class="牌">北沽美酒</span><span class="科">生上</span>金雀屏各一天。玉簪折分兩邊。合浦珠飛甚日還。豐城劍老燕山。師曠鏡墮深淵。<span class="夾白">正好行路。不覺天色昏黑。呀。不好了。一陣狂風驟雨來了。如何是好。前不巴村。後不着店。只得冒雨而走。</span>走金蛇幾行掣電。迅雷轟驚翻幕燕。雨滂沱亂飛銀練。意愴惶神疲力倦。我呵又黃昏黯然。見柴門吐煙。<span class="夾白">風又大。雨又緊。其實一步也走不得了。</span>呀。試敲門且投宿店。</p>
        
        <p class="白">店主人有麼。<span class="科">丑上</span>釀成春夏秋冬酒。醉倒東西南北人。那一個。<span class="科">生</span>投宿的。<span class="科">丑</span>這等大雨。傘也沒有。渾身都打濕了。請裡面坐。<span class="科">生入介</span>夜飯整治些來喫。衣服與我烘一烘乾。明日五更。便要起身。<span class="科">丑</span>知道了。<span class="科">下生</span>妻。教我怎生睡得着。</p>
        
        <p class="曲"><span class="牌">清江引</span>試將薄粥充饑嚥。無奈精神倦。揉殘茉莉香。拆散鴛鴦伴。只落得伴孤燈紅淚眼。</p>
        
        <p class="落詩">乍得相逢結好盟。<br />相逢又早別離深。<br />相思相見知何日。<br />此時此夜難為情。</p>
        
        <h2 id=ch18 class="chapter"><span class="齣題">第十八齣　得寵遭妒</span></h2>
        
        <p class="曲"><span class="牌">夜遊朝</span><span class="科">淨上</span>位正朝綱。官居宰相。四時燮理陰陽。赫赫威名。巖巖氣象。首出百僚之上。</p>
        
        <p class="白">下官元朝左相伯顏是也。為天子之股肱。作朝廷之耳目。奉我者無功亦賞。抗我者有績必誅。叫左右的。大小事情即來通報。<span class="科">雜應聲介</span></p>
        
        <p class="曲"><span class="牌">前腔</span><span class="科">末上</span>未上封章。先投宰相。獻紅顏叨沐恩光。<span class="夾白"><span class="科">見雜介</span>長官。俺是鎮守蘇松統制阿魯台差參將鐵木兒。求見丞相爺。煩乞通報。聊具白金二十兩。乞笑留。<span class="科">雜</span>可見得麼。<span class="科">末</span>不妨。見得的。<span class="科">雜</span>稟老爺。蘇松統制差鐵木兒求見。<span class="科">淨</span>令他進來。<span class="科">末</span>鐵木兒叩爺頭。<span class="科">淨</span>你是阿魯台差來的。<span class="科">末</span>是。<span class="科">淨</span>你那本官屢報虛功。外邦尚未臣服。差你來何幹。<span class="科">末</span>俺本官久失修敬。聊具珍珠一斗。美女一人。少申犬馬。<span class="科">淨</span>珍珠彩段。不足為奇。若有美人。令進來。<span class="科">末</span>美人可來。<span class="科">旦上</span></span>紫府潭潭。朱門兩兩。天下人民共仰。</p>
        
        <p class="白"><span class="科">末</span>美人小心相見。<span class="科">旦</span>張麗容叩頭。<span class="科">淨</span>美人擡頭。<span class="科">旦擡頭介淨笑介</span>妙妙。天姿國色。絕世無雙。鐵木兒。你那本官如此用心。封侯進爵。指日可望。還有甚麼話講。</p>
        
        <p class="曲"><span class="牌">瑣窗郎</span><span class="科">末</span>仗天恩坐鎮松江。四國諸侯盡納降。遣來飛捷奏上金章。涓埃未報。中心鞅掌。獻佳人聊供歌唱。<span class="科">合</span>美妝。天姿國色果無雙。祗應疊被鋪牀。</p>
        
        <p class="曲"><span class="牌">前腔</span><span class="科">淨</span>我堂堂畫棟雕梁。只少金釵十二行。喜娉婷到此滿室生香。瓊瑤投我。豈尋常佳貺。貯金屋謾同歌唱。<span class="科">合</span>美妝。天姿國色果無雙。令人如醉如狂。</p>
        
        <p class="白"><span class="科">內云</span>聖旨下。<span class="科">小生持節上</span>聖旨已到。跪聽宣讀。詔曰。丞相伯顏所進番僧。教演宮女已熟。朕在便殿。詔丞相同觀。謝恩。<span class="科">淨</span>萬歲。叫那松江來的官兒。明日領書。叫侍兒將新娘送在夫人處。<span class="科">應介淨</span>君命召。不俟駕而行。<span class="科">下</span></p>
        
        <p class="曲"><span class="牌">前腔</span><span class="科">丑夫人貼隨上</span>享榮華高坐中堂。何處飛來惡禍殃。<span class="夾白">侍兒。我聞得蘇松統制進甚麼美人。說道甚是標致。<span class="科">貼</span>夫人。美人叫做張麗容。果然生得十分標致。<span class="科">丑</span>呀。我看他春山淡掃。秋水橫波。腰肢擺動。香浮遍體。兩腳行來。蓮生滿地。我見猶憐。況老奴乎。</span>看他溫柔體態旖旎輕揚。一似太真容貌。西施模樣。怎交他相親相傍。<span class="科">合</span>美妝。天姿國色果無雙。<span class="科">作揉腹介</span>令人頻饜酸漿。</p>
        
        <p class="白"><span class="科">旦</span>夫人。張麗容磕頭。<span class="科">丑作怒介</span>唗。賤人。這裡不是你佇立之所。叫侍兒。可趕他廚房中去。<span class="科">貼應介旦先下丑</span>事不三思。終有後悔。留那婦人在此。必定奪我之寵愛。如何處之。<span class="科">貼</span>便是。夫人可尋思一計擺布他纔好。<span class="科">丑</span>有了。如今花花宮主招贅兀都駙馬。我連夜寫下表章。將他獻與太后。伏侍宮主。絕了禍根。豈非兩得其便。好計好計。</p>
        
        <p class="落詩">計就月中擒玉兔。<br />謀成日裡捉金烏。</p>
        
        <h2 id=ch19 class="chapter"><span class="齣題">第十九齣　探音獲實</span></h2>
        
        <p class="曲"><span class="牌">駐馬聽</span><span class="科">生上</span>奔走神京。只為佳人張麗容。一任登山涉嶺。冒雨衝風。露宿霜征。紅顏斷送入朱門。書生空想團圓慶。<span class="夾白">小生一路趕來。盤纏衣服盡行用去。又打聽得張麗容送入伯顏丞相府中去了。只得不避艱險。到他府門前去打聽消息。來到此間。</span>受盡艱辛。侯門如海。教我向誰詢問。</p>
        
        <p class="曲"><span class="牌">前腔</span><span class="科">淨執事隨上</span>朝罷宮廷。妙舞清歌總出群。真個是鸞形曲折。燕影蹁躚。響落梁塵。微臣何幸得躬承。頓教人意馬心猿引。<span class="夾白">我知道了。</span>幸有新進娉婷。准備着偎香倚玉。洞房歡慶。</p>
        
        <p class="白"><span class="科">生闖導介淨</span>什麼人闖我的導。拿進來。<span class="科">眾應拿介淨</span>你怎麼在我府門前探望竊窺。復衝我的節鉞。你敢是個奸細麼。<span class="科">生跪介</span>念小生雲間世族。偶寄跡于京華。丞相天上台星。望垂慈于草芥。<span class="科">淨</span>聽汝之言。綽有儒風。那里人氏。叫甚名字。</p>
        
        <p class="曲"><span class="牌">祝英臺</span><span class="科">生</span>住雲間。李彥直。黌序一儒生。<span class="夾白"><span class="科">淨</span>松江人了。可有父母麼。<span class="科">生</span></span>父列縉紳。恪守官箴。<span class="夾白"><span class="科">淨</span>做甚麼官。<span class="科">生</span></span>當年侍御皇廷。<span class="夾白"><span class="科">淨</span>既是宦家。起來。作揖。<span class="科">生</span>不敢。<span class="科">淨</span>宦家子弟。為何你狼狽至此。<span class="科">生</span></span>愚懞。只因遊學京師。命蹇難圖僥倖。<span class="夾白">阿魯台所進張麗容。與小生有中表之親。昨敝鄉人來說。已送在府中。故此小生特來探信。</span>又誰知誤犯台顏。望行寬縱。</p>
        
        <p class="曲"><span class="牌">前腔</span><span class="科">淨</span>慚悚。卻原來葛瓜之親。錯認是飄蓬。看英姿美容。瀟灑風流。多應是未遇蛟龍。須加功。奮志芸窗。擬作皇家梁棟。自今日拔起泥途。你且免冲冲。</p>
        
        <p class="白"><span class="科">生</span>謝丞相不罪之恩。<span class="科">淨</span>令妹到此。尚無親人。既為中表。相見何妨。<span class="科">生</span>小生到此。正圖一面。蒙丞相不疑。足仞大度。<span class="科">淨</span>何疑之有。命侍兒請新娘出來。<span class="科">雜應介丑扮侍女上</span>聽得擊雲板。將人駭破膽。來到老爺前。不敢還不敢。侍兒磕頭。<span class="科">淨</span>侍兒請新娘出來。見了他表兄。<span class="科">丑</span>新娘新娘。說起話長。昨朝一到拜中堂。夫人見他十分美貌。果然絕世無雙。猶恐奪了寵幸。連夜寫下表章。將他獻與太后。伏侍宮主。招贅才郎。表兄不勞相見。老爺免得思量。<span class="科">淨</span>唗。去罷。<span class="科">丑下淨</span>氣死我也。張麗容獻與我的。怎麼進與太后去了。氣死我也。李生。你遠來到此。令妹又不能相見。如何是好。也罷。科場已近。你可在此攻書。老夫有處。<span class="科">生</span>多謝丞相大恩。<span class="科">淨</span>叫院子。你可送李相公到相國寺中看書。分付寺僧教他好好看待。薪水之資。我這里一應送去。<span class="科">雜應介</span></p>
        
        <p class="落詩">可惜美嬌姿。<br />堪嗔嫉妒妻。<br />情知不是伴。<br />事急且相隨。</p>
        
        <h2 id=ch20 class="chapter"><span class="齣題">第二十齣　麗容習禮</span></h2>
        
        <p class="曲"><span class="牌">神仗兒</span><span class="科">二旦扮宮女眾內臣小生捧詔上</span>宮娥紛隊。宮娥紛隊。蓬瀛難賽。滿目天香靄。耳聽仙音一派。商律奏八音諧。商律奏八音諧。</p>
        
        <p class="白"><span class="科">丑迎接介小生</span>王太后旨下。伯顏夫人苗氏所進宮人張麗容等。恐未諳禮儀。着盈繡宮教演精熟。待宮主娘娘大婚之日選用。謝恩。<span class="科">丑謝介</span></p>
        
        <p class="曲"><span class="牌">前腔</span>天花散彩。天花散彩。皇恩寵賚。身沐恩光大。自愧裙釵女孩。趨玉步下金階。趨玉步下金階。<span class="科">下</span></p>
        
        <h2 id=ch21 class="chapter"><span class="齣題">第二十一齣　主僕相逢</span></h2>
        
        <p class="曲"><span class="牌">金蕉葉</span><span class="科">生上</span>奈何奈何。我嬌妻在宮中怎麼。想前生冤家債多。致今生無福消他。</p>
        
        <p class="白">無雙何意入唐朝。仙客難尋續命膠。安得押衙重在世。皇宣套寫賺多嬌。小生自那日趕上京來。指望與麗容近船一見。誰想先獻與伯顏丞相去了。及去府中探親。假託中表。幸伯顏終係胡人。信而不疑。即許相見。誰想機會難逢。又被夫人所忌。進入皇宮。蒙丞相送我在寺中看書。你看好大雪也。正是漫揭心經因遣悶。懶拈雪句為懷人。<span class="科">末老僧上</span>掃地恐傷螻蟻命。愛惜飛蛾紗罩燈。相公。稽首。<span class="科">生</span>長老。拜揖。<span class="科">末</span>相公在此。甚是有慢。多罪多罪。<span class="科">生</span>小生無故受你供養。何以克當。<span class="科">末</span>相公在此客邊。甚有不樂之容。今聖上有一花花宮主。招兀都駙馬。迎送嫁妝於金亭館驛。街上士庶紛紛。相公何不出去看一看散悶何如。<span class="科">生</span>有這等事。小生一定要出去看一看。<span class="科">末</span>待貧僧奉陪如何。<span class="科">生</span>雪天不勞禪步。<span class="科">末</span>既如此。貧僧煮茗奉候。<span class="科">下生</span>適才長老說聖上招兀都駙馬。迎送嫁妝于金亭館驛。想張麗容或者天可憐見。也在數內。邂逅相逢。亦未可知。出得寺門。好大雪也。</p>
        
        <p class="曲"><span class="牌">憶鶯兒</span>風一窩。雲四合。迷失青山綠樹多。唯有寒鴉棲古木。瓊鋪棘駝。瑤堆鳳閣。琉璃殿上銀妝裹。<span class="科">合</span>欲見宮娥。去金亭館驛。天意肯從麼。<span class="科">下</span></p>
        
        <p class="曲"><span class="牌">前腔</span><span class="科">丑軍士上</span>風似梭。雪又磨。堪嘆窮途沒奈何。為逐恩東遭坎坷。喜來帝都。無計可圖。假妝一個操軍做。<span class="科">合</span>去擺圍戈。倘然邂逅。主僕笑呵呵。<span class="夾白">小人司書是也。只為大相公追趕張麗容。不知去向。老爺奶奶放心不下。着我追尋。我直趕到京。無處尋問。在此日久。盤纏使盡。欠下店主人飯銀無處。店主人是個操軍。今日花花宮主招贅兀都駙馬。我替他在此應名擺圍。你看士庶紛紛。俱來看送嫁妝。或者我大相公也出來觀看。天使相逢。未可知也。<span class="科">行介生上</span></span>欲見宮娥。去金亭館驛。天意肯從麼。</p>
        
        <p class="白"><span class="科">丑撞生介</span>呀。那來的正是我大相公。<span class="科">相見丑拜介</span></p>
        
        <p class="曲"><span class="牌">哭相思</span>萍水相逢恩主。教人對面歡悲。</p>
        
        <p class="白"><span class="科">生</span>司書。你怎麼也到這裡。<span class="科">丑</span>自從大相公出來之後。老爺奶奶放心不下。着我追尋大相公。一路趕來。誰想直到此間相會。<span class="科">生</span>咳。老爺奶奶好麼。<span class="科">丑</span>都好。請問大相公在那里安歇。<span class="科">生</span>司書。自從到京之日。即便託做張麗容家中表姊妹。投入丞相府中。以圖一見。誰想丞相夫人不容。隨將麗容進上太后宮中去了。以此不得相見。蒙丞相恩顧。送在相國寺中看書。<span class="科">丑</span>咳。大相公。你也喫盡苦了。</p>
        
        <p class="曲"><span class="牌">憶多嬌</span><span class="科">生</span>我遭折磨。受奔波。畫餅姻緣空淚沱。風景淒涼感慨多。<span class="科">合</span>無限狂圖。無限狂圖。怎遂詩吟蓼莪。</p>
        
        <p class="白"><span class="科">生</span>司書。你既來尋我。緣何這等打扮。<span class="科">丑</span>只因宮主迎送妝奩。我店主人是個操軍。我欠他飯錢。轉央我來應名。以此這般打扮。<span class="科">生</span>元來如此。我亦聞得太后娘娘點四十宮人從嫁。我想張麗容或在數內。也未可知。明晚定宿在金亭館驛。我和你都妝做軍卒。渾入其內。若得一見。死也甘心。<span class="科">丑</span>大相公。這也不難。就穿了我的衣服。待小人再去頂替一名便了。</p>
        
        <p class="曲"><span class="牌">鬭黑麻</span><span class="科">生</span>卸下儒冠。把青氈帶着。穿上戎衣。把藍袍換卻。喬打扮他怎知覺。變影移形。又恐他行見錯。<span class="科">合</span>官家勢惡。令人傾岱岳。總使覿面相逢。覿面相逢。祗應偷睛看他。</p>
        
        <p class="落詩">喬妝軍士混戎衣。<br />不許傍人識妙機。<br />雪隱鷺鷥飛始見。<br />柳藏鸚鵡語方知。</p>
        
        <h2 id=ch22 class="chapter"><span class="齣題">第二十二齣　驛亭奇遇</span></h2>
        
        <p class="曲"><span class="牌">香柳娘</span><span class="科">眾扮內臣三旦扮宮女上</span>喜身承帝光。喜身承帝光。一生歡暢。身穿五彩團花蟒。羨皇家瑞祥。羨皇家瑞祥。公主出椒房。宮人伴隨唱。<span class="科">合</span>送香奩嫁裝。送香奩嫁裝。滿朝賀章。萬民瞻仰。<span class="科">下</span></p>
        
        <p class="曲"><span class="牌">前腔</span><span class="科">生丑上</span>效軍家扮妝。效軍家扮妝。非同博浪。只為一宵恩愛情難放。混軍中執斨。混軍中執斨。不見翠眉娘。偷睛轉凝望。<span class="科">合</span>若相逢俊龎。若相逢俊龐。兩兩變鴛鴦。雙雙飛上。<span class="科">生丑擺列介</span></p>
        
        <p class="曲"><span class="牌">前腔</span><span class="科">眾宮女上</span>出龍樓鳳牆。出龍樓鳳牆。香輿車仗。<span class="夾白"><span class="科">眾下旦弔白</span>前面那擺圍的軍士好像玉郎。</span>軍人儼似他模樣。<span class="夾白">待我喚他一聲。玉郎。<span class="科">生應介</span>翠娘。<span class="科">旦</span></span>低聲喚玉郎。<span class="科">生</span>低聲喚翠娘。<span class="夾白"><span class="科">旦</span>天那。</span>對面怎相親。<span class="夾白"><span class="科">眾</span>快趕上去。怎麼一人失落後邊。<span class="科">旦</span></span>裙褪遲遲上。<span class="科">合</span>送香奩嫁裝。送香奩嫁裝。滿朝賀章。萬民瞻仰。<span class="科">下</span></p>
        
        <p class="曲"><span class="牌">前腔</span><span class="科">生</span>聽聲聲耳廂。聽聲聲耳廂。有言說向。眼前隔斷如山嶂。分明似喚郎。分明似喚郎。留下粉脂香。音容竟何往。<span class="科">合</span>若相逢俊龐。若相逢俊龐。兩兩變鴛鴦。雙雙飛上。<span class="科">下</span></p>
        
        <p class="曲"><span class="牌">前腔</span><span class="科">眾上</span>看街衢路長。看街衢路長。盡垂絲帳。寶珍堆積光芒亮。那金珠滿廂。那金珠滿廂。富貴果無雙。須知福緣長。<span class="科">合</span>送香奩嫁裝。送香奩嫁裝。滿朝賀章。萬民瞻仰。<span class="科">眾到驛擺開介內臣俱下三旦生丑分內外弔場</span></p>
        
        <p class="曲"><span class="牌">前腔</span><span class="科">生</span>正軍中令張。正軍中令張。分明說向。羽林甲士勤遮擋。既通音在畫牆。既通音在畫牆。欲待往東廊。還疑在西向。<span class="科">合</span>若相逢俊龐。若相逢俊龐。兩兩變鴛鴦。雙雙飛上。</p>
        
        <p class="曲"><span class="牌">前腔</span><span class="科">旦</span>正沈沈夜央。正沈沈夜央。更傳三棒。<span class="夾白">你看眾人心上無事。就睡着了。</span>我有一腔春恨誰說向。<span class="夾白">方才路傍軍人。分明是李玉郎妝做的。若果然。料他必在牆外打聽奴家消息。我亦不免私出堂外。試探動靜。且看眾人睡了未曾。姐姐。姐姐。呀。他們都睡着了。<span class="科">走出介</span></span>試輕移下堂。試輕移下堂。悄立向階傍。牆邊去探訪。<span class="夾白">已到牆邊。不免咳嗽一聲。</span>且低將嗽揚。且低將嗽揚。<span class="夾白"><span class="科">生接嗽介旦</span>你聽這聲音儼是玉郎。我欲喚他。猶恐人知。不當穩便。我只叫霞箋詩便了。<span class="科">叫介</span>霞箋詩安在。<span class="科">生</span>李玉郎佩帶在此。<span class="科">旦</span>天那。</span>廝喚相呼。轉添悒怏。<span class="科">生丑作扳牆諢介</span></p>
        
        <p class="曲"><span class="牌">前腔</span><span class="科">生</span>嗽聲兒過牆。嗽聲兒過牆。鶯梭輕樣。難禁血淚拋紅浪。<span class="夾白">聞你在鐵木兒船上。我一路趕來。隨到丞相府中尋問。不想把你又獻入宮中去了。</span>你休教痛傷。你休教痛傷。<span class="夾白">你既在駙馬府中。後日倘有機會。</span>訴出你衷腸。終須脫羅網。<span class="夾白"><span class="科">旦</span>前日那霞箋詩。于今可在這裡麼。<span class="科">生</span></span>這霞箋一紙。這霞箋一紙。且收入錦囊。免教惆悵。</p>
        
        <p class="白"><span class="科">將霞箋丟入介旦拾介</span>呀。</p>
        
        <p class="曲"><span class="牌">前腔</span>見霞箋斷腸。見霞箋斷腸。血詩題上。一封又見從天降。<span class="夾白">待我映雪看來。人生離合係于天。切莫將身赴九泉。似此兩情金與石。今生應擬續前緣。天那。此是和奴家前日舟中之韻。</span>似當初繡窗。似當初繡窗。兩地和詩章。<span class="夾白">到今日呵。</span>爭如隔天樣。<span class="夾白">玉郎。你既為我來到京中。今當大比之年。君當努力。</span>願登榮虎榜。願登榮虎榜。你早上封章。姻親可望。<span class="科">眾扮軍士生丑諢下眾宮女弔場</span></p>
        
        <p class="曲"><span class="牌">前腔</span>聽蓮籌漸長。聽蓮籌漸長。五更時傍。階前已聽金雞唱。見曈曈曉窗。見曈曈曉窗。紅日上扶桑。東方已明亮。<span class="夾白">張家姐姐。天明了。快起來梳洗。同進駙馬府中去。<span class="科">旦起介眾</span></span>快梳雲理妝。快梳雲理妝。這般風流俏娘。果然堪賞。<span class="科">下</span></p>
        
        <h2 id=ch23 class="chapter"><span class="齣題">第二十三齣　駙馬聯姻</span></h2>
        
        <p class="白"><span class="科">外扮贊禮官上</span>淡月疎星遶建章。仙風吹下御爐香。侍臣鵠立通明殿。一朵紅雲捧玉皇。下官禮部贊禮官是也。今日花花宮主招兀都駙馬成親。公主在金亭館驛。道猶未了。駙馬早到。</p>
        
        <p class="曲"><span class="牌">惜奴嬌</span><span class="科">眾鼓吹迎小生上</span>玉洞金池。喜親迎天女。成就婚期。香車內妝點許多珍異。希奇。曉日初昇。樓臺聳處。紅雲端裡琉璃翠。嘆人生倘若無緣。怎有這般遭際。</p>
        
        <p class="白">禮官請公主升輿。</p>
        
        <p class="曲"><span class="牌">鬭寶蟾</span><span class="科">二旦扮宮女隨小旦上</span>升輿拂拂香霏。<span class="夾白"><span class="科">外</span>公主娘娘已升輿。請貴人垂簾。<span class="科">小生垂簾介</span></span>把珠簾垂下。帶金拖地。羨紅披白象。又且紫駝乘馭。偏宜。車前錦帶吹。馬前擁繡旗。看須臾。不覺的香塵亂滾。已到玉清宮裡。</p>
        
        <p class="白"><span class="科">外</span>請公主升座。請駙馬上前行君臣禮。<span class="科">小生拜介外</span>君臣禮畢。請娘娘行夫婦禮。<span class="科">小生與小旦對拜外</span>行禮已畢。宮人排花燭送歸洞房。</p>
        
        <p class="曲"><span class="牌">錦衣香</span><span class="科">眾合</span>年正宜。時方利。月建輝。日無忌。從此諧和團圓到底。象牙牀上捧金杯。雙雙合巹。共效于飛。似廣寒宮裡。把嫦娥謫來人世。一對天緣美。已成姻契。鸞顛鳳倒。如魚得水。</p>
        
        <p class="曲"><span class="牌">尾</span>洞房佳趣真無比。神女襄王入繡闈。任取冰輪掛柳西。</p>
        
        <p class="落詩">玉清宮裡喜相逢。<br />魚水和諧樂正濃。<br />今夕牛郎逢織女。<br />明年王母產金童。</p>
        
        <h2 id=ch24 class="chapter"><span class="齣題">第二十四齣　春闈首選</span></h2>
        
        <p class="白"><span class="科">考試隨做</span></p>
        
        <h2 id=ch25 class="chapter"><span class="齣題">第二十五齣　訴情得喜</span></h2>
        
        <p class="曲"><span class="牌">臨江仙</span><span class="科">小旦上</span>春眠不覺東方曉。畫眉人來返天朝。</p>
        
        <p class="白">羞傍妝臺整玉容。翠翹浮動寶玲瓏。羅裙半濺瀟湘水。金線斜牽太液風。奴家花花宮主。自從下嫁兀都駙馬。且喜調和琴瑟。並美鼓鐘。侍兒們取過香奩。待我謾施膏沐。<span class="科">老旦扮侍女上應介</span></p>
        
        <p class="曲"><span class="牌">二郎神</span><span class="科">小旦</span>春睡起。漸怯怯香肌褪臉桃。妝樓外一樹垂絲籠霧嫋。玉奴頻笑。荼蘼忽報鴉嬌。聽窗外流鶯聲喚巧。倦梳洗懶將鸞照。琴瑟好。閒卻青螺。留倩郎描。</p>
        
        <p class="白">喚張麗容與我點鬢。<span class="科">老旦喚介</span></p>
        
        <p class="曲"><span class="牌">囀林鶯</span><span class="科">旦上</span>聞呼弱質點翠翹。教人眉皺心焦。嘆愁容妝不出歡容笑。到妝前若問根苗。這衷腸怎剖。還須要懇求哀告。<span class="夾白">張麗容磕頭。娘娘千歲。<span class="科">小旦</span>起來。與我點鬢。<span class="科">旦掠鬢介</span></span>潤香膏。將翠鈿貼上。<span class="夾白"><span class="科">跌掠兒介</span>呀。</span>不覺跌損掠兒稍。</p>
        
        <p class="白"><span class="科">跪介小旦</span>這賤婢。我看你每日雙眉鎖翠。兩目流霞。倘不盡心實訴。難逃玉碎珠沈。有何冤枉。從實說來。<span class="科">旦</span>奴婢蒙娘娘另眼看待。實有冤苦在心。今日蒙娘娘垂問。料想終難隱藏。我這一腔幽恨離愁。就奏與娘娘知道。娘娘恕奴婢萬死。<span class="科">小旦</span>說上來。</p>
        
        <p class="曲"><span class="牌">集賢賓</span><span class="科">旦</span>麗容自愧年幼小。遭逢恨落塵囂。故把瑤琴作鳳操。<span class="夾白"><span class="科">小旦</span>你可曾有丈夫麼。<span class="科">旦</span></span>原自有舊家京兆。<span class="夾白"><span class="科">小旦</span>你既有丈夫。為何伯顏夫人又將你獻與太后。<span class="科">旦</span>只為阿魯台以千金搆奴。轉獻與伯顏丞相。那夫人見賤婢有些顏色呵。</span>心煩意惱。把奴家計獻當朝。<span class="夾白"><span class="科">小旦</span>原來如此。你丈夫何方人氏。姓甚名誰。<span class="科">旦</span>我丈夫姓李名彥直。松江人也。他知賤婢進京。聞知他也進京來了。</span>聽奴告。李彥直他也在京尋討。</p>
        
        <p class="曲"><span class="牌">皂羅袍犯</span><span class="科">小生眾扮內臣隨上</span>爭羨狀元榮耀。喜青年俊雅。學廣才高。退朝未許卸宮袍。歸來且看如花貌。<span class="夾白"><span class="科">見介小生</span>可曾進膳麼。<span class="科">老旦</span>進膳過了。<span class="科">小生</span>可曾畫眉。<span class="科">小旦</span>還未。<span class="科">小生</span>取筆硯過來。<span class="科">老旦値小生畫眉介</span></span>敢辭勞。輕將粉黛新月一鉤描。</p>
        
        <p class="白">這是張麗容。為何跪在此。<span class="科">小旦</span>駙馬。那張麗容呵。</p>
        
        <p class="曲"><span class="牌">黃鶯兒犯</span>原是楚館一妖嬈。囀歌喉。番舞腰。桃開引得漁郎到。為阿魯台禍招。伯顏妻妒梟。兩夫妻拆散相思調。看他輕輕眉黛。盈盈淚拋。脂憔粉悴。愁多婦思勞。可憐誤了人年少。</p>
        
        <p class="白"><span class="科">小生</span>你丈夫何方人氏。姓甚名誰。<span class="科">旦</span>我丈夫姓李名彥直。松江人氏。<span class="科">小生</span>李彥直。有這等事。張麗容。你且起來。公主。下官早朝時分呵。</p>
        
        <p class="曲"><span class="牌">貓兒墜犯</span>見臚傳金殿。獨把狀元標。乃是松江一俊髦。年方弱冠貌英豪。胸藏星斗文章飽。<span class="夾白">公主。那狀元你道甚麼名字。就叫做李彥直。也是松江人氏。張麗容。你且過來。</span>那李狀元莫非是你舊交。<span class="夾白">如果是呵。</span>這相逢古今罕少。</p>
        
        <p class="曲"><span class="牌">川撥棹</span><span class="科">旦</span>聽言道。頓教人愁暗消。我丈夫雖上雲霄。雖上雲霄。怕人心尺水丈濤。誰引牽牛渡鵲橋。<span class="科">小生</span>我引牽牛渡鵲橋。</p>
        
        <p class="白">張麗容。你當初與李彥直分散之時。曾有一物作證驗否。<span class="科">旦</span>有。紅樓當日鎖花鈿。分付新詞結舊緣。無奈幽芳閉深谷。懷中剩有此霞箋。<span class="科">小生</span>既有霞箋。取上來。<span class="科">旦應介小生看介</span>好好。寫作俱好。胸藏錦繡出天然。果是龍蛇競筆端。張麗容。我今宛轉與你成佳配。這回端的好姻緣。<span class="科">旦</span>謝爺千歲。</p>
        
        <p class="曲"><span class="牌">尾聲</span><span class="科">小生</span>霞箋一幅新詩調。真個供成風月招。肯把紅顏沒下稍。</p>
        
        <p class="落詩">古來好事定多磨。<br />今日應須喜氣多。<br />權把霞箋當紅葉。<br />管教織女渡銀河。</p>
        
        <h2 id=ch26 class="chapter"><span class="齣題">第二十六齣　得箋窺認</span></h2>
        
        <p class="曲"><span class="牌">賀聖朝</span><span class="科">生上</span>白面書生掛綠。青年才子腰黃。<span class="科">末上</span>翰林聲價豈尋常。題雁塔姓名香。</p>
        
        <p class="白"><span class="科">見介末</span>狀元。君為諸士首。我作探花郎。致君原有略。匡國豈無方。<span class="科">生</span>風流李彥直。才華趙子昂。翰林同註選。四海共揚芳。<span class="科">末</span>年兄。我等幸擢巍科。同沾雨露。前日已謁過丞相。今日須往駙馬府中一拜。小弟昨日畫得一幅白頭榮貴之圖。敢勞年兄題詠。不知允否。<span class="科">生</span>年兄所作甚佳。小弟勉吟在上。只是狗尾續貂。未免蠅污白璧。愧赧愧赧。<span class="科">末</span>年兄太謙了。禮儀備下。請同行。<span class="科">合</span>轉過綠水紅橋。便是青樓朱戶。報進去。<span class="科">報介院子應介</span></p>
        
        <p class="曲"><span class="牌">前腔</span><span class="科">小生上</span>何幸身叨國戚。果然鳳友鸞行。</p>
        
        <p class="白"><span class="科">見介生末</span>駙馬請上。學生等有一拜。<span class="科">小生</span>二公請上。學生有一拜。<span class="科">生</span>一介守寒廬。深荷提攜。日華常伴滾龍衣。<span class="科">小生</span>門徑春來青草綠。幸屈高車。<span class="科">末</span>聖世有唐虞。何幸如之。龍孫鳳種得常依。拜遲了。<span class="科">小生</span>不敢。<span class="科">生末</span>看禮單。薄禮奉充贄敬。<span class="科">小生</span>太多了。多謝。<span class="科">末</span>學生燈下染成白頭榮貴圖一幅奉上。聊供清玩。伏乞笑留。<span class="科">小生</span>學生聞子昂一筆。價値千金。又是狀元題詠。此乃無價之寶了。多謝多謝。<span class="科">生末</span>拙筆何勞過奬。<span class="科">小生</span>學生最愛者文人墨士佳作。近日得一幅霞箋。但不知何人所題。乞二公一觀。<span class="科">生</span>乞求一觀。<span class="科">送接介</span></p>
        
        <p class="曲"><span class="牌">太師引</span><span class="科">生</span>見霞箋使我心驚恍。這些時交人忖量。多管是故來相弄。想名花已入東牆。<span class="夾白"><span class="科">背介</span>妻。</span>又恐你把衷情說向。<span class="夾白">我與你同在駙馬府中呵。</span>咫尺天淵有如千丈。相思帳由他主張。須道樂昌分鏡合徐郎。</p>
        
        <p class="曲"><span class="牌">前腔</span><span class="科">小生</span>這是古霞箋真堪賞。題寫着詩詞幾行。未審是何人吟唱。<span class="夾白">看將起來。此乃和韻。還有前詠一幅。</span>知是失在何方。想人物終須無恙。<span class="科">生悲介小生</span>斯文會因何慘傷。須知道樂昌如夢合陳王。</p>
        
        <p class="白"><span class="科">生</span>駙馬。此箋學生欲假去細玩一番。可使得麼。<span class="科">小生</span>狀元。有何不可。只是要還。<span class="科">生末</span>告辭了。<span class="科">小生</span>還有魯酒一杯。清話一餉。看酒。喚女樂簾下供唱。<span class="科">眾介</span></p>
        
        <p class="曲"><span class="牌">皂角兒</span><span class="科">三旦丑扮宮女上</span>歌數聲音韻悠揚。奏一派管絃嘹亮。整纖腰舞袖𧜛<a epub:type="noteref" href="#char02"><sup>註</sup></a>襠。倒金樽勸酬佳釀。還須是遏行雲。歌白苧。逞歌喉。番麗曲。調轉新腔。<span class="科">合</span>韶光正芳。清樂未央。管甚麼日歸東嶺。月映西廊。</p><aside epub:type="footnote" id="char02"><p>「⿰衤郎」</p></aside>
        
        <p class="曲"><span class="牌">前腔</span><span class="科">生出席介</span>遙望見紅裙艷妝。分明是那人模樣。隔珠簾偷覷容光。還隔着幾重山嶂。若得他放白鷳。開鸚鵡。劈雕籠。收絲網。再配鴛鴦。<span class="科">合</span>心中慘傷。低聲怕揚。似天河隔斷牛女。對面參商。</p>
        
        <p class="曲"><span class="牌">前腔</span><span class="科">旦</span>細把他儀容比方。再將他行藏酌量。帶烏紗相貌堂堂。已定是那人行狀。只恐他步雲梯。登月殿。上龍樓。題虎榜。不念舊日鸞凰。<span class="科">合前小生</span></p>
        
        <p class="白">宮人回避。<span class="科">旦眾下生末</span>多謝美情。生等告辭了。<span class="科">小生</span>有慢。<span class="科">生末下</span></p>
        
        <p class="曲"><span class="牌">尾聲</span><span class="科">小生弔場</span>一場好事從天降。趙璧隋珠無恙。把兩地風情我一擔當。</p>
        
        <p class="白">分付內使。可辦妝奩。明日送張麗容到狀元寓所成親。<span class="科">雜應介</span></p>
        
        <p class="落詩">今朝杯酒見衷腸。<br />兩地新詩結鳳凰。<br />風靜始知蟬在樹。<br />燈殘方見月臨窗。</p>
        
        <h2 id=ch27 class="chapter"><span class="齣題">第二十七齣　霞箋重會</span></h2>
        
        <p class="白"><span class="科">淨內使上</span>夫妻本是前生定。曾向蟠桃會裡來。自家奉駙馬爺命。送張麗容到狀元寓所成親。此間已是。報進去。<span class="科">雜報介</span></p>
        
        <p class="曲"><span class="牌">臨江仙</span><span class="科">生上</span>銀盞燈花報喜。靈鵲噪繞簷頭。</p>
        
        <p class="白"><span class="科">相見介淨</span>狀元恭喜賀喜。奉駙馬爺命。多多拜上狀元。昨日見狀元認了霞箋。即欲將尊閫就席間相見。奈何諸客在席。恐涉不雅。今備妝奩之資三千貫。特着咱們送與狀元完聚。<span class="科">生</span>多謝駙馬厚恩。尚容踵門拜謝。<span class="科">淨辭下眾迎旦上拜介生打發眾下生</span>妻呵。記得會景樓。霞箋詩句佳。<span class="科">旦</span>願言托君懷。分開天一涯。<span class="科">生</span>似鳥驚松蘿。如魚沈荷花。<span class="科">旦</span>今朝諧舊好。艷妝還若耶。<span class="科">丑</span>老爺奶奶。司書磕頭。<span class="科">生旦</span>司書起來。<span class="科">丑諢介</span></p>
        
        <p class="曲"><span class="牌">啄木兒</span><span class="科">生</span>記當年跨玉驄。邂逅相逢詩句通。情正愜魚水和同。驀驚飛分散西東。似金針落海波濤湧。怕今生難作鴛鴦塚。只落得淚眼絲絲血染紅。</p>
        
        <p class="曲"><span class="牌">畫眉序</span><span class="科">旦</span>薄命嘆飛蓬。隔關山雲樹叢。苦花枝無主。一任東風。獻侯門受盡磨礱。侍椒房荷蒙珍重。喜今再得重歡會。歡會在晝錦堂中。</p>
        
        <p class="曲"><span class="牌">解三酲</span><span class="科">生</span>記那日畫船風送。我恨不得插翅騰空。只道襄王空想陽臺夢。似南山鳥雌失雄。今朝賸把銀缸照。打破愁城幾萬重。<span class="科">合</span>歡聲哄。願得個天長地久。同享皇封。</p>
        
        <p class="曲"><span class="牌">尾聲</span>恣歡娛。勤摩弄。收拾起斷腸悲痛。猶恐相逢似夢中。</p>
        
        <p class="白">司書。如今幸喜中了狀元。又喜得與夫人完聚。明日上表省親。我已修書一封在此。你可先到家中報喜。我們不日就起程了。<span class="科">丑</span>司書曉得了。明日就先回去。</p>
        
        <p class="落詩">今宵久旱逢甘雨。<br />況是他鄉遇故知。<br />重會洞房花燭夜。<br />果然金榜掛名時。</p>
        
        <h2 id=ch28 class="chapter"><span class="齣題">第二十八齣　養親辭歸</span></h2>
        
        <p class="曲"><span class="牌">出隊子</span><span class="科">小生上</span>南軒秋霽。寂寂悠然有所思。鳳臺有曲調聲奇。此曲悠揚知者希。皓齒丹唇。響入雲涯。</p>
        
        <p class="白">昨日送張麗容與李狀元完聚。聞知他乞恩養親。一則賀喜。一則與他餞行。此間已是。報進去。<span class="科">雜介</span></p>
        
        <p class="曲"><span class="牌">前腔</span><span class="科">生旦上</span>庭蕪白露。歲候時更感客情。遠途策蹇可慚心。越鳥巢南歸故林。定省雙親。且辭別故人。</p>
        
        <p class="白"><span class="科">相見介生</span>愚夫婦正欲趨府拜謝大恩。反辱先施。慚愧慚愧。<span class="科">小生</span>恭喜恭喜。豐城之劍復合。關雎之詠再歌。但乏妝儀。愧赧愧赧。<span class="科">生</span>駙馬說那里話。請受愚夫婦一拜。</p>
        
        <p class="曲"><span class="牌">前腔</span>銜恩感德。感德銜恩銘在心。當圖結草報君恩。<span class="科">小生</span>你何必拘拘致謝勤。<span class="科">生旦</span>破鏡重圓。天高海深。</p>
        
        <p class="曲"><span class="牌">前腔</span><span class="科">末上</span>姻緣天分。才子佳人事偶成。況兼貴戚作冰人。如此奇逢世罕聞。特地相探。高歌渭城。</p>
        
        <p class="白"><span class="科">眾報相見介末</span>咳。駙馬。你瞞得我好。這樣奇逢。怎麼不通我知道。<span class="科">小生</span>其事雖美。其實安可對老先明言。</p>
        
        <p class="曲"><span class="牌">紅衫兒</span><span class="夾白"><span class="科">末</span>狀元。</span>我道你筵前因甚焦。暗地珠拋。卻原來鴛侶分飛。同心帶飄。<span class="夾白"><span class="科">生</span>年兄。</span>我為奸人驟起波濤。<span class="科">向小生揖介</span>感天孫駕橋。<span class="夾白"><span class="科">小生</span>如此良緣。下官實出不知。</span>是公主究出根苗。成就了百年契交。</p>
        
        <p class="白"><span class="科">生</span>公主大恩。不勝感戴。</p>
        
        <p class="曲"><span class="牌">三學士</span><span class="科">小生末</span>公主金閨質自超。重文章慨賜英豪。一場好事收姻牘。五百名中姓字標。<span class="夾白"><span class="科">生</span>二公。小弟呵。<span class="科">合</span></span>念父母劬勞。年又老。辭金闕返故郊。</p>
        
        <p class="白"><span class="科">小生末</span>此事弟輩已知。有酒一杯。一則賀喜。一則餞行。<span class="科">生</span>多謝了。</p>
        
        <p class="曲"><span class="牌">前腔</span><span class="科">小生末</span>把酒慇懃送故交。不堪回首心搖。明朝又是孤舟別。今日清樽在渭橋。<span class="科">合</span>車馬蕭蕭。臨古道。愁絕處淚暗拋。</p>
        
        <p class="落詩">別酒慇懃慷慨深。<br />未知何日再逢君。<br />勸君更盡一杯酒。<br />西出陽關無故人。</p>
        
        <h2 id=ch29 class="chapter"><span class="齣題">第二十九齣　司書報喜</span></h2>
        
        <p class="曲"><span class="牌">三台令</span><span class="科">外上</span>孩兒一去無音信。空使人心懷耿耿。<span class="科">老旦</span>教人青眼懸懸望。夢魂常憶兒身。</p>
        
        <p class="白"><span class="科">外</span>夫人。自從孩兒去後。我已曾差司書尋訪。再無音信回來。為此放心不下。<span class="科">老旦</span>相公。老身日夜懸懸。想念甚切。奈何奈何。</p>
        
        <p class="曲"><span class="牌">傍妝臺</span><span class="科">合</span>遊子未言旋。書幃冷落。蠹簡剩殘篇。望書香承我後。期胤美繼前賢。中郎有女還傳業。楊子無兒怎拜官。恨人隨花老。淚沾竹斑。何時報道返家園。</p>
        
        <p class="曲"><span class="牌">不是路</span><span class="科">丑上</span>歸到雲間。扣首階前賀喜顏。<span class="夾白">老爺奶奶。司書磕頭賀喜。大相公中了狀元。蒙聖恩准賜馳驛回家省親。不日就到了。</span>來投獻。泥金好把喜音傳。<span class="科">外</span>心歡忭。幸得家童送錦箋。酬心願。古來積德門楣顯。試將書看。試將書看。<span class="科">拆書看介</span></p>
        
        <p class="曲"><span class="牌">一封書</span>兒不孝萬千。離親闈臨帝輦。三獻策中狀元。賜宮袍彩色鮮。蒙駙馬慇懃偕伉儷。送出宮人與兒結百年好姻緣。元是舊霞箋不日還家謝罪愆</p>
        
        <p class="白">司書。大相公駙馬送甚麼宮人。<span class="科">丑</span>老爺。就是向日會景樓上的話兒。<span class="科">外</span>夫人。天下有這等奇事。</p>
        
        <p class="曲"><span class="牌">撲燈蛾</span>兒曹喜榮顯。傳臚上金殿。及第狀元郎。宮花御酒榮賜也奇逢異典。兀都駙馬贈紅顏。卻元來是舊時嬌艷。真堪羨。殘花再發月重圓。</p>
        
        <p class="曲"><span class="牌">尾聲</span>恩沾御墨辭皇輦。得意傳臚晝錦旋。教人說會景樓中李狀元。</p>
        
        <p class="落詩">滿城桃李正年芳。<br />一舉成名四海揚。<br />不是一番寒徹骨。<br />怎得梅花分外香。</p>
        
        <h2 id=ch30 class="chapter"><span class="齣題">第三十齣　晝錦榮歸</span></h2>
        
        <p class="曲"><span class="牌">菊花新</span><span class="科">生上</span>承恩年少返家鄉。夫婦榮歸晝錦堂。<span class="科">旦上</span>深沐綠衣郎。得遂終身之望。</p>
        
        <p class="白"><span class="科">生</span>夫人。幸喜恩賜馳驛回家省親。一路行來。離家已近。不免再趲行前去。<span class="科">眾介</span></p>
        
        <p class="曲"><span class="牌">朝元歌</span><span class="科">合</span>長途短途。策馬都經過。深波淺波。棹艇都驚破。看取殘花飛堆江路。片片興人愁慕。別酒離歌。教人此時感慨多。別久信音疎。承歡返故都。雲間在目。幸喜高標大擢。</p>
        
        <p class="白">叫左右。此間已是我家下。報進去。<span class="科">眾介</span></p>
        
        <p class="曲"><span class="牌">海棠春</span><span class="科">外老旦上</span>報道狀元回。頓覺心歡忭。</p>
        
        <p class="白"><span class="科">相見介生</span>爹爹母親請上。待孩兒媳婦參拜。<span class="科">拜介</span>日邊紅杏倚雲栽。奪得宮花壓帽回。<span class="科">眾</span>姻緣本是前生定。曾向蟠桃會裡來。</p>
        
        <p class="曲"><span class="牌">山花子</span><span class="科">合</span>錦堂開設繁華宴。堪佳骨肉團圓。占驁頭名魁狀元。荷衣掛體鮮妍。<span class="科">合</span>喜雙親童顏鶴顛。願遐齡壽算千年。龍孫鳳侶期滿前。松柏同榮。共樂堯天。</p>
        
        <p class="曲"><span class="牌">紅繡鞋</span>記當初共擲霞箋。霞箋。喜今日大家歡忭。歡忭。一首詩結三生願。這奇遇古希傳。</p>
        
        <p class="曲"><span class="牌">尾聲</span>一家齊荷君恩眷。願皇圖鞏固永綿綿。世際昇平設喜筵。</p>
        
        <p class="落詩">國正天心順。<br />官清民自安。<br />妻賢夫禍少。<br />子孝父心寬。</p>
                
    </body> 
</html>
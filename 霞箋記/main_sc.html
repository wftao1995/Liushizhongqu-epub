<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/霞笺记</title>
        <meta name="author" content="明　无名氏　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">霞笺记</span></h1>

        <p class="作者">明　无名氏　著</p>
        
        <h2 id=ch1 class="chapter"><span class="出题">第一出　家门始末</span></h2>

        <p class="曲"><span class="牌">思嘉客</span><span class="科">末上</span>羡却青楼张丽容。玉郎才子偶相逢。霞笺诗句相酬和。翠馆恩情乐正浓。乔才赚。惜飘蓬。椒房宫怨叹无穷。春风得意马蹄疾会看佳人出尚宫。</p>
        
        <p class="落诗">李玉郎楼头漫兴。<br />张丽容笺上钟情。<br />洒银公无端搆衅。<br />花花主着意完盟。</p>
        
        <h2 id=ch2 class="chapter"><span class="出题">第二出　中丞训子</span></h2>
        
        <p class="曲"><span class="牌">齐天乐</span><span class="科">生上</span>寒窗几载师颜孔。樗朽敢言天纵。天上碧桃。日边红杏。浪说那倚云栽种。亲闱暮景。且刺股埋头。藏火囊萤。</p>
        
        <p class="诵"><span class="牌">菩萨蛮</span>男儿志欲超凡俗。六经须向窗前读。丹桂遇开时。期攀第一枝。　　黾勉三冬足。方得千锺粟。白首悦高堂。还呈戏彩裳。</p>
        
        <p class="白">小生姓李。名彦直。小字玉郎。松江华亭人也。年方弱冠。齿正龆龄。身列黉宫。名扬庠序。月车掷果。虽称冠玉之姿。杏苑传琴。尚切羹墙之望。家君讳栋。昔为都宪。今已归林。母亲何氏。身沐皇恩。颇称内德。正是义方有训非私淑。熊胆调丸愿苦心。小生日讲学于会景楼上。久违定省。淹及月余。今归问安。道犹未了。爹妈早到。</p>
        
        <p class="曲"><span class="牌">逍遥乐</span><span class="科">外上</span>解组归来甘退隐。林下且图嘉庆。<span class="科">老旦上</span>鸾形凤影。喜白首和偕。晚景康宁。</p>
        
        <p class="诵"><span class="牌">鹧鸪天</span><span class="科">外</span>官居侍御立朝班。铁面丹心獬豸冠。<span class="科">老旦</span>骢马绣衣君宠沐。龙章花诰妾恩沾。　　<span class="科">生</span>娱晚景。乐天年。簪缨门第霭祥烟。<span class="科">外</span>泾渭同流谁与辨。朝簪卸却且偷闲。</p>
        
        <p class="白">下官姓李。名栋。官拜御史中丞。夫人何氏。孩儿彦直。且喜才学有成。下官虽叨重恩。每念华亭之鹤。恒思松水之鱼。以此偷闲林下。以终余年。孩儿。你在学中。今日为何回来。<span class="科">生</span>告爹妈知道。出就外傅。古人格言。易子而教。先贤遗训。孩儿感父师并严。岂敢违于白昼。久违定省。今特回来问安。<span class="科">外</span>问安侍膳。人子当为。你且听我道来。</p>
        
        <p class="曲"><span class="牌">石榴花</span>官居侍御。身已许朝廷。甘藜藿。守葵诚。堪嗟豺虎怎同群。愿归来卸却朝簪。<span class="科">生向外揖介</span>严亲福龄。喜年来不改松筠性。<span class="科">合</span>也须知满积黄金。总不如教子一经。</p>
        
        <p class="曲"><span class="牌">前腔</span><span class="科">老旦</span>龙章凤篆。宠沐一时荣。犹薤露。似浮萍。袖蛇抱虎古今同。问何如解绶归耕。<span class="科">生揖老旦介</span>萱亲喜宁。守灯毡不负参丸命。<span class="科">合前末上</span></p>
        
        <p class="白">少小须勤学。文章可立身。自家儒学中一个膳夫是也。来到李都宪门首。有人么。<span class="科">小生扮院子上问答禀介外</span>你是斋夫。到此何干。<span class="科">末</span>大相公前日告假回府。孙老爹多拜上老爷。</p>
        
        <p class="诵"><span class="牌">西江月</span>白昼光阴易过。青春不再回来。要成梁栋济川材。须是藏修十载。　　折桂斧斤磨快。上天梯子安排。那时平步上云阶。管取名扬四海。</p>
        
        <p class="白"><span class="科">外</span>我知道了。你可回去拜上你家老爹。今日晚了。明日来罢。叫院子取一钱银子赏他。<span class="科">末</span>谢老爷。不闻村俗语。惟有读书声。<span class="科">下外</span>学里孙先生请孩儿会课。司书那里。<span class="科">丑上</span>架叠五千卷。吟成三万言。成名须及早。堂上好承颜。老爷奶奶。司书磕头。<span class="科">外</span>司书准备金鞍玉勒。随大相公学中会课。<span class="科">丑</span>理会得。老爷。富丽人家气象。簪缨甲第光辉。骅骝高鞚柳阴西。玉辔金鞍无比。放鹤亭前晖色。云龙山下轻衣。杏花十里去如飞。大相公管取状元及第。<span class="科">外</span>这小厮倒会讲话。</p>
        
        <p class="曲"><span class="牌">朱奴儿</span>就有道须教志诚。趋函丈莫使留停。惜寸光阴须苦心。怎敢堕冥冥之行。存忠正。乘时大行。须有日荣三鼎。</p>
        
        <p class="曲"><span class="牌">尾文</span>幼龄天赋文章盛。祖生鞭休教滞停。拟望云霄一奋鹏。</p>
        
        <p class="落诗">闲寻忍使立污朝。<br />定省归来敢惮劳。<br />世上万般皆下品。<br />思量惟有读书高。</p>
        
        <h2 id=ch3 class="chapter"><span class="出题">第三出　丽容矢志</span></h2>
        
        <p class="曲"><span class="牌">清江引</span><span class="科">旦上</span>琼楼十二雕栏转。尽把珠帘卷。腰似春风柳软。<span class="科">贴旦上</span>徐步画簷前。举青梅把莺儿唤。</p>
        
        <p class="诵"><span class="牌">玉楼春</span><span class="科">旦</span>章台试把垂杨折。往事堪悲心欲裂。落花无语怨东风。泪和紫瓣流红叶。　　<span class="科">贴</span>青楼佳品称奇绝。翠馆名姬夸秀杰。自将风月担儿担。莫把闲愁锁双靥。</p>
        
        <p class="白"><span class="科">旦</span>妾身张丽容。小字翠眉。身生乐籍。名占教坊。粗习诗书。略谙歌舞。侨居对景朱楼。附近儒斋艺苑。天那。几时遂我从良之愿也。<span class="科">贴</span>姐姐。你名重当今。色倾上国。声闻寰宇。争睹芳容。不是我倚门献笑。就是墙头上野花一般。<span class="科">旦</span>诚有天壤之隔也。妹子。我有心事。岂汝所知。且看香来。烧炷夜香则个。<span class="科">贴</span>香在此。请姐姐烧香。</p>
        
        <p class="曲"><span class="牌">一江风</span><span class="科">旦</span>对苍天谩诉心头怨。恨落风尘贱。宝炉烟飞上青云。直透灵霄殿。望嫦娥鉴此言。望嫦娥鉴此言。愿相逢美少年。把红丝早系金莲畔。</p>
        
        <p class="曲"><span class="牌">前腔</span><span class="科">贴</span>枉熬煎。忒不通权变。须及早谐缱绻。贵王孙万唤千呼。未许睹如花面。奈双丸易转迁。双丸易转迁。暗里朱颜换。那堪老大人轻贱。</p>
        
        <p class="白"><span class="科">旦</span>妹子。言虽如此。必须是从良。方了我终身之愿。你看母亲来了。<span class="科">老旦上</span>楚馆秦楼春色。调脂弄粉生涯。弃旧从新门户。暮迎朝送人家。我儿。你们在此做些甚么来。<span class="科">旦</span>母亲。孩儿在此烧一炷心香。<span class="科">老旦</span>我儿。我们这样人家。烧什么心香。你这般老实。那有人来。我幼年时节。不知哄过了多少子弟。如今年老。专靠你们挣家。方才临安赵尚书公子。着人将三百两银子四个尺头送来。接你到杭州去。不过是游一游西湖。到天竺烧一炷香就回。你随他去。总成娘赚这一主银子何如。<span class="科">旦</span>母亲。不要听他。偌大一个杭州。岂无名妓。这是哄我去。只说不在。回他便了。<span class="科">老旦</span>回他便了。他是尚书公子。偌大势头使将来。我们怎么当得起。<span class="科">旦</span>娘这般年纪。还不看人。<span class="科">老旦</span>倒说我不看人。</p>
        
        <p class="曲"><span class="牌">大迓鼓</span>你须加艳丽妆。遍身罗绮。兰麝薰香。倚门献笑乔模样。若还撞着个有钱郎。暮乐朝欢。说甚从良。</p>
        
        <p class="曲"><span class="牌">前腔</span><span class="科">旦</span>娘行自忖量。一颦一笑。各自行藏。迎新送旧倡家相。若还撞着个薄情郎。泥途堕落。怎比从良。</p>
        
        <p class="落诗">自许登楼洗艳妆。<br />从他蜂蝶过东墙。<br />闭门不管窗前月。<br />分付梅花自主张。</p>
        
        <p class="白"><span class="科">旦下老旦贴吊场老旦</span>咳。罢罢。自小养得他娇了。见了二百两银子。不在心上。你怎么不劝他。<span class="科">贴</span>方才正在此劝他。他执意要从良。<span class="科">老旦</span>多少从良的姐儿。不得了当。前船便是后船的样子。谁似做小娘的。朝朝寒食。夜夜元宵。却不受用。呀。我倒忘了。檇李黄相公在此。接下湖船。快去快去。</p>
        
        <p class="落诗">安排呈彩袖。<br />准备试清喉。</p>
        
        <h2 id=ch4 class="chapter"><span class="出题">第四出　霞笺题字</span></h2>
        
        <p class="曲"><span class="牌">水底鱼</span><span class="科">净上</span>天下英豪。文章教尔曹。岩岩气象。可比泰山高。</p>
        
        <p class="白">小子生来豪俊。自幼天资难并。只因怕读千文。连忙就改百姓。家父执掌朝纲。母亲累有封赠。博弈自我本行。妓者是我性命。自家洒银公子便是。只因禀性愚顽。家父将我送在儒学中孙教官处攻书。吾辈朋友中。只有李玉郎天资敏捷。自分难并。今日先生公出。整酒在会景楼上。与他一叙。言之未已。方可人来矣。</p>
        
        <p class="曲"><span class="牌">前腔</span><span class="科">丑上</span>记得离骚。人前好摆摇。后生可畏。仲尼见我跑。</p>
        
        <p class="白">自家方可人是也。诸友在会景楼。不免上楼。呀。洒兄拜揖。<span class="科">净</span>老弟。好个拢头属老成。<span class="科">丑</span>洒兄差了。自古道龙头属老成。那有拢头之说。<span class="科">净</span>拢头属老成有解。如老弟未冠之时入了学。拢起头来。属我老成朋友刮你。这叫拢头属老成了。<span class="科">丑</span>洒兄。你每每戏谑小弟。恐非道义之交。<span class="科">净</span>甘罗活到彭祖年纪。幼年也曾作过。你不曾读论语。阳货献豚。子路请祷。古之圣贤。也是如此。何况你我。<span class="科">丑</span>难道这桩事情。也刻在书本上的。<span class="科">净</span>难道小弟造出来的不成。<span class="科">丑</span>若如此。小弟请教。<span class="科">净</span>你若肯请教。自有进益。我看你昨日作文。全欠体认。中间来意。甚觉枯涩。皆因不通泰之故。我有一个静室。甚是幽雅。俏俏一个来。传你个秘诀。包你停当。<span class="科">丑</span>小弟传了兄的秘诀。日后屁都放不出。<span class="科">净</span>粪发在后。<span class="科">丑</span>不要取笑。</p>
        
        <p class="曲"><span class="牌">前腔</span><span class="科">生小生上</span>天挺人豪。灯窗敢惮劳。槐黄时候。纶竿钓海鳌。</p>
        
        <p class="白"><span class="科">净</span>李兄为何来迟。<span class="科">生</span>家有严君。不敢请耳。<span class="科">净</span>兄。非此之谓也。父母在。不远游。游必有方。是道也。道其所道。非吾之所谓道。我欲冠者五六人。杀鸡为黍而食。唯酒无量。咏而归。不亦乐乎。<span class="科">众</span>也说得是。看酒过来。</p>
        
        <p class="曲"><span class="牌">梁州序</span><span class="科">生</span>楼开图画。势侵云表。隆栋朱扉围绕。雕栏十二。金钩锦带飘飖。真个是举头红日。入眼青山。仰见星宫好。云间佳丽处。总堪描。瑞气盘旋入斗杓。<span class="科">合</span>英才会。斯文道。看气求声应遵遗教。如骨肉。胜同胞。</p>
        
        <p class="曲"><span class="牌">前腔</span><span class="科">小生</span>雕盘堆砌。金樽倾倒。畅饮不须推调。花浓酒酽。何妨尽日逍遥。真个是襟怀潇洒。道义交孚。岂数金兰好。佳宾盈四座。尽人豪。助我诗情文思高。<span class="科">合前内动乐介净</span></p>
        
        <p class="白">听丝竹之声。管弦之亮。信如天外飘飘。宛若清商洒洒。艺圃之外。角妓所居。想是此间。故有铿锵之妙耳。</p>
        
        <p class="曲"><span class="牌">前腔</span>听秦楼一派鸾箫。闻巷陌几声筝调。更宫商清婉。唱彻檀槽。堪羡阳春白雪。玉振金声。何必歌苏小。行云知己遏。类鸣蜩。欲傍秦筝看阿娇。<span class="科">合前内唤打秋千介丑</span></p>
        
        <p class="白">三兄。你看满院秋千。但闻其声。不见其形。登高远望一番。有何不可。</p>
        
        <p class="曲"><span class="牌">前腔</span>粉墙头露出多娇。秋千影送来花貌。有千般旖旎。万种妖娆。最喜鬔松云髻。斜亸瑶簪。金钏轻遗落。碧纱笼玉体。衬红绡。铜雀何须锁二乔。<span class="科">合前净</span></p>
        
        <p class="白">李兄。坐此名楼。见此美事。何不作赋以记之。<span class="科">生</span>小弟庸才。何当献笑。敬承台命。岂敢固辞。<span class="科">净</span>李兄端有七步之才。如诗不成。罚依金谷酒数。<span class="科">生</span>书笥中尚有霞笺。取来试题几句。<span class="科">众</span>请了。<span class="科">生写介</span>暂存视听一凝思。涓涓一派仙音至。繁弦急管杂宫商。声同调歇迷腔字。独坐无言心自评。不是寻常风月情。野猿塞雁声哀切。别有其中一段清。初疑天籁传簷马。又似秋砧和泪打。碎击冰壶向日倾。乱翦琉璃鬭风洒。俏者闻声情已见。村者相逢不相恋。村俏由来趣不同。岂在闻声与见面。<span class="科">净</span>兄之佳作。不亚子建之才。若请教先生。必当称赏。<span class="科">生</span>却不要。这是偶尔戏谈。不可与先生知道。<span class="科">众</span>小弟奉敬一杯。与李兄润笔。</p>
        
        <p class="曲"><span class="牌">节节高</span>霞笺茜色娇。用心苗。新诗题上龙蛇耀。风云巧。染兔毫。相思调。颜筋柳骨夸玄妙。银钩铁画连城宝。朋侪畅饮正酕醄。宫墙又早先生到。</p>
        
        <p class="白"><span class="科">末上</span>折桂心虔力学功。银蟾流影入帘栊。书窗半榻荼蘼架。自与人间景不同。<span class="科">众见介末</span>诸生。书到不读。在此䜩饮。<span class="科">净</span>诸生文课已完。用此润笔。但杯盘狼藉。不敢亵凟师长。如何是好。<span class="科">末</span>庾亮有言。老子婆娑。兴复不浅。洗盏更酌。抑又何妨。<span class="科">净</span>有酒食。先生馔。曾是以为孝乎。看酒来。<span class="科">众</span></p>
        
        <p class="曲"><span class="牌">前腔</span>群英一网包。际明朝。几番时雨聆清教。薰风到。尘俗消。胸襟好。数声长笑都城晓。满腔尽把诗书饱。师生恩义比天高。木桃何以琼瑶报。</p>
        
        <p class="白"><span class="科">生</span>先生在此。学生告解一解再来。<span class="科">末</span>请自便。<span class="科">生</span>方才戏题霞笺。此诗倘先生知道。殊非体面。且将来掷过墙去。</p>
        
        <p class="曲"><span class="牌">尾</span>潜踪隐迹人难料。一幅霞笺隔院抛。把你做红叶传情出御桥。</p>
        
        <p class="白"><span class="科">众</span>看大杯。请先生饮一杯。<span class="科">末</span>不消。</p>
        
        <p class="落诗">有日飞腾出巨渊。<br />藏修几案费钻研。<br />远移蓬梗非无地。<br />近就芝兰别有天。</p>
        
        <h2 id=ch5 class="chapter"><span class="出题">第五出　和韵题笺</span></h2>
        
        <p class="曲"><span class="牌">懒画眉</span><span class="科">旦上</span>芭蕉分影送银蟾。几树高槐噪晚蝉。<span class="科">贴上</span>双钩缓促小金莲。穿帘争睹呢喃燕。<span class="夹白"><span class="科">拾笺介</span>呀。</span>何处飞来灿锦笺。</p>
        
        <p class="诵"><span class="牌">临江仙</span><span class="科">旦</span>门掩梨花小院。粉墙高映青楼。缄书毕竟阿谁投。濯葱排燕几。掬水拭双眸。　　<span class="科">贴</span>晚妆才罢无些事。玉钗斜亸搔头。银盘推着水晶毬。曲栏杆绕处。一纸彩笺收。<span class="科">旦念生前诗介</span></p>
        
        <p class="曲"><span class="牌">二犯江儿水</span>霞笺堪羡。这一纸霞笺堪羡。如丹娇色染。正分来独茧。出自冰蚕。烜金睛。煋白眼。一幅锦云联。三星映碧天。声韵敲金。笔势端然。却正是走云烟。翻艺苑。家邻杏坛。俺这里家邻杏坛。宫墙英彦。他那里宫墙英彦。想多才戏题红遗下彩联。</p>
        
        <p class="白">妹子。我仔细看来。词新调逸。句秀才华。作此词者。非登金马苑。必步凤凰池。宁与寻常俗子伍哉。且住。久闻学中有个李生。小字玉郎。年方弱冠。胸怀星斗。气吐云烟。今此霞笺。或出伊手。亦未可知。<span class="科">贴</span>姐姐。是了是了。我前日倦立门前闲戏耍。乱将花瓣鹦哥打。柳阴忽见白面郎。金辔雕鞍紫骝马。曾向儿童问姓名。漫将名字说来真。殷勤报道千金子。裔出儒绅列上卿。彦直称名家姓李。玉郎小字才无比。日向黉宫勤读书。恂恂二八芳年纪。今日呵。好似唐朝于祐遇翠琼。红叶曾传伉俪情。你今收得霞笺在。天遣雕弓中雀屏。姐姐。你回他一首何如。<span class="科">旦</span>此言深为有理。你可将那写颊胭脂。染成霞笺一幅。即和前韵。<span class="科">贴</span>霞笺染就。请和前韵。<span class="科">旦写介</span>太湖独倚含幽思。霞笺忽尔从天至。龙蛇飞动泼云烟。篇篇尽是相思字。颠来倒去用心评。方信多情似有情。不是玉郎传密契。他人焉有这般清。自小门前无系马。梨花夜雨可曾打。一任渔舟泛武陵。落花空向东风洒。名实常闻如久见。姻缘未合心先恋。诗中本是致幽情。知心料得如见面。<span class="科">贴</span>好诗好诗。<span class="科">旦</span>诗已写完。但愧不成韵。还从原处投去。</p>
        
        <p class="曲"><span class="牌">懒画眉</span>轻将玉笋染云烟。再祝司天乞可怜。三生若也是良缘。东华幸与些儿便。早觅知音送彩笺。<span class="科">将笺投原处下</span></p>
        
        <p class="曲"><span class="牌">前腔</span><span class="科">生上</span>危楼读罢困人天。强对南薰奏五弦。徐徐行过小池边。诗情正好闲消遣。悔却前朝弄薛笺。</p>
        
        <p class="白"><span class="科">拾笺介</span>昨遣红词过墙去。伊谁复见池边。东园春色到西园。轻开方胜帖。试看有何言。<span class="科">念诗介</span>好诗。妙哉妙哉。可爱可爱。</p>
        
        <p class="曲"><span class="牌">二犯江儿水</span>霞笺堪翫。这一幅霞笺堪翫。胭脂娇尚浅。料封来谢馆。寄向金园。粉痕香。流万点。折作巧连环。描成并蔕言。<span class="夹白">他道方信多情似有情。</span>和韵鲜妍。词意天然。却正是女中媖。人内选。风魔解元。果然的风魔解元。秦楼娇艳。可羡那秦楼娇艳。想多情仗宫词结个好缘。</p>
        
        <p class="白">细看此诗。措词不凡。留情更切。且金琼献瑞。彩笔流云。作此词者。休夸谢道蕴。不数李易安。岂与风尘女论哉。且住。此对景楼有个美伎。名唤丽容。小字翠眉。操志不常。才貌异众。想此霞笺。或出伊手。未可知也。司书那里。<span class="科">丑上</span>忽听呼双字。楼前听使令。大相公唤司书。那壁厢使用。<span class="科">生</span>司书。此间对景楼有个张丽容。你可知道么。<span class="科">丑</span>小人知道久矣。隔墙有个翠眉娘。多少王孙欲断肠。等闲不出来相见。巫山空自恼襄王。<span class="科">生</span>我要会他一面。怎么得见他。<span class="科">丑</span>相公。这个不难。他有一个妹子。唤名小乔。每日在门首闲耍。见了小乔。就可见他姐姐了。<span class="科">生</span>此言有理。我明日假以买书。经过其门。若见小乔。不失此良遇也。</p>
        
        <p class="曲"><span class="牌">懒画眉</span>桃花洞里武陵源。咫尺天台路杳然。云英玉杵捣曾坚。他还珍重羞相见。辜负临风答寸笺。</p>
        
        <p class="落诗">霞笺赓和十分春。<br />毕竟何时见玉人。<br />明日马蹄芳草路。<br />定须解珮会风云。</p>
        
        <h2 id=ch6 class="chapter"><span class="出题">第六出　端阳佳会</span></h2>
        
        <p class="曲"><span class="牌">锁南枝</span><span class="科">贴上</span>眉重画。粉再匀。绣裳罗带倚市门。如玉一枝新。天然好花阵。行人见。欲断魂。我且按瑶簪。理蝉鬓。</p>
        
        <p class="白">昨日姐姐拾得霞笺一幅。看他反复翫叹。不忍释手。今日乃是中天令节。方才佩了朱符。插了艾虎。且到门首闲看片时。</p>
        
        <p class="曲"><span class="牌">前腔</span><span class="科">生丑上</span>红芳径。绿草茵。骅骝骋嘶来柳阴。<span class="夹白"><span class="科">丑</span>相公。你看绿杨影里。一座朱楼。白粉墙边。半湾碧水。那壁厢倚门小艳故逞妆。岂非万绿丛中红一点乎。<span class="科">生</span></span>花底坐红裙。偏将绿衣整。天台路。不易寻。我且解金鞍。与厮问。</p>
        
        <p class="白">司书。可将金勒马带在芳草坡中去。<span class="科">丑应介贴</span>那个骑紫骝来的。就是前日白面郎。题笺的想必是他。待我叫他一声。李相公那里去。请进待茶。<span class="科">生</span>请问大姐。小生素未相识。何以见呼贱字。<span class="科">贴</span>久邻艺圃。难言不识尊容。观君丰度。岂非玉郎乎。<span class="科">生</span>觌仰美容。莫非翠眉娘耳。<span class="科">贴</span>家姐。<span class="科">生</span>原来令姐。莫非是小乔么。<span class="科">贴</span>就是。相公请进。相见家姐何如。<span class="科">生</span>只是拜意不专。焉敢造次。<span class="科">贴</span>何妨。相公请坐。姐姐有客。</p>
        
        <p class="曲"><span class="牌">前腔</span><span class="科">旦上</span>香添兽。理素琴。花奴忽报言有人。<span class="夹白"><span class="科">贴</span>姐姐。此生蕴藉不常。早宜相见。<span class="科">旦</span>是谁。<span class="科">贴</span>姐姐常谈的李玉郎。<span class="科">旦</span></span>帘下暗偷睛。他风流果聪俊。<span class="夹白"><span class="科">贴</span>姐姐。多少富家子弟。不在你眼中。今日见他。便尔留意。玉郎好造化也。<span class="科">旦</span>禁声。</span>你是女儿性。何恁声响喉咙。恐伊听。</p>
        
        <p class="白"><span class="科">贴</span>相公。家姐相见。<span class="科">生旦见介生</span>仙女得从花底出。一见令人思欲迷。绿鬟高髻裁宫锦。不信人间有翠眉。<span class="科">旦</span>王孙何处迷芳草。误入天台石也香。底事不交神女梦。红颜还肯忆刘郎。<span class="科">丑科介</span></p>
        
        <p class="曲"><span class="牌">前腔</span><span class="科">生</span>我尊师范。游圣门。娉婷为何称小名。<span class="夹白"><span class="科">旦</span>观君丰度。玩君霞笺。名唤玉郎。名称其实矣。钦羡钦羡。<span class="科">生</span></span>彦直愧凡庸。愚生李为姓。向日朱楼上聆妙音。因此把霞笺偶题逞。</p>
        
        <p class="曲"><span class="牌">前腔</span><span class="科">旦</span>我颜空媚。身类萍。青楼恨留轻贱名。<span class="夹白"><span class="科">生</span>观卿才貌。久矣相亲。今睹美容。实为万幸。<span class="科">旦</span>惶恐惶恐。念丽容呵。</span>陋质效施颦。殊难与君并。前在花阴处缓步行。拾得你霞笺步君韵。</p>
        
        <p class="白"><span class="科">生</span>我道就是翠眉娘也。外蒙和韵佳章。可称吟坛珠玉。<span class="科">旦</span>两地欣逢。信由天合。<span class="科">生</span>原来二笺相值。似为有缘。<span class="科">贴</span>李相公。我姐姐身虽落在风尘。志实悬于霄汉。你两个德容并美。才貌双全。正是一对。<span class="科">生</span>好说。要求见妈妈。<span class="科">贴</span>娘。有客。</p>
        
        <p class="曲"><span class="牌">前腔</span><span class="科">老旦上</span>烟花市。风月情。年华不如在幼龄。<span class="夹白"><span class="科">贴</span>有客在此。<span class="科">老旦</span>何不早说。</span>闻说有佳宾。敛衽且相敬。承尊降。愧失迎。念三生有何幸。</p>
        
        <p class="白">相公。老身常在太湖石畔。烧些夜香。静听书声。敢是相公奋志。今日屈过寒门。不胜光宠。<span class="科">生</span>小生误作刘晨。不意奇逢兰蕙。<span class="科">老旦</span>二姐过来。今日乃端阳佳节。何不留公子在此一叙何如。<span class="科">贴</span>正是现成东道。<span class="科">生</span>多谢厚情。岂敢过扰。司书过来。可将买书余下银子。送来妈妈。小生今日偶尔买书。余下不多银子。聊为一馔之费。伏乞笑留。<span class="科">老旦</span>公子。老身不意间屈留一话。岂敢受赐。若如此。老身赌誓。<span class="科">贴</span>呀。娘。今日是节日。不要赌誓。自古道。恭敬不如从命。<span class="科">老旦</span>看酒来。</p>
        
        <p class="曲"><span class="牌">锦堂月</span>午节欣逢佳辰。喜遇筵开。兽炉祥拥。榴绽繁红。渐有芰荷风送。羡今宵有会乘龙。愿他日丹山栖凤。<span class="科">合</span>桃源洞。喜误赚刘郎。路迷仙洞。</p>
        
        <p class="曲"><span class="牌">前腔</span><span class="科">旦</span>惭悚。鸾镜长朦。花钿慵整。只为懒于迎送。深荷包容。陋质岂堪陪奉。看彩鸾夜月同骑。羡双鲤朝游偕共。<span class="科">合前内唤</span></p>
        
        <p class="白">妈妈有客。<span class="科">老旦</span>公子。有客不得奉陪。<span class="科">生</span>妈妈请便。<span class="科">老旦下内唤</span>二姐有客。<span class="科">贴</span>相公。本当奉陪。不意小房有客。暂辞片时。得罪了。<span class="科">生</span>请便。<span class="科">贴下旦</span>相公。请上对景楼。<span class="科">生</span>今夕是何夕。同登对景楼。<span class="科">旦</span>从来天帝女。毕竟会牵牛。妾在闺中。闻君家多择伉俪。而百无一谐者何也。<span class="科">生</span>小生缘浅。不遇丽人。因此逗遛。久愆佳偶。若有如卿才貌者。又何敢言择乎。</p>
        
        <p class="曲"><span class="牌">醉翁子</span>我愚性。叹丽质深藏红径。因此上无分东床。懒将盟订。<span class="科">旦</span>思省。我只是败柳残花。怎插君家孔雀屏。<span class="科">合</span>休执恁。从今后地久天长。海誓山盟。</p>
        
        <p class="曲"><span class="牌">前腔</span><span class="科">旦</span>我不幸。这贱躯落风尘耻甚。怎能彀飞出樊笼。脱离坑穽。<span class="科">生</span>你何用怨雨愁云。我做公家软玉屏。<span class="科">合前生</span></p>
        
        <p class="白">请问小娘子。既混风尘。即由造物。自甘苦守。实出何心。<span class="科">旦</span>李郎说那里话。今见君子。可托终身。即便洗乾红粉。焉肯再抱琵琶。若不捐弃风尘。情愿永侍巾栉。<span class="科">生</span>既蒙卿家真心待我。愿为比翼。永效鹣鹣。若有私心。神明作证。<span class="科">旦</span>若然如此。和你对天盟誓。将此霞笺。各藏一幅。留作他年合卺。<span class="科">生</span>正是。和你各留一幅便了。</p>
        
        <p class="曲"><span class="牌">侥侥令</span><span class="科">生旦</span>神明须有证。天地岂无灵。愿鉴微忱无虚谬。保祐我好夫妻松柏龄。</p>
        
        <p class="曲"><span class="牌">前腔</span><span class="科">旦</span>虔诚惟一点。稽首拜三星。愿取今生常厮守。默赞我美姻缘永不更。</p>
        
        <p class="曲"><span class="牌">余文</span>百年姻契今初订。两幅霞笺作证盟。分付邻鸡莫乱鸣。</p>
        
        <p class="落诗">夜抱幽香小院春。<br />如今春色破梨云。<br />彩鸾羞作凡鸡伴。<br />此夜谐和百岁盟。</p>
        
        <h2 id=ch7 class="chapter"><span class="出题">第七出　洒银求欢</span></h2>
        
        <p class="曲"><span class="牌">秋夜月</span><span class="科">净上</span>家富豪。打扮十分俏。吴绫鹤氅狐裘袄。三簷伞儿花藤轿。娼门去摇。花街去嫖。</p>
        
        <p class="白">刘郎一见武陵花。从此心猿荡也咱。前日李玉郎题了霞笺诗。引动了心猿。系不住意马。欲往花柳之乡一乐。我一人怎么好去。有了。此间有一个木子吹。甚有风情。请他相陪。院子那里。<span class="科">末上</span>有福之人人伏侍。无福之人伏侍人。公子有何分付。<span class="科">净</span>你认得那木子吹么。<span class="科">末</span>小人认得。<span class="科">净</span>你去请他来。说大爷立等。<span class="科">末</span>那木子吹是个骗人财物。败坏家产的。这样人寻他怎么。<span class="科">净</span>可恶。叫你去请。有许多闲说。<span class="科">末</span>待小人去请来。转湾抹角。此间就是。木官人在家么。</p>
        
        <p class="曲"><span class="牌">前腔</span><span class="科">丑上</span>棕扇摇。戴顶巾儿俏。走向人前呵呵笑。哄些银子妻儿饱。奉承一个老嫖。奉承一个老嫖。</p>
        
        <p class="白"><span class="科">丑见末介</span>老哥何来。<span class="科">末</span>洒银公子着我来相请。<span class="科">丑</span>就行。<span class="科">末</span>木官人来了。<span class="科">见介净</span>老木。你花柳之乡惯熟。可有出色驰名妓者么。<span class="科">丑</span>有。黄四娘家貌美。杜韦肠断新诗。东坡琴操点为尼。明月白云丰味。燕燕莺莺正好。婷婷袅袅相宜。秋娘络绣颇清奇。樊素小蛮标致。<span class="科">净</span>这些太古了。<span class="科">丑</span>公子。人是旧的好。<span class="科">净</span>这是古妓不必言。目今出色有名的。<span class="科">丑</span>要现在的。有有。王五肌如炭墨。董三手像擂槌。马金大脚走如飞。陆凤板门牙齿。赵美眼眶青紫。李娇头顶毛稀。无情蒋四最呆痴。只有张妹一团和气。<span class="科">净</span>那个张妹。<span class="科">丑</span>张丽容绝妙的。<span class="科">净</span>莫非会景楼旁边住的。<span class="科">丑</span>正是。<span class="科">净</span>素闻其名。烦兄同往何如。叫院子多带些金银随去。<span class="科">末应介</span></p>
        
        <p class="曲"><span class="牌">六么令</span>追欢买笑。武陵源何处迢迢。落花流出小危桥。情荡漾。兴粗豪。门前已有渔郎到。</p>
        
        <p class="白">有人么。<span class="科">老旦上</span>堆鬓蛾眉是可人。碧桃花尽已逢春。也知多为婵娟误。只合平原老此身。是那个。<span class="科">丑</span>是我。<span class="科">老旦</span>呀。木官人。连日少会。此间相公上姓。<span class="科">净</span>老木一进门来。就要把我上秤。<span class="科">丑</span>不是。问上姓。妈妈。洒银公子老爷见在当朝。<span class="科">老旦</span>这等老身失敬。<span class="科">净</span>失敬失敬。不必问姓。只要你家女儿近身。医我满身骚病。<span class="科">老旦</span>要见我女儿。待我唤他出来。丽容有客。<span class="科">旦内应</span>与李相公弈棋。没工夫。<span class="科">老旦如前回介净</span>怎么下棋。不得出来。唗。这等可恶。小厮拿出来。<span class="科">老旦</span>不要着恼。待我老身再去唤他。<span class="科">下丑</span>公子。这嫖的一字。要帮衬和气。你来一次就着恼。他既没工夫。我每明后日再来才是。<span class="科">净</span>老木。这些难道不晓得。小娘推弈棋是他者意。如此答他。使也知道。<span class="科">丑</span>公子一发在行。<span class="科">净</span>老木。不要见他美貌娉婷。适才答应口声。犹如莺啭花梢。<span class="科">丑</span>果然好娇声。</p>
        
        <p class="曲"><span class="牌">玉胞肚</span><span class="科">净</span>翠娘音妙。信天生风流俊娇。啭春莺两瓣红牙。引人魂一声腔调。蜂猜蝶恨思无聊。愿驾星河渡鹊桥。</p>
        
        <p class="曲"><span class="牌">前腔</span><span class="科">丑</span>襄王休恼。管成就巫山翠翘。秪凭着万贯钱神。自然的合着关窍。王孙不必恁心焦。定取飞琼弄玉箫。</p>
        
        <p class="白"><span class="科">老旦上</span>表记玉簪真可爱。荆钗不数汉梁鸿。公子。劳久等了。不要说起。小女方才千方百计。唤在老身房中了。他正仰慕公子盛名。争奈李玉郎缠住。半步不离。为此我女儿头上亲除下一根玉簪。低声嘱付着我。期公子明日相会。<span class="科">净</span>令爱拿来约我的。果然。<span class="科">老旦</span>果然。<span class="科">净</span>妙妙妙。这等我们且去。明日再来不迟。</p>
        
        <p class="落诗">佳人亲赠玉搔头。<br />明日应须谐凤俦。<br />翠被春浓人未起。<br />卖花声已过前楼。</p>
        
        <h2 id=ch8 class="chapter"><span class="出题">第八出　烟花巧赚</span></h2>
        
        <p class="曲"><span class="牌">金珑璁</span><span class="科">生上</span>日高将向午。翠衾鸳枕珊瑚。<span class="科">旦上</span>晓妆眉未补。玉郎细语频呼。钩锦帐。挂流苏。</p>
        
        <p class="白"><span class="科">生</span>画眉愿得侍妆台。阿娇已贮黄金屋。<span class="科">旦</span>晴沙日暖浴鸳鸯。曾如被底双鸾宿。妾本风尘。失身下贱。岂堪配尔君子。聊可充君下陈。<span class="科">生</span>二笺相会。你我皆出无心。诗句相投。天缘似乎有意。要结三生之契。永图百岁之姻。<span class="科">旦</span>但君出自宦门。抑且严君峻砺。愧我花间贱子。何由得拜公姑。<span class="科">生</span>岂不闻男女之际。大欲存焉。两心相得。虽父母之命。不可止也。明当以我心事。禀知家君。再三恳求。决无不可。所虑者。惟恐令堂移花别苑栽耳。<span class="科">旦</span>君未观娇红记乎。倘有不虞。则申为娇死。娇为申亡。夫复何恨。昨晚家母欲索你宿钱。今日必遣小乔来与你絮聒。这都是娼家故态。不必尽言。我已收拾箱奁中。将有百两。少刻若来。你可付与他便了。<span class="科">生</span>如此盛情。足见厚爱。所谓心坚金石。其臭如兰也。<span class="科">旦</span>你连日心迷花酒。学业顿忘。秋闱已近。乘此南窗日永。清风徐来。欲效李亚仙故事。勉君诵读一番。不识君意可否。<span class="科">生</span>大姐此言诚善。就取过书来待小生观看。<span class="科">旦</span>你既读书。我将针线绣一个香囊。与你佩带。<span class="科">生</span>想当初李亚仙不弃郑元和之盟。后中状元及第。小生愧无郑生之才。有辜翠娘之望。<span class="科">旦</span>那郑元和荣贵不弃亚仙。后封夫人。生五子并皆荣显。贱妾不愿生前受享诰封。只愿死后再同枕席耳。<span class="科">生</span>小生有寸进之日。若忘大姐之恩。天必殛之。<span class="科">旦</span>转祸为祥。你且看书。</p>
        
        <p class="曲"><span class="牌">园林好</span>你且对芸窗翻阅史书。学充足方成大儒。切莫把光阴虚度。你须下这苦工夫。你须下这苦工夫。</p>
        
        <p class="曲"><span class="牌">江儿水</span><span class="科">生</span>时习心还悦。天真乐自如。隔墙任尔笙歌度。不须剔目把衣衫污。凤楼终许归天府。好把丝纶经补。这眩锦鲛绡。绝胜回文织妇。</p>
        
        <p class="白"><span class="科">净潜上偷窥下贴上</span>风月场中闲耍。面无愧色。绮罗队里奔趋。身有余香。李相公。拜了。姐姐请上。有话讲。<span class="科">旦</span>有何话说。</p>
        
        <p class="曲"><span class="牌">五供养</span><span class="科">贴</span>萱亲嘱付。为家贫不复似初。欲将娇丽女。移去住京都。我潜来报汝。未审何方区处。<span class="夹白"><span class="科">旦</span>妹子。他要去自去。我不去。<span class="科">贴</span>一家过活。那一样不在你身上。只为这里生意欠好。要搬去。怎么说他去我不去。<span class="科">生</span>二姐。你姊妹不必相争。有什么计策教我。留得姐姐不去。重重谢你。<span class="科">贴</span>相公。这也不难。有银子送些与妈妈。自然不去了。<span class="科">生</span>言之有理。方才家中送得白金百两在此。正要送来与妈妈。二姐来得恰好。就烦送去如何。<span class="科">贴</span>这也使得。<span class="科">生</span></span>封缄金百两。聊赠买花资。伏乞转言。望无推阻。</p>
        
        <p class="白"><span class="科">贴</span>相公。有了银子。你二人放心耍子便了。正是无钱身怎安。有钱鬼可使。<span class="科">下丑上</span>天有不测风云。人有旦夕祸福。奶奶着我请大相公回家。不在会景楼上。想在张家。我只得到此。呀。大相公。</p>
        
        <p class="曲"><span class="牌">前腔</span>严亲分付。为连旬偶尔病痡。传言娇幼子。归问莫踟蹰。更有高堂慈母。<span class="夹白">请相公呵。</span>即回去亲调药饵。<span class="夹白"><span class="科">生</span>如此怎么好。<span class="科">丑</span>快走。<span class="科">生</span>家父有恙。一定要回。<span class="科">旦</span>这等官人急宜归去。待令尊平安就来。<span class="科">生</span>事出两难。怎生是好。<span class="科">生</span></span>太行云影堕。巫峡梦难图。蹔别妆前。即来回顾。<span class="科">生留恋介丑急唤下</span></p>
        
        <p class="曲"><span class="牌">玉交枝</span><span class="科">旦</span>两情欢处。喜连宵朝欢暮娱。酥胸紧贴还交股。怪风波顷刻传呼。<span class="夹白"><span class="科">望介</span>咳。</span>三秋一日信有诸。寸心千里宁无故。<span class="夹白"><span class="科">净暗上听介</span>翠娘。</span>你且将双眉蹔舒。对吾行道个万福。</p>
        
        <p class="白">翠娘。你是难得见的。请上待我拜见。<span class="科">旦</span>相公上姓。<span class="科">净</span>洒银就是学生。昨日奉拜。卿卿弈棋空返。今日重来奉拜。适见卿卿一边看书。一边针指。真个是宜室宜家。令小弟赞叹不已。<span class="科">旦</span>公子请尊重。贱妾恨堕污泥。兹已洗乾红粉。此身已许李生。岂容轻露头面。请到前面。舍妹相陪便了。<span class="科">净</span>乞求一宵之乐。再不敢重犯。<span class="科">旦</span>闻得君家与李生同窗好友。<span class="科">净</span>这些事管什么好友。<span class="科">旦</span>既是同窗好友。瓜田不纳履。你可知道么。</p>
        
        <p class="曲"><span class="牌">前腔</span>同窗何妒。愧奴家失身贱途。怎看做李郎妻子张郎妇。休猜做九尾淫狐。<span class="夹白"><span class="科">净</span>说上天去。也要成就。<span class="科">旦</span></span>若还恁般强逼奴。幽魂应到天庭诉。<span class="科">净</span>昨多承玉簪赠吾。因甚的蓝桥间阻。</p>
        
        <p class="白"><span class="科">旦</span>有甚么玉簪。<span class="科">净</span>昨日妈妈将玉簪期我。今日为何这等推托。不要如此。</p>
        
        <p class="曲"><span class="牌">川拨棹</span><span class="科">旦</span>你休相侮。这风流别去图。<span class="夹白"><span class="科">净</span>你若无礼。送到县家去告你。<span class="科">旦</span></span>𢬵<a epub:type="noteref" href="#char01"><sup>注</sup></a>得个命丧锟吾。𢬵<a epub:type="noteref" href="#char01"><sup>注</sup></a>得个命丧锟吾。<span class="夹白"><span class="科">净</span>取笑怎敢。<span class="科">旦</span></span>我怎做浮萍逐水波。掩重门甘守株。闭闲亭只自如。</p><aside epub:type="footnote" id="char01"><p>「⿰扌弃」</p></aside>
        
        <p class="白"><span class="科">推倒净下老旦上</span>贱人。怎么这等撒娇。公子起来。<span class="科">净</span>可恶。你那女儿不过是妓者。怎么这等放肆。把我推这一交。就进去了。<span class="科">老旦</span>公子不要恼。这是你造化到了。<span class="科">净</span>怎么造化到。敢是跌出来的造化。<span class="科">老旦</span>咳。公子。你虽读书。不曾看嫖经。<span class="科">净</span>嫖经上怎么。<span class="科">老旦</span>打情骂趣。<span class="科">净</span>果然。<span class="科">老旦</span>难道老身生出来的。<span class="科">净</span>承教了。今日不成。明日再来。多拜上。<span class="科">老旦下净暗想介</span>可知道他虽是如此。一双娇眼还瞧着我。</p>
        
        <p class="曲"><span class="牌">余文</span>秋波偷转将人顾。无尽头相思害我。<span class="夹白">咳。今夜独自在馆中。好生难过。</span>只得全仗消愁酒一壶。</p>
        
        <p class="落诗">佳人二八真堪美。<br />血点樱唇喷香嘴。<br />流水无情恋落花。<br />落花有意随流水。</p>
        
        <h2 id=ch9 class="chapter"><span class="出题">第九出　洒银起衅</span></h2>
        
        <p class="曲"><span class="牌">剔银灯</span><span class="科">末上</span>予深幸斯文宗匠。荷朝廷深加作养。英才乐育都相长。且优游春风绛帐。思量。贤才大方。化龙鱼遨游势翔。</p>
        
        <p class="白">彩凤修翎鸣晓日。苍龙完甲听春雷。公门悉有繁桃李。都在先生一范围。下官松江教授孙有道是也。本系科甲出身。蒙朝廷命我造就人材。来临此郡。连日迎送上司。不曾稽查诸生日课。乘此夜凉。不免潜到号房。察访一回。正是十年窗下工夫到。黄甲何愁不注名。<span class="科">下</span></p>
        
        <p class="曲"><span class="牌">前腔</span><span class="科">净上</span>昨宵见娉婷模样。引得我神魂飘荡。归家不觉心儿痒。眼睁睁不能相傍。端详。这多情女娘。何日得身沾异香。</p>
        
        <p class="白">可恨那张丽容与李玉郎。如漆似胶。昨日我去。他执意不从。可恨可恨。方才书童对我讲。孙老爹每夜出来巡绰我们攻书。今夜灯前坐着。倘若出来。我有道理。小厮。孙老爹出来。咳嗽一声。<span class="科">内应介</span></p>
        
        <p class="曲"><span class="牌">清江引</span>开宗明义章第一。大学章句序。学而时习之。不可须臾离。亦有仁义而已矣。</p>
        
        <p class="白"><span class="科">末暗上内咳嗽介净</span>你看书上都讲仁义二字。想我看书。皆赖先生训诲之功也。吾辈朋友李玉郎。一向在先生面前。何等循规蹈矩。近日迷恋妓者张丽容。一发不守学规。日后倘先生知道。说你是个学长。怎么不禀与我知道。若禀了先生。又伤了朋友之情。进退两难。如何是好。罢罢。自古道各人自扫门前雪。休管他家瓦上霜。<span class="科">末</span>洒银。<span class="科">净</span>那一个这等放肆。呀。原来是先生。书童怎么不来通报。<span class="科">末</span>你书到不读。在此说些甚么来。<span class="科">净</span>学生见书上几句词章新的。学生在此读他。<span class="科">末</span>怎么样。<span class="科">净</span>诵与先生听。</p>
        
        <p class="曲"><span class="牌">打枣干</span>揭开书本儿从头论。上写着释新民。汤之盘铭。苟日新。真个多丰韵。先是日日新。后是又日新。圣贤的言词真个美得紧。</p>
        
        <p class="白">妙妙。<span class="科">末</span>放屁。闲说。<span class="科">净</span>先生有滋味的。<span class="科">末</span>我适才听得你说李玉郎怎么。<span class="科">净</span>学生方才说李玉郎一览就记。比吾辈不同。<span class="科">末</span>我听见你说嫖什么妓者。<span class="科">净</span>不曾。<span class="科">末</span>斋夫看板子来。<span class="科">净</span>先生听得了。待学生说。李玉郎近日在那里嫖。<span class="科">末</span>那一家。<span class="科">净</span>张丽容家里。<span class="科">末</span>我知道。敢是你同他去嫖。<span class="科">净</span>学生怎么与他去嫖。敢是先生同他去嫖。<span class="科">末</span>我怎么同他去。<span class="科">净</span>难道先生同他去嫖不成。此是先生不拘束他。自古道。养子不教父之过。训导不严师之惰。<span class="科">末</span>若他乃尊知道。却不罪我。也罢。今晚修书一封。着人送去与李老先生。自有家教。</p>
        
        <p class="曲"><span class="牌">剔银灯</span>李家郎才华精爽。怎不把寸心求放。少年若恋平康巷。后来时终难成望。<span class="科">净背介</span>端详。这糊涂怎当。又谁知区区妙方。</p>
        
        <p class="落诗">须遣文星烛夜台。<br />算人堪笑我痴呆。<br />自古家无读书子。<br />真个官从何处来。</p>
        
        <h2 id=ch10 class="chapter"><span class="出题">第十出　父子伤情</span></h2>
        
        <p class="曲"><span class="牌">高阳台</span><span class="科">外上</span>心赤如丹。头颅渐光。那堪一子未上青云。<span class="科">老旦上</span>承德堂前。晚景更添欢悦。</p>
        
        <p class="白"><span class="科">外</span>下官前日获一小恙。身体欠安。多赖夫人调养。平复如初。<span class="科">老旦</span>皆赖天地祖宗阴佑。<span class="科">净斋夫上</span>欲高门第须为善。好要儿孙在读书。此间已是李府。有人么。<span class="科">末上问答禀见介外</span>到此何干。<span class="科">净</span>孙老爹有书拜上老爷。大相公连日不来读书。在妓女家嫖。<span class="科">外</span>有这等事。<span class="科">看书介</span></p>
        
        <p class="曲"><span class="牌">一封书</span>尊公子幼年美质。须当在简编。今月里忽然恋张姬。结誓缘。自此放心无束检。异日难图昼锦旋。寄书笺。达忠言。草草陈情余不宣。</p>
        
        <p class="白">有这等事。上覆你家老爹。我还要细访。看二钱银子与他。<span class="科">末应介净谢介下老旦</span>相公。孙先生书来。为些什么。<span class="科">外</span>你养得好儿子。近日书到不读。习了下流去嫖。<span class="科">老旦</span>经目之事。犹恐未真。传来之言。岂可深信。<span class="科">外</span>唤司书。<span class="科">末唤介丑上</span>司书何所事。尽日掌文书。受尽苦中苦。方为人上人。司书磕头。<span class="科">外</span>你日间在那里。<span class="科">丑</span>随大相公在会景楼上看书。<span class="科">外</span>晚间。<span class="科">丑</span>号房承宿。<span class="科">外</span>我问你。大相公近日嫖。你晓得么。<span class="科">丑</span>小人不晓得。大相公在书房中。<span class="科">外</span>唤他出来。<span class="科">丑</span>大相公有请。</p>
        
        <p class="曲"><span class="牌">生查子</span><span class="科">生上</span>别去镜台前。独抱鸳鸯枕。</p>
        
        <p class="白">司书。有一封书在书房中。你可送去与张翠娘。<span class="科">丑</span>相公还要张翠娘李翠娘。老爷奶奶知道了。要打司书。被我遮饰过了。相公你可自作道理。<span class="科">生见介外</span>你那里来。<span class="科">生</span>会景楼上看书来。<span class="科">外</span>日间在那里读书。夜间哩。<span class="科">生</span>号房承宿。<span class="科">老旦</span>相公。孩儿说话。与司书一样的了。<span class="科">外</span>孙先生有书。你看。<span class="科">生看介外打生介</span></p>
        
        <p class="曲"><span class="牌">泣颜回</span>空自戴儒冠。似沐猴枉着青衫。书香一脉。料伊家未必能传。<span class="科">老旦</span>且须当耐烦。本娇生豢养难禁谴。<span class="科">外</span>岂不闻爱勿劳禽犊之爱。恨伊家有愧先贤。</p>
        
        <p class="曲"><span class="牌">前腔</span><span class="科">生</span>严亲息怒望矜怜。蒙训责敢不尊言。<span class="夹白"><span class="科">外</span>未登云路。先穿补衣。快脱下来。<span class="科">生脱衣内穿女衣介外</span>分明浪子形状。岂是读书人的行径。</span>施朱间紫。可轻将亵服来穿。<span class="科">老旦</span>伊家听言。昔斑斓五彩人争羡。<span class="科">生</span>今日里服御翩翩。看他年宫锦袍鲜。</p>
        
        <p class="白"><span class="科">外</span>不肖子。公卿之子。不学流为庶民。庶民之子。勤学可为公卿。你这不成才的。这般懒惰呵。</p>
        
        <p class="曲"><span class="牌">扑灯蛾</span>宫袍勿浪言。抵触罪难免。纵饮宿娼楼。好把家声玷辱也。<span class="夹白"><span class="科">老旦</span>相公且耐烦。<span class="科">外</span></span>还来护短。<span class="夹白">叫司书。</span>从今锁禁。不许出门前。<span class="夹白"><span class="科">老旦</span>老相公</span>须当宛转。岂不闻尧舜之子未尝贤。</p>
        
        <p class="曲"><span class="牌">尾文</span><span class="夹白"><span class="科">外</span>夫人。</span>我簪缨甲第还修善。到养这轻狂下贱。那些个奋发在青年。</p>
        
        <p class="白"><span class="科">外</span>叫司书。将这不肖子锁在书房中。若放他出来。一顿打死你这狗才。</p>
        
        <p class="落诗">辱没家声习下流。<br />不如打死也干休。<br />儿孙自有儿孙福。<br />莫与儿孙作远忧。</p>
        
        <p class="白"><span class="科">外下生老旦吊场老旦</span>我儿。攻书是你本等。怎么行这样事。</p>
        
        <p class="曲"><span class="牌">高阳台</span><span class="科">生</span>在会景楼中。偶题诗句。隔墙被伊收拾。他即返霞笺。其时又为儿得。堪惜。怜伊玉洁冰清也。<span class="科">老旦</span>那烟花难探消息。<span class="夹白">我那儿。可将张丽容丢下了。我对你爹爹说。</span>别选个侯门贵戚。玉枝金叶。</p>
        
        <p class="白"><span class="科">生</span>母亲对爹爹说。娶张丽容与了孩儿。孝顺母亲便了。</p>
        
        <p class="曲"><span class="牌">尾声</span><span class="科">老旦</span>再三不用多饶舌。<span class="夹白">叫司书开了书房门。</span>推入书房去也。<span class="夹白"><span class="科">老旦下生</span>天那。</span>教我独守孤灯和泪血。<span class="科">下</span></p>
        
        <h2 id=ch11 class="chapter"><span class="出题">第十一出　求美结欢</span></h2>
        
        <p class="曲"><span class="牌">西地锦</span><span class="科">小生上</span>塞外英雄自许。朝中富贵谁伦。肘悬金印令严明。颇牧还期相并。</p>
        
        <p class="白">自家阿鲁台是也。自幼在伯颜丞相门下往来。累立奇功。升我为都统制之职。镇守苏松等处地方。前者琉球等国作乱。被我一计平伏。成此大功。回来指望封侯请赏。奈无物进与伯颜丞相。不能如意。不免唤参军铁木儿出来商议便了。参军何在。</p>
        
        <p class="曲"><span class="牌">前腔</span><span class="科">末上</span>阃外威权深重。军门体统尊严。</p>
        
        <p class="白"><span class="科">见介小生</span>参军。我立此大功。指望封侯请赏。谁知泯灭无闻。思想起来。奈无异物进与伯颜丞相。不能如意。你有什么好计献上来。<span class="科">末</span>禀元帅。伯颜丞相富贵已极。天下奇宝皆出其门。为今之计。须得绝色美女进去。方可得其欢心。<span class="科">小生</span>好计。就命你将千金彩段。苏松等处搜寻美女便了。</p>
        
        <p class="曲"><span class="牌">泣颜回</span>汝可速登程。愧无媒承献名臣。须寻国色。使嫖姚终保麒麟。<span class="科">末</span>殷勤。去寻苎萝村。娇媚休教隐。效陶朱密访旁搜。献伯颜以结欢心。</p>
        
        <p class="落诗">好去搜求美女。<br />神京献与伯颜。<br />阃外将军一令。<br />朝中天子三宣。</p>
        
        <h2 id=ch12 class="chapter"><span class="出题">第十二出　书房私会</span></h2>
        
        <p class="曲"><span class="牌">唐多令</span><span class="科">旦上</span>秋气入林皋。梧桐叶渐凋。情郎一别信寥寥。尽日杳无消耗。</p>
        
        <p class="诵"><span class="牌">忆秦娥</span>菊铺金。凌波小袜穿花阴。穿花阴。有何情绪。对景留心。　　耳边消息空沉沉。朱楼十二愁登临。愁登临。从他一别。想到如今。</p>
        
        <p class="白">奴家自见李郎。将谓终身有托。谁想陡遭谗佞。竟起风波。日来被洒银公子在此缠扰。正无处躲避。偶然白尚书夫人生辰。来唤奴家承应。一则假渠内阃。遣我愁肠。二来便道探取李郎真信。却不是好。有财那里。<span class="科">净上</span>听得有风声。慌忙走不停。不知要递柬。不知要传情。姐姐唤有财那里使。<span class="科">旦照前白介</span>可将乐器藏在锦囊中。随我前去。<span class="科">净</span>拿什么好。紫鸾箫。<span class="科">旦</span>萧史秦楼逢弄玉。我今何意品鸾箫。不好。<span class="科">净</span>斑竹管。<span class="科">旦</span>湘妃雨后来池上。又被风吹别调间。也不好。<span class="科">净</span>琥珀词。<span class="科">旦</span>知音只向知音说。不是知音不与弹。不好。<span class="科">净</span>琵琶扫一扫何如。<span class="科">旦</span>这个使得。当初古人借此写怨。我有一腔春恨。正要弹他。取来。<span class="科">净</span>在此。<span class="科">旦</span>有财。我问你。我今此去。可打从李府门首经过么。<span class="科">净</span>姐姐。正打从李相公门首经过。<span class="科">旦</span>我欲进去探取李玉郎一回。<span class="科">净</span>如今李相公不是前日那李相公了。学里孙老爹知道他在我家嫖。一封书送与李都宪。拿回家去一顿打。锁禁书房中。为你害成相思病在家。<span class="科">旦哭介</span>呀。李郎呵。<span class="科">净</span>禁声。妈妈教我不要说。又说了出来。<span class="科">旦行介</span></p>
        
        <p class="曲"><span class="牌">月儿高</span><span class="科">旦</span>关关睢鸟。双双向林杪。同举还同宿。同食还同饱。谁想大限无端何期来早。雄在东洲唤。雌在西林叫。似雨逐寒梅粉褪娇。<span class="夹白">苦嗄。</span>毕竟桃花命里招。<span class="科">下</span></p>
        
        <p class="曲"><span class="牌">前腔</span><span class="科">生病丑扶上</span>双双鸳鸟。依依戏莲沼。同翅还同绊。同浴还同啸。谁料渔人冲波使兰棹。雄向沙头困。雌向溪边绕。雨打梨花谁与敲。毕竟杨花命合飘。<span class="诵"><span class="牌">长相思</span>小窗东。小窗西。寸断柔肠春思迷。空闻铁马嘶。　　忆佳期。盼佳期。梦见虽多相见稀。相思无尽时。</span><span class="夹白">小生被父亲锁禁书房。虽在华堂。犹如狴犴。这时节茶饭不思。只觉淹淹沈困。天那。又不知丽容一向如何了。正是海上有方医杂症。人间无药疗相思。司书。老爷方才那里去了。<span class="科">丑</span>白府拜寿去了。<span class="科">生</span>司书。老爷既不在。你可到张翠娘家。讨一个回音与我。<span class="科">丑</span>相公。你是极聪明的。被那张丽容弄得昏头搭脑。吃茶也是张丽容。吃饭也是张丽容。相公想着翠眉娘。翠眉娘不来想着你。我如今去问信。倘老爷回来怎么好。<span class="科">生</span>不妨。只说取药去了。<span class="科">丑</span>如此小人就去。出得府门。好古怪。那来的好像张丽容。<span class="科">旦净上</span></span>毕竟桃花命里招。</p>
        
        <p class="白">有财。这都宪第莫不是李府么。<span class="科">净</span>正是李府了。<span class="科">旦</span>既是李府。我立此柳阴下。你上前问个消息。可见得一面么。<span class="科">净</span>晓得。待我到府门首去。<span class="科">丑净见介丑</span>有财。为何到此。<span class="科">净</span>我家姐姐也在此。<span class="科">丑</span>翠娘在此。<span class="科">见旦介</span>我相公正着我来看翠娘。<span class="科">旦</span>我要到白府供唱。先来看你相公。<span class="科">丑</span>老爷白府中拜寿去。大相公封锁在书房中。见不得。<span class="科">净</span>司书哥。老爷不在。姐姐进去见一见何妨。<span class="科">丑</span>我府中人口众。倘老爷知道了。岂不累我。<span class="科">旦</span>悄悄进去便了。<span class="科">丑</span>也罢。随我进来。有财。你进来不得。<span class="科">净</span>我怎么进来不得。<span class="科">丑</span>我府中门槛高。你这乌龟怎么样进去得。<span class="科">净</span>滚进去便了。<span class="科">丑</span>转湾抹角。此间是书房门首了。<span class="科">旦</span>你看这样封锁在此。怎得出来。<span class="科">净</span>司书哥。开了书房门。待我姐姐进去见一面何如。<span class="科">丑</span>门开不得。窗眼里看一看。待我对大相公说便了。<span class="科">旦作窥介</span></p>
        
        <p class="曲"><span class="牌">桂枝香</span>看他容枯色槁。形衰力少。减尽了司马风流。瘦损了六郎花貌。记相逢那宵。记相逢那宵。共同欢笑。鸳衾颠倒。<span class="夹白"><span class="科">净</span>司书哥。将书房门开了。放姐姐进去见一面就回。<span class="科">丑</span>门开不得。<span class="科">净</span>你不知道心病还将心药医。你相公病为我家姐姐身上起。见一面或者好了不见得。<span class="科">丑</span>说得有理。悄悄进来。<span class="科">旦见生睡哭介</span></span>会今朝。<span class="夹白">天那。</span>轻别惊相见。不敢高声泪暗抛。</p>
        
        <p class="白"><span class="科">丑</span>不要说我相公浑了。方才被你一哭。哭得我也浑了。<span class="科">旦抱生低唤介生醒介</span></p>
        
        <p class="曲"><span class="牌">前腔</span>惊魂初觉耳边谁噪。<span class="夹白"><span class="科">旦</span>玉郎。张丽容在此。<span class="科">生</span>呀我那翠娘嗄。</span>恰才的梦里相逢。谁承望伊家来到。<span class="夹白"><span class="科">旦</span>玉郎有何心事。可对我说。<span class="科">生</span></span>有心事万千。有心事万千。一时难告。惟天可表。还记雨云交。<span class="夹白"><span class="科">旦</span>玉郎莫非弃旧也。<span class="科">生哭介</span>翠娘呵。</span>头发因何翦。香疤为甚烧。</p>
        
        <p class="白"><span class="科">内唤老爷回介丑</span>不好了。今日要弄出来。老爷回来看大相公。这里没有阴沟洞。看你躲在那里去。<span class="科">净慌旦躲桌下介丑</span>我在外面将门锁了。只说取药。倘老爷不进来。是我祖宗有幸。</p>
        
        <p class="曲"><span class="牌">前腔</span><span class="科">外上</span>痴儿病倒。箕裘谁绍。我为官保一世清名。怎遭这豚儿不肖。<span class="夹白">我那不肖子。被我打了。锁在书房中。我想父子之情。终不可失。当时毛轮已曾一夜十往。闻得他有病。心甚悬挂。白府赴宴。因此先回。叫司书开了书房门。<span class="科">丑咳嗽介</span>息索息索。<span class="科">外</span>怎么。<span class="科">丑</span>禀爷。锁簧秀了。<span class="科">外</span>慢慢开。<span class="科">丑开介外</span>我儿。你这病为何起的。敢想那张丽容。<span class="科">净扒介外</span>这是什么人。<span class="科">丑</span>老爷。这个人叫做知古今。说得好琵琶词。大相公病体沉重。无可消遣。弹些词儿听听。<span class="科">外</span>他打那里来的。<span class="科">净</span>来处来的。<span class="科">外</span>往那里去。<span class="科">净</span>去处去。<span class="科">丑</span>适才门儿锁上的。他在狗洞里钻进来的。<span class="科">外</span>原打狗洞里叉出去。<span class="科">丑</span>饶你口张夸。终须往外叉。<span class="科">净</span>好了好了。怕来钻狗洞。再不背琵琶。我到出来了。我的翠娘怎得出来。<span class="科">下外</span></span>想你这病儿。想你这病儿。有方难疗。吾心缠扰。自今朝。把意马牢拴系。心猿紧护着。</p>
        
        <p class="白">我明日再来看你。司书好生看大相公。<span class="科">虚下丑</span>快走。我的骚娘。不要连累我。<span class="科">外复上</span>叫司书。<span class="科">旦照前躲介丑应介外</span>好生伏事大相公。去请太医。明日好了。重重赏你。<span class="科">丑应介外</span>欲将诗酒牵愁绕。愁绕诗情酒兴疎。<span class="科">下丑</span>几乎做将出来。老爷复转来。这个骚货在里面走将出来。老爷见了了不得。如今待我惊他一惊。叫司书。桌儿下什么人。拿出来嗄。<span class="科">旦惊介丑</span>活惊杀你。<span class="科">旦</span>玉郎。你爹爹这等严厉。我和你怎生是好。<span class="科">生</span>屈于大人之命。奈何奈何。</p>
        
        <p class="曲"><span class="牌">忆多娇</span>伊有恩。我有情。一似明月梅花两照心。却被妒雨残花月被阴。<span class="科">合</span>两泪纷纷。两泪纷纷。未卜何时再见君。</p>
        
        <p class="曲"><span class="牌">前腔</span><span class="科">旦</span>奴意真。君意真不待君家我也必丧身。和你两地相思却怎生。<span class="科">合前</span></p>
        
        <p class="曲"><span class="牌">鬭黑麻</span><span class="科">生</span>恨杀严亲。将我鸳鸯拆群。我在神前和你双双设盟。伊今去我欲消魂。阶下残红。一似情人泪零。<span class="科">合</span>衷肠难尽。临岐不忍分。顷刻天涯。顷刻天涯。只向东风诉陈。</p>
        
        <p class="曲"><span class="牌">前腔</span><span class="科">旦</span>生只愿如平陵。鹿车共乘。奈你严厉椿萱丸熊苦心。今别去痛难胜。对泣相看。犹恐猿闻断魂。<span class="科">合前净丑上</span></p>
        
        <p class="白">相公。奶奶出来了。翠娘快快出去罢。</p>
        
        <p class="曲"><span class="牌">哭相思</span><span class="科">生旦</span>结发夫妻在一朝。霎时相会又相抛。低声又恐人知道。不觉冤声彻九霄。<span class="科">旦下生吊</span>魂黯黯。思迢迢。秋窗最苦洒芭蕉。<span class="科">丑</span>不如收拾闲风月。纸帐梅花独自熬。<span class="科">下</span></p>
        
        <h2 id=ch13 class="chapter"><span class="出题">第十三出　聘求佳丽</span></h2>
        
        <p class="曲"><span class="牌">番算子</span><span class="科">末上</span>玉帐荷专征。金阃承台命。号令在团营。豪气威风凛。</p>
        
        <p class="白">自家铁木儿是也。昨奉元帅将命。着处搜求美女。再无绝色者。不免在教坊司唤瑟长来问他。左右的。可去教坊司唤一名瑟长来。我有话分付他。<span class="科">杂唤介丑上</span>胭花为活计。脂粉作生涯。<span class="科">入介</span>教坊司瑟长叩老爷头。<span class="科">末</span>瑟长。你在教坊司几年了。<span class="科">丑</span>小人在教坊司一万多年了。<span class="科">末</span>怎么有这许多年。胡说。<span class="科">丑</span>爷。郤不道是万岁绿毛龟。<span class="科">杂介丑</span>实不瞒爷说。小人虽没有一万年。其实是个积年老乌龟。<span class="科">末</span>休胡说。我且问你。出名妓者有几名。<span class="科">丑</span>爷。官妓虽多。绝色者甚少。<span class="科">末</span>有德色兼全者报上来。<span class="科">丑</span>爷待小人想。嗄。有了。有一个张丽容。琴棋书画。无所不通。工容贤淑。无所不备。果然是德色兼全。<span class="科">末</span>果然如此。我将千金彩段作为聘礼。你先去分付他母亲。我随后亲到他家。与他面讲。你把他容貌试说一番。</p>
        
        <p class="曲"><span class="牌">东瓯令</span><span class="夹白"><span class="科">丑</span>老爷听禀。</span>真国色。果倾城。堪羡红楼张丽容。千娇百媚都齐整。绰约难相并。吟诗作赋更鸣琴。歌舞著芳名。</p>
        
        <p class="曲"><span class="牌">刘泼帽</span><span class="科">末</span>即忙前去传军令。料他们敢不应承。黄金白璧来行聘。准备彩舆迎。淑女多荣幸。</p>
        
        <p class="落诗">千金不惜买花钱。<br />台命传来敢浪言。<br />美女若教来相府。<br />这回端的好姻缘。</p>
        
        <h2 id=ch14 class="chapter"><span class="出题">第十四出　丽容行售</span></h2>
        
        <p class="曲"><span class="牌">双劝酒</span><span class="科">老旦上</span>云鬟髻鸦。汗巾罗帕。呼汤唤茶。果然挜靶。行来好似虎排牙。一家儿都怕妈妈。</p>
        
        <p class="白">事不关心。关心者乱。我女儿丽容往白府中供唱。毕竟打从李府门首经过。犹恐他进去探望李玉郎。这也不打紧。倘然他老爷知道。这事怎了。已曾差人打探消息。未见回话。好生放心不下。</p>
        
        <p class="曲"><span class="牌">前腔</span><span class="科">丑上</span>朱楼女娃。清奇潇洒。张家老妈。果然造化。当朝一品大官家。怕风尘无福消他。</p>
        
        <p class="白">此间是张家门首。不免迳入。老妈妈。拜揖了。<span class="科">老旦</span>呀。老官人一向不到我家。今日甚风吹到这里。敢是讨月钱么。<span class="科">丑</span>妈妈。岂为这些小事。<span class="科">老旦</span>敢有甚么官身。<span class="科">丑</span>也不是。妈妈。有一件喜事报你。<span class="科">老旦</span>有何喜事。<span class="科">丑</span>这里阿鲁台老爷闻得你女儿张丽容天姿国色。绝世无双。他将千金彩段聘你女儿。进与伯颜丞相。差参军铁木儿亲到你家。与妈妈面讲。因此先着我来通知一声。<span class="科">老旦</span>咳。老官人。别人不知道。你是知道我家的。老身一家人口。单单靠得这个女儿赚钱养家。他若去了。老身靠谁。<span class="科">丑</span>阿呀。妈妈。你从来有算计的。今日为何这等懵懂了。他将千金彩段来作聘礼。你且收下。打发女儿出门去了。再寻中意的丫头讨几个做人家。岂不两便。况且官府利害。怎由得你。<span class="科">老旦</span>老官虽然如此说。只是我舍不得这样好女儿。<span class="科">丑</span>妈妈。你女虽好。我晓得他近日恋着个人哩。<span class="科">老旦</span>便是。就是那李玉郎。<span class="科">丑</span>原来他既恋着李玉郎。你女儿最要捣鬼的。倘他两个合了一条腿。寻个计策。使起官势来。多则不过二三百两。少则不过一二百两。如今比他平空的多了七八百两银子。难道不好。<span class="科">老旦</span>难道我是这不识好歹的。只是不知那个天杀的。报我的女儿应选。<span class="科">丑</span>妈妈。若是我遭瘟。<span class="科">老旦</span>老官不是。这个报我女儿的。其实作成我赚了一主银子。我要补报他。<span class="科">丑</span>呀。妈妈。若不是我。也要遭瘟。<span class="科">老旦</span>既如此。尚容尚容。<span class="科">丑</span>妈妈。千个尚容。不如一个笑诺。这也不在话下。你且听我道来。</p>
        
        <p class="曲"><span class="牌">黄莺儿</span>丞相选娇娃。翠眉娘貌甚佳。阿鲁台不惜千金价。买丫镮侍他。驾仙舟送他。云帆冉冉乘风挂。<span class="科">末领左右上</span>女娘家。风情债满。从此脱烟花。</p>
        
        <p class="白"><span class="科">丑</span>瑟长接老爷。这是张丽容母亲。<span class="科">老旦</span>鸨儿叩头。<span class="科">末</span>瑟长。你与他讲了么。<span class="科">丑</span>小的与他讲过了。他说老爷严命。怎敢不从。<span class="科">末</span>既如此。将千金彩段收下。快打发女儿下船。再看五两银子。赏那瑟长。<span class="科">丑</span>谢老爷。</p>
        
        <p class="落诗">今朝选汝他乡去。<br />明日灯前少一人。</p>
        
        <p class="白"><span class="科">末下</span><span class="科">丑</span>恭喜恭喜。丽容姐怎么不见。<span class="科">老旦</span>白府中供唱未回。<span class="科">丑</span>妈妈。不可走漏消息。若漏了消息。这丫头就不回来了。<span class="科">老旦</span>老官。我有这样本事。才赚得这样钱使。你但放心。<span class="科">丑</span>这等我先告辞了。</p>
        
        <p class="落诗">闭门不管窗前月。<br />一任梅花自主张。</p>
        
        <p class="白"><span class="科">丑下</span><span class="科">老旦</span>有财那里。<span class="科">净上</span>有财有财。烧火劈柴。旧姐姐要去。新姐姐未来。妈妈有何分付。<span class="科">老旦</span>有财。怎么姐姐此时还不见回来。他若回来。知此消息。他怎么肯下船去。你有甚么计较。说一个来。<span class="科">净</span>我有计在此。<span class="科">老旦</span>你且说来。<span class="科">净</span>妈妈。你平日哄千哄万。不知设法了多少计较。倒来问我。<span class="科">老旦</span>休得胡说。<span class="科">净</span>不要恼。待我说么。我悄悄地到白府中去。报他一个假信。只说李相公放出来了。带了许多金银。叫下游山船。接你到船中。去游虎丘张公洞。他那里晓得官船私船。待他下船。竟自开去。有何不可。<span class="科">老旦</span>此计甚妙。</p>
        
        <p class="落诗">计就月中擒玉兔。<br />谋成月里捉金乌。</p>
        
        <h2 id=ch15 class="chapter"><span class="出题">第十五出　被赚登程</span></h2>
        
        <p class="曲"><span class="牌">八声甘州</span><span class="科">末领左右侍女上</span>兰舟画桨。听一行鼓吹。泛尔沧浪。为当朝宰相。千金选得红妆。<span class="夹白"><span class="科">杂</span>水手见爷。<span class="科">末</span>叫水手。</span>晓行须挽中流楫。<span class="夹白">侍女们。张丽容来时呵。</span>夜宿还亲粉黛香。<span class="夹白"><span class="科">贴</span>张美人来时。老爷不便。禀老爷。前船请坐。<span class="科">末</span>说得有理。</span>合当避嫌疑。且进前航。<span class="科">末下</span></p>
        
        <p class="曲"><span class="牌">前腔</span><span class="科">二旦吊场</span>金钗十二行。映画船箫鼓。水色山光。数声吚喔。轻鳞飞出松江。沈烟须早笼鸳帐。锦被殷勤叠象床。<span class="科">合</span>合当。<span class="夹白">张美人来时。我与你呵。</span>承值他前世娇娘。</p>
        
        <p class="曲"><span class="牌">赚</span><span class="科">旦净急上</span>步履匆忙。欲共才郎泛锦江。<span class="夹白">有财。李相公在那里。<span class="科">净</span></span>在楼船上。一双青眼望寒塘。<span class="科">旦</span>进官舱。满前胜景同观赏。何幸追欢侍玉郎。<span class="科">二旦</span>看他娇模样。分明神女瑶台降。使人惊恍。使人惊恍。</p>
        
        <p class="白"><span class="科">二旦</span>侍女们磕头。<span class="科">旦作慌介</span>呀。二位姐姐。不要差认了人。好跷蹊。</p>
        
        <p class="曲"><span class="牌">前腔</span>我是薄命平康。休错认云英伴楚襄。<span class="夹白"><span class="科">二旦</span>美人。</span>你且休劳嚷。今朝华屋贮琳琅。<span class="夹白"><span class="科">旦</span>有财。这是怎么说。如今李相公在那里。<span class="科">净</span>那里甚么张相公李相公。这里阿鲁台老爷。要选姿容绝色。进伯颜丞相。妈妈因你恋着李玉郎。不肯接客。得了千金。将你如此了。<span class="科">旦</span>卖了。可怜天那。</span>恨娘行结成四面青丝网。打散双双金凤凰。<span class="夹白"><span class="科">二旦</span>美人。千金聘汝。岂曰不美。此行富贵已极。何必顾恋穷酸。甘为下贱。<span class="科">旦</span>有财。你快与我报与李相公知道。使我见他一面。便死也甘心。<span class="科">净</span>姐姐。此间已有官府关防。那个容你如此。你不若写书一封。我与你寄去如何。<span class="科">旦</span>这也说得是。只是舟中纸笔不便。如何是好。罢。我不免咬破指头。写血诗一首于向日霞笺之末。<span class="科">写介</span>死别生离莫怨天。此身已许入黄泉。愿郎珍重休相弃。拟结来生未了缘。薄命妾张丽容敛衽再拜。夫君李玉郎亲拆。有财。此书烦你递与李郎。道我书不尽言。有死而已。<span class="科">净</span>姐姐你</span>休悒怏。此书为你专投上。慢添惆怅。慢添惆怅。<span class="科">净下</span></p>
        
        <p class="曲"><span class="牌">解三酲</span><span class="科">旦</span>我只道是章台相傍。却原来浪打鸳鸯。凤头鞋跌绽无情况。甘苦断九回肠。似彩云梦断悲苏小。高挂云帆出豫章。心难放。𢬵<a epub:type="noteref" href="#char01"><sup>注</sup></a>得个珠沈玉碎。断送年芳。</p>
        
        <p class="曲"><span class="牌">前腔</span><span class="科">末众上</span>趱程途急须前往。命舟师速整帆樯。轻舟快桨兼程上。金屋里贮娇娘。朝欢暮宴承歌舞。翠被香浓乐未央。娇模样。还凭你花营奏凯。勒铭旗常。</p>
        
        <p class="白"><span class="科">末</span>叫水手。快把后船催趱前来。<span class="科">众应介</span></p>
        
        <p class="曲"><span class="牌">尾声</span>画船摇曳清波漾。似西子扁舟宫样妆。荇藻生情笑语香。</p>
        
        <p class="落诗">千金难买美人心相府繁华处处春。<br /><br />回首青楼歌舞地。可怜衫袖暗生尘。<br /></p>
        
        <h2 id=ch16 class="chapter"><span class="出题">第十六出　逾墙得喜</span></h2>
        
        <p class="曲"><span class="牌">解三酲</span><span class="科">生上</span>难禁这孤房鞅鞅。没奈何偷越危墙。潜身直到平康巷。朱楼里会娇娘。似春风燕子逢刘盼。蹔醉佳人锦瑟旁。<span class="科">合</span>非妄想。也难道广寒玉杵。未付裴航。</p>
        
        <p class="白">小生被父亲锁禁空房。思想翠眉娘。其实无一时放下。今早司书说我父亲今日赴席去了。被我越墙而出。一路行来。此间已是他家门首。里面有人么。<span class="科">净应上</span>门前冷落车马稀。不知那个遭瘟的。呀。原来是李相公。冲突冲突。李相公。你前日锁在那狗洞里头。今日缘何得出来。<span class="科">生</span>怎么是狗洞。<span class="科">净</span>我合是狗洞里出来的。<span class="科">生</span>闲话休说。快请姐姐出来相见。<span class="科">净</span>还要说姐姐。姐姐因想得你紧。吊死了。<span class="科">假哭介生</span>果然吊死了。可怜那。<span class="科">跌脚介净</span>且不要哭。你抹了眼泪。不曾吊死。倒在我袖儿里。<span class="科">生</span>一个人怎么在你袖儿里。<span class="科">净</span>不是。有书在我袖儿里。<span class="科">生</span>快将来我看。<span class="科">净递书生接看介</span>薄命妾张丽容敛衽再拜。夫君李玉郎开拆。这是我霞笺。事有可疑。呀。后面有血诗一首。死别生离莫怨天。此身已许入黄泉。愿郎珍重休相弃。拟续来生未了缘。有财。大姐那里去了。<span class="科">净</span>这里阿鲁台老爷。要选姿容绝色者。进与当朝伯颜丞相。妈妈因他不肯接客。得了千金。将他卖了。<span class="科">生</span>呀。卖了。可怜。妈妈你好狠心。快请妈妈出来相见。<span class="科">净</span>妈妈搬去了。<span class="科">生</span>都是你这伙人干出来的勾当。快还我大姐来。不然拿你到官去。<span class="科">净</span>相公不要恼。待我说与你知道。姐姐那日下船之时。因放你不下。就要投水。亏我救得他住。因此修这封书。着我报与你知道。如今两只大官船。一只是铁木儿伴送的。一只是姐姐在里面。开船不过一两日。你如今快快赶上。倘会他一面。也未可知。<span class="科">生</span>既如此。有财。你同我赶上去。<span class="科">净</span>晓得了。相公你来。你便朝西。我往东走。<span class="科">推生倒介下生</span></p>
        
        <p class="曲"><span class="牌">前腔</span>恨杀我侯门天样。羞杀我陌路萧郎。偷香怎到天台上。娇丽质在何方。渭河折柳愁萧玉。珠掌何能遇凤翔。<span class="夹白">我因要见他。且喜带得些银子在此。如今也顾不得爹娘了。连夜赶上。会他一面。也未可知。</span>忙追上。顾不得风餐露宿。水远山长。<span class="科">下</span></p>
        
        <p class="曲"><span class="牌">前腔</span><span class="科">丑上</span>没来由远追寻访。受恩处怎敢相忘。他琵琶已抱章台傍。青青的柳条长。<span class="夹白">好笑好笑。我家相公无道。撇了白头二亲。恋着个青春年少。只为一个小娘。弄得七颠八倒。老爷不在家。大相公因想翠眉娘。越墙而出。老爷奶奶着我追寻。出得门来。身边并无钱钞。好苦人也呵。</span>似髡钳季布投张俭。忘命飘流客异乡。</p>
        
        <p class="白">方才听得有人说。我相公为张丽容赶上京去了。我也只得赶上去。<span class="科">合前下</span></p>
        
        <h2 id=ch17 class="chapter"><span class="出题">第十七出　追逐飞航</span></h2>
        
        <p class="曲"><span class="牌">缕缕金</span><span class="科">净扮樵夫上</span>担柴担。转山湾。更往长街上卖铜钱。沽买三杯酒且容消遣。<span class="科">生急上</span>饶伊走上焰魔天。腾云也追赶。<span class="夹白">此间已是官马头。怎么不见些动静。前面有个挑柴的。问他一声。老官。可见张丽容么。<span class="科">净</span>山里红没有。<span class="科">生</span>原来是耳聋的。<span class="科">高声介</span>你见翠眉娘么。<span class="科">净</span>大尾羊在山上。<span class="科">生</span>是个小娘。<span class="科">净</span>小羊。大羊生的是小羊了。<span class="科">生</span>不是。<span class="科">净</span>北寺在苏州。<span class="科">生</span>问你打从那里来。<span class="科">净</span>我是沿河来的。<span class="科">生</span>你可见两只大官船么。<span class="科">净</span>五月端午的虾蟆晒干了。便是干蟾。<span class="科">生</span>我问你是两只大座船。曾过去么。<span class="科">净</span>座船过去了。<span class="科">生</span>过去多少路了。<span class="科">净</span>过去有两站路了。<span class="科">生</span>老官。起动你指引。陪我去一去。<span class="科">净</span>相公。一日不趁。一日不活。我老人家要打柴。没有闲工夫。<span class="科">生</span>我有银子谢你。<span class="科">净</span>和尚得钱经也卖。你拿银子来看。<span class="科">生与银介净</span>这等眠倒来。待我挑你去。<span class="科">生</span>这反不便。只要你指引便了。<span class="科">合</span></span>饶伊走上焰魔天。腾云也追赶。<span class="科">下</span></p>
        
        <p class="曲"><span class="牌">前腔</span><span class="科">丑卖糖挑担上</span>挑糖担。到街前。生意虽微细嘴儿甜。惯哄儿童辈铜钱来换。<span class="夹白">卖糖卖糖。<span class="科">净生忙上</span></span>饶伊走上焰魔天。腾云也追赶。</p>
        
        <p class="白"><span class="科">生净忙行与丑相撞打番糖担生被丑纽住介净</span>劈开生死路。跳出是非门。<span class="科">先下丑</span>怎么将我糖担踢番了。要陪我的来。<span class="科">末上</span>闲坐草堂观史策。门前因甚闹声喧。呀。这是李公子。因何在此。<span class="科">丑</span>公公。我在此卖糖。将我糖担一脚都踢番了。小本经纪。教我如何折得起。<span class="科">末</span>小哥不要啰唣。这是李都宪公子。待他陪你些银子罢了。<span class="科">生</span>老丈。小生愿赔。这银三钱重。你可将去。<span class="科">丑</span>不彀不彀。<span class="科">末</span>小哥罢了。<span class="科">丑</span>蒙公公分付。只得罢了。正是得放手时须放手。得饶人处且饶人。<span class="科">下生</span>老丈多谢了。<span class="科">末</span>公子。请到舍下献茶。<span class="科">生</span>老丈。小生有些小事来此。告辞了。<span class="科">末</span>公子。老夫有一句话。请问公子。<span class="科">生作忙欲行介</span>老丈有话就说。小生要行了。<span class="科">末扯住介</span>公子且从容。前者舍亲为些小事在本县。欲求令尊老先生与县主讲一讲。舍亲曾备薄礼奉上。缘何这两日不见回音。<span class="科">生</span>这事小生实不知道。但老父平日足迹不入公门。恐不得如命。小生告行了。<span class="科">末又扯住介</span>不然。公子令尊大人想是作难。若是礼薄。待老夫对舍亲说。再加厚些。求公子在令尊面前鼎言一二。<span class="科">生</span>老丈。小生实不敢相瞒。有个朋友在前面。候小生说话。小生去一去。就来请教。<span class="科">末扯生生推倒末急行下末</span>你看后生家这等性急。将老夫推倒。竟跑去了。且回家去罢。正是闭门不管窗前月。一任梅花自主张。<span class="科">下生上</span>一心忙似箭。两脚走如飞。正是要紧之际。被这老头儿絮絮叨叨。又阻了一会。呀。天色将晚。怎生是好。</p>
        
        <p class="曲"><span class="牌">北新水令</span>乌啼霜满小春天。逐东风去心如箭。成灰心未死。痛血泪先斑。有恨难传。有恨难传。百忙里揾不住澘澘泪眼。<span class="科">下</span></p>
        
        <p class="曲"><span class="牌">南步步娇</span><span class="科">二旦侍女随旦上</span>轻舟远送珠千点。印湿香罗茜。无语泪偷弹。黛蹙蛾眉。肌松金钏。想起旧姻缘。须知藕断丝难断。<span class="科">下</span></p>
        
        <p class="曲"><span class="牌">北折桂令</span><span class="科">生上</span>战笃速举步难前。力软筋疲。袜绽鞋穿。恨杀我孔雀屏悬。芙蓉帐冷。翡翠衾单。受了些似羊肠山遥水远。经了些没早晚露宿风餐。才过了淮安。又早桃源。本待要写衷肠倩鸿雁传情。怎能反天风去挽云骖。<span class="科">下</span></p>
        
        <p class="曲"><span class="牌">南江儿水</span><span class="科">三旦上</span>还梦星前愿。犹疑枕畔言。咭叮咚可惜冰弦断。路迢迢阻隔关山远。急煎煎打散鸳鸯伴。空透灵犀一点。似云里风筝断却一条长线。<span class="科">下</span></p>
        
        <p class="曲"><span class="牌">北雁儿落</span><span class="科">生上</span>我为你违义方椿与萱。我为你绝苦口亲和眷。我为你厌珍羞怕待沾。我为你圣贤书无心看。我为你茅店内和衣睡。我为你渡溪头忘水漩。<span class="夹白">一路问来。此间徐州了。且喜此处埠头多有生口。那赶脚的牵驴儿来。<span class="科">丑上</span>客官要驴儿往那里去。<span class="科">生</span>我要赶铁木儿座船。你可见过去么。<span class="科">丑</span>铁木儿是两只大座船么。<span class="科">生</span>正是。<span class="科">丑</span>若是。差两日路了。<span class="科">生</span>你既看见过去。船中可见什么人么。<span class="科">丑</span>不见什么。只见船舱里面有个妇人声音。不知唱曲儿。也不知是哭。又听得只顾叫道局长局长。<span class="科">生</span>呀。可怜呵。这分明叫我玉郎了。掌鞭的。可将快蹇驴赶上去。重重谢你。<span class="科">丑</span>要一两银子。<span class="科">生</span>就是一两。<span class="科">上驴介</span></span>趁侵晨跨上宝雕鞍。急煎煎揽辔更加鞭。<span class="夹白"><span class="科">丑</span>慢行些。<span class="科">生</span></span>你道是蹇驴行须慢。怎知我热心肠不放宽。加鞭赶上了翠眉娘重相见。传也么言。愿赠你扬州十万钱。<span class="科">下</span></p>
        
        <p class="曲"><span class="牌">南侥侥令</span><span class="科">三旦上</span>鱼沈还雁杳。月缺与花残。两地相思相牵绊。辜负了美前程寄锦笺。<span class="科">下</span></p>
        
        <p class="曲"><span class="牌">北收江南</span><span class="科">生丑上</span>呀。早知道这般样拆散呵。到不如不遇婵娟。到做了伯劳东去燕西飞。愁看那孤雁唳霞天。<span class="夹白"><span class="科">丑扯住介</span>下驴来。打坏了驴儿。将什么去趁钱。<span class="科">生</span>驴儿不快。<span class="科">丑</span>官人心急马行迟。<span class="科">生</span>前面甚么山。<span class="科">丑</span>是望夫山。<span class="科">生</span>妻。你不知望我否。<span class="科">丑</span>相公将银子来。我买料与驴儿吃。送你过山。<span class="科">生</span>也罢。这一两银子。你可收下。<span class="科">丑接银上驴跑下生</span>呀。赶脚的。你可转来。被他哄了去。</span>望夫山可怜。又不敢高声啼哭怕闻猿。<span class="科">下</span></p>
        
        <p class="曲"><span class="牌">南园林好</span><span class="科">三旦上</span>你缘悭。奴身命蹇。离恨天玄而又玄。我欲向金山题怨。悲槛凤。奈囚鸾。悲槛凤。奈囚鸾。<span class="科">下</span></p>
        
        <p class="曲"><span class="牌">北沽美酒</span><span class="科">生上</span>金雀屏各一天。玉簪折分两边。合浦珠飞甚日还。丰城剑老燕山。师旷镜堕深渊。<span class="夹白">正好行路。不觉天色昏黑。呀。不好了。一阵狂风骤雨来了。如何是好。前不巴村。后不着店。只得冒雨而走。</span>走金蛇几行掣电。迅雷轰惊翻幕燕。雨滂沱乱飞银练。意怆惶神疲力倦。我呵又黄昏黯然。见柴门吐烟。<span class="夹白">风又大。雨又紧。其实一步也走不得了。</span>呀。试敲门且投宿店。</p>
        
        <p class="白">店主人有么。<span class="科">丑上</span>酿成春夏秋冬酒。醉倒东西南北人。那一个。<span class="科">生</span>投宿的。<span class="科">丑</span>这等大雨。伞也没有。浑身都打湿了。请里面坐。<span class="科">生入介</span>夜饭整治些来吃。衣服与我烘一烘干。明日五更。便要起身。<span class="科">丑</span>知道了。<span class="科">下生</span>妻。教我怎生睡得着。</p>
        
        <p class="曲"><span class="牌">清江引</span>试将薄粥充饥咽。无奈精神倦。揉残茉莉香。拆散鸳鸯伴。只落得伴孤灯红泪眼。</p>
        
        <p class="落诗">乍得相逢结好盟。<br />相逢又早别离深。<br />相思相见知何日。<br />此时此夜难为情。</p>
        
        <h2 id=ch18 class="chapter"><span class="出题">第十八出　得宠遭妒</span></h2>
        
        <p class="曲"><span class="牌">夜游朝</span><span class="科">净上</span>位正朝纲。官居宰相。四时燮理阴阳。赫赫威名。岩岩气象。首出百僚之上。</p>
        
        <p class="白">下官元朝左相伯颜是也。为天子之股肱。作朝廷之耳目。奉我者无功亦赏。抗我者有绩必诛。叫左右的。大小事情即来通报。<span class="科">杂应声介</span></p>
        
        <p class="曲"><span class="牌">前腔</span><span class="科">末上</span>未上封章。先投宰相。献红颜叨沐恩光。<span class="夹白"><span class="科">见杂介</span>长官。俺是镇守苏松统制阿鲁台差参将铁木儿。求见丞相爷。烦乞通报。聊具白金二十两。乞笑留。<span class="科">杂</span>可见得么。<span class="科">末</span>不妨。见得的。<span class="科">杂</span>禀老爷。苏松统制差铁木儿求见。<span class="科">净</span>令他进来。<span class="科">末</span>铁木儿叩爷头。<span class="科">净</span>你是阿鲁台差来的。<span class="科">末</span>是。<span class="科">净</span>你那本官屡报虚功。外邦尚未臣服。差你来何干。<span class="科">末</span>俺本官久失修敬。聊具珍珠一斗。美女一人。少申犬马。<span class="科">净</span>珍珠彩段。不足为奇。若有美人。令进来。<span class="科">末</span>美人可来。<span class="科">旦上</span></span>紫府潭潭。朱门两两。天下人民共仰。</p>
        
        <p class="白"><span class="科">末</span>美人小心相见。<span class="科">旦</span>张丽容叩头。<span class="科">净</span>美人抬头。<span class="科">旦抬头介净笑介</span>妙妙。天姿国色。绝世无双。铁木儿。你那本官如此用心。封侯进爵。指日可望。还有甚么话讲。</p>
        
        <p class="曲"><span class="牌">琐窗郎</span><span class="科">末</span>仗天恩坐镇松江。四国诸侯尽纳降。遣来飞捷奏上金章。涓埃未报。中心鞅掌。献佳人聊供歌唱。<span class="科">合</span>美妆。天姿国色果无双。祗应叠被铺床。</p>
        
        <p class="曲"><span class="牌">前腔</span><span class="科">净</span>我堂堂画栋雕梁。只少金钗十二行。喜娉婷到此满室生香。琼瑶投我。岂寻常佳贶。贮金屋谩同歌唱。<span class="科">合</span>美妆。天姿国色果无双。令人如醉如狂。</p>
        
        <p class="白"><span class="科">内云</span>圣旨下。<span class="科">小生持节上</span>圣旨已到。跪听宣读。诏曰。丞相伯颜所进番僧。教演宫女已熟。朕在便殿。诏丞相同观。谢恩。<span class="科">净</span>万岁。叫那松江来的官儿。明日领书。叫侍儿将新娘送在夫人处。<span class="科">应介净</span>君命召。不俟驾而行。<span class="科">下</span></p>
        
        <p class="曲"><span class="牌">前腔</span><span class="科">丑夫人贴随上</span>享荣华高坐中堂。何处飞来恶祸殃。<span class="夹白">侍儿。我闻得苏松统制进甚么美人。说道甚是标致。<span class="科">贴</span>夫人。美人叫做张丽容。果然生得十分标致。<span class="科">丑</span>呀。我看他春山淡扫。秋水横波。腰肢摆动。香浮遍体。两脚行来。莲生满地。我见犹怜。况老奴乎。</span>看他温柔体态旖旎轻扬。一似太真容貌。西施模样。怎交他相亲相傍。<span class="科">合</span>美妆。天姿国色果无双。<span class="科">作揉腹介</span>令人频餍酸浆。</p>
        
        <p class="白"><span class="科">旦</span>夫人。张丽容磕头。<span class="科">丑作怒介</span>唗。贱人。这里不是你伫立之所。叫侍儿。可赶他厨房中去。<span class="科">贴应介旦先下丑</span>事不三思。终有后悔。留那妇人在此。必定夺我之宠爱。如何处之。<span class="科">贴</span>便是。夫人可寻思一计摆布他才好。<span class="科">丑</span>有了。如今花花宫主招赘兀都驸马。我连夜写下表章。将他献与太后。伏侍宫主。绝了祸根。岂非两得其便。好计好计。</p>
        
        <p class="落诗">计就月中擒玉兔。<br />谋成日里捉金乌。</p>
        
        <h2 id=ch19 class="chapter"><span class="出题">第十九出　探音获实</span></h2>
        
        <p class="曲"><span class="牌">驻马听</span><span class="科">生上</span>奔走神京。只为佳人张丽容。一任登山涉岭。冒雨冲风。露宿霜征。红颜断送入朱门。书生空想团圆庆。<span class="夹白">小生一路赶来。盘缠衣服尽行用去。又打听得张丽容送入伯颜丞相府中去了。只得不避艰险。到他府门前去打听消息。来到此间。</span>受尽艰辛。侯门如海。教我向谁询问。</p>
        
        <p class="曲"><span class="牌">前腔</span><span class="科">净执事随上</span>朝罢宫廷。妙舞清歌总出群。真个是鸾形曲折。燕影蹁跹。响落梁尘。微臣何幸得躬承。顿教人意马心猿引。<span class="夹白">我知道了。</span>幸有新进娉婷。准备着偎香倚玉。洞房欢庆。</p>
        
        <p class="白"><span class="科">生闯导介净</span>什么人闯我的导。拿进来。<span class="科">众应拿介净</span>你怎么在我府门前探望窃窥。复冲我的节钺。你敢是个奸细么。<span class="科">生跪介</span>念小生云间世族。偶寄迹于京华。丞相天上台星。望垂慈于草芥。<span class="科">净</span>听汝之言。绰有儒风。那里人氏。叫甚名字。</p>
        
        <p class="曲"><span class="牌">祝英台</span><span class="科">生</span>住云间。李彦直。黉序一儒生。<span class="夹白"><span class="科">净</span>松江人了。可有父母么。<span class="科">生</span></span>父列缙绅。恪守官箴。<span class="夹白"><span class="科">净</span>做甚么官。<span class="科">生</span></span>当年侍御皇廷。<span class="夹白"><span class="科">净</span>既是宦家。起来。作揖。<span class="科">生</span>不敢。<span class="科">净</span>宦家子弟。为何你狼狈至此。<span class="科">生</span></span>愚蒙。只因游学京师。命蹇难图侥幸。<span class="夹白">阿鲁台所进张丽容。与小生有中表之亲。昨敝乡人来说。已送在府中。故此小生特来探信。</span>又谁知误犯台颜。望行宽纵。</p>
        
        <p class="曲"><span class="牌">前腔</span><span class="科">净</span>惭悚。却原来葛瓜之亲。错认是飘蓬。看英姿美容。潇洒风流。多应是未遇蛟龙。须加功。奋志芸窗。拟作皇家梁栋。自今日拔起泥途。你且免冲冲。</p>
        
        <p class="白"><span class="科">生</span>谢丞相不罪之恩。<span class="科">净</span>令妹到此。尚无亲人。既为中表。相见何妨。<span class="科">生</span>小生到此。正图一面。蒙丞相不疑。足仞大度。<span class="科">净</span>何疑之有。命侍儿请新娘出来。<span class="科">杂应介丑扮侍女上</span>听得击云板。将人骇破胆。来到老爷前。不敢还不敢。侍儿磕头。<span class="科">净</span>侍儿请新娘出来。见了他表兄。<span class="科">丑</span>新娘新娘。说起话长。昨朝一到拜中堂。夫人见他十分美貌。果然绝世无双。犹恐夺了宠幸。连夜写下表章。将他献与太后。伏侍宫主。招赘才郎。表兄不劳相见。老爷免得思量。<span class="科">净</span>唗。去罢。<span class="科">丑下净</span>气死我也。张丽容献与我的。怎么进与太后去了。气死我也。李生。你远来到此。令妹又不能相见。如何是好。也罢。科场已近。你可在此攻书。老夫有处。<span class="科">生</span>多谢丞相大恩。<span class="科">净</span>叫院子。你可送李相公到相国寺中看书。分付寺僧教他好好看待。薪水之资。我这里一应送去。<span class="科">杂应介</span></p>
        
        <p class="落诗">可惜美娇姿。<br />堪嗔嫉妒妻。<br />情知不是伴。<br />事急且相随。</p>
        
        <h2 id=ch20 class="chapter"><span class="出题">第二十出　丽容习礼</span></h2>
        
        <p class="曲"><span class="牌">神仗儿</span><span class="科">二旦扮宫女众内臣小生捧诏上</span>宫娥纷队。宫娥纷队。蓬瀛难赛。满目天香霭。耳听仙音一派。商律奏八音谐。商律奏八音谐。</p>
        
        <p class="白"><span class="科">丑迎接介小生</span>王太后旨下。伯颜夫人苗氏所进宫人张丽容等。恐未谙礼仪。着盈绣宫教演精熟。待宫主娘娘大婚之日选用。谢恩。<span class="科">丑谢介</span></p>
        
        <p class="曲"><span class="牌">前腔</span>天花散彩。天花散彩。皇恩宠赉。身沐恩光大。自愧裙钗女孩。趋玉步下金阶。趋玉步下金阶。<span class="科">下</span></p>
        
        <h2 id=ch21 class="chapter"><span class="出题">第二十一出　主仆相逢</span></h2>
        
        <p class="曲"><span class="牌">金蕉叶</span><span class="科">生上</span>奈何奈何。我娇妻在宫中怎么。想前生冤家债多。致今生无福消他。</p>
        
        <p class="白">无双何意入唐朝。仙客难寻续命胶。安得押衙重在世。皇宣套写赚多娇。小生自那日赶上京来。指望与丽容近船一见。谁想先献与伯颜丞相去了。及去府中探亲。假托中表。幸伯颜终系胡人。信而不疑。即许相见。谁想机会难逢。又被夫人所忌。进入皇宫。蒙丞相送我在寺中看书。你看好大雪也。正是漫揭心经因遣闷。懒拈雪句为怀人。<span class="科">末老僧上</span>扫地恐伤蝼蚁命。爱惜飞蛾纱罩灯。相公。稽首。<span class="科">生</span>长老。拜揖。<span class="科">末</span>相公在此。甚是有慢。多罪多罪。<span class="科">生</span>小生无故受你供养。何以克当。<span class="科">末</span>相公在此客边。甚有不乐之容。今圣上有一花花宫主。招兀都驸马。迎送嫁妆于金亭馆驿。街上士庶纷纷。相公何不出去看一看散闷何如。<span class="科">生</span>有这等事。小生一定要出去看一看。<span class="科">末</span>待贫僧奉陪如何。<span class="科">生</span>雪天不劳禅步。<span class="科">末</span>既如此。贫僧煮茗奉候。<span class="科">下生</span>适才长老说圣上招兀都驸马。迎送嫁妆于金亭馆驿。想张丽容或者天可怜见。也在数内。邂逅相逢。亦未可知。出得寺门。好大雪也。</p>
        
        <p class="曲"><span class="牌">忆莺儿</span>风一窝。云四合。迷失青山绿树多。唯有寒鸦栖古木。琼铺棘駝。瑶堆凤阁。琉璃殿上银妆裹。<span class="科">合</span>欲见宫娥。去金亭馆驿。天意肯从么。<span class="科">下</span></p>
        
        <p class="曲"><span class="牌">前腔</span><span class="科">丑军士上</span>风似梭。雪又磨。堪叹穷途没奈何。为逐恩东遭坎坷。喜来帝都。无计可图。假妆一个操军做。<span class="科">合</span>去摆围戈。倘然邂逅。主仆笑呵呵。<span class="夹白">小人司书是也。只为大相公追赶张丽容。不知去向。老爷奶奶放心不下。着我追寻。我直赶到京。无处寻问。在此日久。盘缠使尽。欠下店主人饭银无处。店主人是个操军。今日花花宫主招赘兀都驸马。我替他在此应名摆围。你看士庶纷纷。俱来看送嫁妆。或者我大相公也出来观看。天使相逢。未可知也。<span class="科">行介生上</span></span>欲见宫娥。去金亭馆驿。天意肯从么。</p>
        
        <p class="白"><span class="科">丑撞生介</span>呀。那来的正是我大相公。<span class="科">相见丑拜介</span></p>
        
        <p class="曲"><span class="牌">哭相思</span>萍水相逢恩主。教人对面欢悲。</p>
        
        <p class="白"><span class="科">生</span>司书。你怎么也到这里。<span class="科">丑</span>自从大相公出来之后。老爷奶奶放心不下。着我追寻大相公。一路赶来。谁想直到此间相会。<span class="科">生</span>咳。老爷奶奶好么。<span class="科">丑</span>都好。请问大相公在那里安歇。<span class="科">生</span>司书。自从到京之日。即便托做张丽容家中表姊妹。投入丞相府中。以图一见。谁想丞相夫人不容。随将丽容进上太后宫中去了。以此不得相见。蒙丞相恩顾。送在相国寺中看书。<span class="科">丑</span>咳。大相公。你也吃尽苦了。</p>
        
        <p class="曲"><span class="牌">忆多娇</span><span class="科">生</span>我遭折磨。受奔波。画饼姻缘空泪沱。风景凄凉感慨多。<span class="科">合</span>无限狂图。无限狂图。怎遂诗吟蓼莪。</p>
        
        <p class="白"><span class="科">生</span>司书。你既来寻我。缘何这等打扮。<span class="科">丑</span>只因宫主迎送妆奁。我店主人是个操军。我欠他饭钱。转央我来应名。以此这般打扮。<span class="科">生</span>元来如此。我亦闻得太后娘娘点四十宫人从嫁。我想张丽容或在数内。也未可知。明晚定宿在金亭馆驿。我和你都妆做军卒。浑入其内。若得一见。死也甘心。<span class="科">丑</span>大相公。这也不难。就穿了我的衣服。待小人再去顶替一名便了。</p>
        
        <p class="曲"><span class="牌">鬭黑麻</span><span class="科">生</span>卸下儒冠。把青毡带着。穿上戎衣。把蓝袍换却。乔打扮他怎知觉。变影移形。又恐他行见错。<span class="科">合</span>官家势恶。令人倾岱岳。总使觌面相逢。觌面相逢。祗应偷睛看他。</p>
        
        <p class="落诗">乔妆军士混戎衣。<br />不许傍人识妙机。<br />雪隐鹭鸶飞始见。<br />柳藏鹦鹉语方知。</p>
        
        <h2 id=ch22 class="chapter"><span class="出题">第二十二出　驿亭奇遇</span></h2>
        
        <p class="曲"><span class="牌">香柳娘</span><span class="科">众扮内臣三旦扮宫女上</span>喜身承帝光。喜身承帝光。一生欢畅。身穿五彩团花蟒。羡皇家瑞祥。羡皇家瑞祥。公主出椒房。宫人伴随唱。<span class="科">合</span>送香奁嫁装。送香奁嫁装。满朝贺章。万民瞻仰。<span class="科">下</span></p>
        
        <p class="曲"><span class="牌">前腔</span><span class="科">生丑上</span>效军家扮妆。效军家扮妆。非同博浪。只为一宵恩爱情难放。混军中执斨。混军中执斨。不见翠眉娘。偷睛转凝望。<span class="科">合</span>若相逢俊厐。若相逢俊庞。两两变鸳鸯。双双飞上。<span class="科">生丑摆列介</span></p>
        
        <p class="曲"><span class="牌">前腔</span><span class="科">众宫女上</span>出龙楼凤墙。出龙楼凤墙。香舆车仗。<span class="夹白"><span class="科">众下旦吊白</span>前面那摆围的军士好像玉郎。</span>军人俨似他模样。<span class="夹白">待我唤他一声。玉郎。<span class="科">生应介</span>翠娘。<span class="科">旦</span></span>低声唤玉郎。<span class="科">生</span>低声唤翠娘。<span class="夹白"><span class="科">旦</span>天那。</span>对面怎相亲。<span class="夹白"><span class="科">众</span>快赶上去。怎么一人失落后边。<span class="科">旦</span></span>裙褪迟迟上。<span class="科">合</span>送香奁嫁装。送香奁嫁装。满朝贺章。万民瞻仰。<span class="科">下</span></p>
        
        <p class="曲"><span class="牌">前腔</span><span class="科">生</span>听声声耳厢。听声声耳厢。有言说向。眼前隔断如山嶂。分明似唤郎。分明似唤郎。留下粉脂香。音容竟何往。<span class="科">合</span>若相逢俊庞。若相逢俊庞。两两变鸳鸯。双双飞上。<span class="科">下</span></p>
        
        <p class="曲"><span class="牌">前腔</span><span class="科">众上</span>看街衢路长。看街衢路长。尽垂丝帐。宝珍堆积光芒亮。那金珠满厢。那金珠满厢。富贵果无双。须知福缘长。<span class="科">合</span>送香奁嫁装。送香奁嫁装。满朝贺章。万民瞻仰。<span class="科">众到驿摆开介内臣俱下三旦生丑分内外吊场</span></p>
        
        <p class="曲"><span class="牌">前腔</span><span class="科">生</span>正军中令张。正军中令张。分明说向。羽林甲士勤遮挡。既通音在画墙。既通音在画墙。欲待往东廊。还疑在西向。<span class="科">合</span>若相逢俊庞。若相逢俊庞。两两变鸳鸯。双双飞上。</p>
        
        <p class="曲"><span class="牌">前腔</span><span class="科">旦</span>正沉沉夜央。正沉沉夜央。更传三棒。<span class="夹白">你看众人心上无事。就睡着了。</span>我有一腔春恨谁说向。<span class="夹白">方才路傍军人。分明是李玉郎妆做的。若果然。料他必在墙外打听奴家消息。我亦不免私出堂外。试探动静。且看众人睡了未曾。姐姐。姐姐。呀。他们都睡着了。<span class="科">走出介</span></span>试轻移下堂。试轻移下堂。悄立向阶傍。墙边去探访。<span class="夹白">已到墙边。不免咳嗽一声。</span>且低将嗽扬。且低将嗽扬。<span class="夹白"><span class="科">生接嗽介旦</span>你听这声音俨是玉郎。我欲唤他。犹恐人知。不当稳便。我只叫霞笺诗便了。<span class="科">叫介</span>霞笺诗安在。<span class="科">生</span>李玉郎佩带在此。<span class="科">旦</span>天那。</span>厮唤相呼。转添悒怏。<span class="科">生丑作扳墙诨介</span></p>
        
        <p class="曲"><span class="牌">前腔</span><span class="科">生</span>嗽声儿过墙。嗽声儿过墙。莺梭轻样。难禁血泪抛红浪。<span class="夹白">闻你在铁木儿船上。我一路赶来。随到丞相府中寻问。不想把你又献入宫中去了。</span>你休教痛伤。你休教痛伤。<span class="夹白">你既在驸马府中。后日倘有机会。</span>诉出你衷肠。终须脱罗网。<span class="夹白"><span class="科">旦</span>前日那霞笺诗。于今可在这里么。<span class="科">生</span></span>这霞笺一纸。这霞笺一纸。且收入锦囊。免教惆怅。</p>
        
        <p class="白"><span class="科">将霞笺丢入介旦拾介</span>呀。</p>
        
        <p class="曲"><span class="牌">前腔</span>见霞笺断肠。见霞笺断肠。血诗题上。一封又见从天降。<span class="夹白">待我映雪看来。人生离合系于天。切莫将身赴九泉。似此两情金与石。今生应拟续前缘。天那。此是和奴家前日舟中之韵。</span>似当初绣窗。似当初绣窗。两地和诗章。<span class="夹白">到今日呵。</span>争如隔天样。<span class="夹白">玉郎。你既为我来到京中。今当大比之年。君当努力。</span>愿登荣虎榜。愿登荣虎榜。你早上封章。姻亲可望。<span class="科">众扮军士生丑诨下众宫女吊场</span></p>
        
        <p class="曲"><span class="牌">前腔</span>听莲筹渐长。听莲筹渐长。五更时傍。阶前已听金鸡唱。见曈曈晓窗。见曈曈晓窗。红日上扶桑。东方已明亮。<span class="夹白">张家姐姐。天明了。快起来梳洗。同进驸马府中去。<span class="科">旦起介众</span></span>快梳云理妆。快梳云理妆。这般风流俏娘。果然堪赏。<span class="科">下</span></p>
        
        <h2 id=ch23 class="chapter"><span class="出题">第二十三出　驸马联姻</span></h2>
        
        <p class="白"><span class="科">外扮赞礼官上</span>淡月疎星绕建章。仙风吹下御炉香。侍臣鹄立通明殿。一朵红云捧玉皇。下官礼部赞礼官是也。今日花花宫主招兀都驸马成亲。公主在金亭馆驿。道犹未了。驸马早到。</p>
        
        <p class="曲"><span class="牌">惜奴娇</span><span class="科">众鼓吹迎小生上</span>玉洞金池。喜亲迎天女。成就婚期。香车内妆点许多珍异。希奇。晓日初升。楼台耸处。红云端里琉璃翠。叹人生倘若无缘。怎有这般遭际。</p>
        
        <p class="白">礼官请公主升舆。</p>
        
        <p class="曲"><span class="牌">鬭宝蟾</span><span class="科">二旦扮宫女随小旦上</span>升舆拂拂香霏。<span class="夹白"><span class="科">外</span>公主娘娘已升舆。请贵人垂帘。<span class="科">小生垂帘介</span></span>把珠帘垂下。带金拖地。羡红披白象。又且紫駝乘驭。偏宜。车前锦带吹。马前拥绣旗。看须臾。不觉的香尘乱滚。已到玉清宫里。</p>
        
        <p class="白"><span class="科">外</span>请公主升座。请驸马上前行君臣礼。<span class="科">小生拜介外</span>君臣礼毕。请娘娘行夫妇礼。<span class="科">小生与小旦对拜外</span>行礼已毕。宫人排花烛送归洞房。</p>
        
        <p class="曲"><span class="牌">锦衣香</span><span class="科">众合</span>年正宜。时方利。月建辉。日无忌。从此谐和团圆到底。象牙床上捧金杯。双双合卺。共效于飞。似广寒宫里。把嫦娥谪来人世。一对天缘美。已成姻契。鸾颠凤倒。如鱼得水。</p>
        
        <p class="曲"><span class="牌">尾</span>洞房佳趣真无比。神女襄王入绣闱。任取冰轮挂柳西。</p>
        
        <p class="落诗">玉清宫里喜相逢。<br />鱼水和谐乐正浓。<br />今夕牛郎逢织女。<br />明年王母产金童。</p>
        
        <h2 id=ch24 class="chapter"><span class="出题">第二十四出　春闱首选</span></h2>
        
        <p class="白"><span class="科">考试随做</span></p>
        
        <h2 id=ch25 class="chapter"><span class="出题">第二十五出　诉情得喜</span></h2>
        
        <p class="曲"><span class="牌">临江仙</span><span class="科">小旦上</span>春眠不觉东方晓。画眉人来返天朝。</p>
        
        <p class="白">羞傍妆台整玉容。翠翘浮动宝玲珑。罗裙半溅潇湘水。金线斜牵太液风。奴家花花宫主。自从下嫁兀都驸马。且喜调和琴瑟。并美鼓钟。侍儿们取过香奁。待我谩施膏沐。<span class="科">老旦扮侍女上应介</span></p>
        
        <p class="曲"><span class="牌">二郎神</span><span class="科">小旦</span>春睡起。渐怯怯香肌褪脸桃。妆楼外一树垂丝笼雾袅。玉奴频笑。荼蘼忽报鸦娇。听窗外流莺声唤巧。倦梳洗懒将鸾照。琴瑟好。闲却青螺。留倩郎描。</p>
        
        <p class="白">唤张丽容与我点鬓。<span class="科">老旦唤介</span></p>
        
        <p class="曲"><span class="牌">啭林莺</span><span class="科">旦上</span>闻呼弱质点翠翘。教人眉皱心焦。叹愁容妆不出欢容笑。到妆前若问根苗。这衷肠怎剖。还须要恳求哀告。<span class="夹白">张丽容磕头。娘娘千岁。<span class="科">小旦</span>起来。与我点鬓。<span class="科">旦掠鬓介</span></span>润香膏。将翠钿贴上。<span class="夹白"><span class="科">跌掠儿介</span>呀。</span>不觉跌损掠儿稍。</p>
        
        <p class="白"><span class="科">跪介小旦</span>这贱婢。我看你每日双眉锁翠。两目流霞。倘不尽心实诉。难逃玉碎珠沈。有何冤枉。从实说来。<span class="科">旦</span>奴婢蒙娘娘另眼看待。实有冤苦在心。今日蒙娘娘垂问。料想终难隐藏。我这一腔幽恨离愁。就奏与娘娘知道。娘娘恕奴婢万死。<span class="科">小旦</span>说上来。</p>
        
        <p class="曲"><span class="牌">集贤宾</span><span class="科">旦</span>丽容自愧年幼小。遭逢恨落尘嚣。故把瑶琴作凤操。<span class="夹白"><span class="科">小旦</span>你可曾有丈夫么。<span class="科">旦</span></span>原自有旧家京兆。<span class="夹白"><span class="科">小旦</span>你既有丈夫。为何伯颜夫人又将你献与太后。<span class="科">旦</span>只为阿鲁台以千金搆奴。转献与伯颜丞相。那夫人见贱婢有些颜色呵。</span>心烦意恼。把奴家计献当朝。<span class="夹白"><span class="科">小旦</span>原来如此。你丈夫何方人氏。姓甚名谁。<span class="科">旦</span>我丈夫姓李名彦直。松江人也。他知贱婢进京。闻知他也进京来了。</span>听奴告。李彦直他也在京寻讨。</p>
        
        <p class="曲"><span class="牌">皂罗袍犯</span><span class="科">小生众扮内臣随上</span>争羡状元荣耀。喜青年俊雅。学广才高。退朝未许卸宫袍。归来且看如花貌。<span class="夹白"><span class="科">见介小生</span>可曾进膳么。<span class="科">老旦</span>进膳过了。<span class="科">小生</span>可曾画眉。<span class="科">小旦</span>还未。<span class="科">小生</span>取笔砚过来。<span class="科">老旦值小生画眉介</span></span>敢辞劳。轻将粉黛新月一钩描。</p>
        
        <p class="白">这是张丽容。为何跪在此。<span class="科">小旦</span>驸马。那张丽容呵。</p>
        
        <p class="曲"><span class="牌">黄莺儿犯</span>原是楚馆一妖娆。啭歌喉。番舞腰。桃开引得渔郎到。为阿鲁台祸招。伯颜妻妒枭。两夫妻拆散相思调。看他轻轻眉黛。盈盈泪抛。脂憔粉悴。愁多妇思劳。可怜误了人年少。</p>
        
        <p class="白"><span class="科">小生</span>你丈夫何方人氏。姓甚名谁。<span class="科">旦</span>我丈夫姓李名彦直。松江人氏。<span class="科">小生</span>李彦直。有这等事。张丽容。你且起来。公主。下官早朝时分呵。</p>
        
        <p class="曲"><span class="牌">猫儿坠犯</span>见胪传金殿。独把状元标。乃是松江一俊髦。年方弱冠貌英豪。胸藏星斗文章饱。<span class="夹白">公主。那状元你道甚么名字。就叫做李彦直。也是松江人氏。张丽容。你且过来。</span>那李状元莫非是你旧交。<span class="夹白">如果是呵。</span>这相逢古今罕少。</p>
        
        <p class="曲"><span class="牌">川拨棹</span><span class="科">旦</span>听言道。顿教人愁暗消。我丈夫虽上云霄。虽上云霄。怕人心尺水丈涛。谁引牵牛渡鹊桥。<span class="科">小生</span>我引牵牛渡鹊桥。</p>
        
        <p class="白">张丽容。你当初与李彦直分散之时。曾有一物作证验否。<span class="科">旦</span>有。红楼当日锁花钿。分付新词结旧缘。无奈幽芳闭深谷。怀中剩有此霞笺。<span class="科">小生</span>既有霞笺。取上来。<span class="科">旦应介小生看介</span>好好。写作俱好。胸藏锦绣出天然。果是龙蛇竞笔端。张丽容。我今宛转与你成佳配。这回端的好姻缘。<span class="科">旦</span>谢爷千岁。</p>
        
        <p class="曲"><span class="牌">尾声</span><span class="科">小生</span>霞笺一幅新诗调。真个供成风月招。肯把红颜没下稍。</p>
        
        <p class="落诗">古来好事定多磨。<br />今日应须喜气多。<br />权把霞笺当红叶。<br />管教织女渡银河。</p>
        
        <h2 id=ch26 class="chapter"><span class="出题">第二十六出　得笺窥认</span></h2>
        
        <p class="曲"><span class="牌">贺圣朝</span><span class="科">生上</span>白面书生挂绿。青年才子腰黄。<span class="科">末上</span>翰林声价岂寻常。题雁塔姓名香。</p>
        
        <p class="白"><span class="科">见介末</span>状元。君为诸士首。我作探花郎。致君原有略。匡国岂无方。<span class="科">生</span>风流李彦直。才华赵子昂。翰林同注选。四海共扬芳。<span class="科">末</span>年兄。我等幸擢巍科。同沾雨露。前日已谒过丞相。今日须往驸马府中一拜。小弟昨日画得一幅白头荣贵之图。敢劳年兄题咏。不知允否。<span class="科">生</span>年兄所作甚佳。小弟勉吟在上。只是狗尾续貂。未免蝇污白璧。愧赧愧赧。<span class="科">末</span>年兄太谦了。礼仪备下。请同行。<span class="科">合</span>转过绿水红桥。便是青楼朱户。报进去。<span class="科">报介院子应介</span></p>
        
        <p class="曲"><span class="牌">前腔</span><span class="科">小生上</span>何幸身叨国戚。果然凤友鸾行。</p>
        
        <p class="白"><span class="科">见介生末</span>驸马请上。学生等有一拜。<span class="科">小生</span>二公请上。学生有一拜。<span class="科">生</span>一介守寒庐。深荷提携。日华常伴滚龙衣。<span class="科">小生</span>门径春来青草绿。幸屈高车。<span class="科">末</span>圣世有唐虞。何幸如之。龙孙凤种得常依。拜迟了。<span class="科">小生</span>不敢。<span class="科">生末</span>看礼单。薄礼奉充贽敬。<span class="科">小生</span>太多了。多谢。<span class="科">末</span>学生灯下染成白头荣贵图一幅奉上。聊供清玩。伏乞笑留。<span class="科">小生</span>学生闻子昂一笔。价值千金。又是状元题咏。此乃无价之宝了。多谢多谢。<span class="科">生末</span>拙笔何劳过奖。<span class="科">小生</span>学生最爱者文人墨士佳作。近日得一幅霞笺。但不知何人所题。乞二公一观。<span class="科">生</span>乞求一观。<span class="科">送接介</span></p>
        
        <p class="曲"><span class="牌">太师引</span><span class="科">生</span>见霞笺使我心惊恍。这些时交人忖量。多管是故来相弄。想名花已入东墙。<span class="夹白"><span class="科">背介</span>妻。</span>又恐你把衷情说向。<span class="夹白">我与你同在驸马府中呵。</span>咫尺天渊有如千丈。相思帐由他主张。须道乐昌分镜合徐郎。</p>
        
        <p class="曲"><span class="牌">前腔</span><span class="科">小生</span>这是古霞笺真堪赏。题写着诗词几行。未审是何人吟唱。<span class="夹白">看将起来。此乃和韵。还有前咏一幅。</span>知是失在何方。想人物终须无恙。<span class="科">生悲介小生</span>斯文会因何惨伤。须知道乐昌如梦合陈王。</p>
        
        <p class="白"><span class="科">生</span>驸马。此笺学生欲假去细玩一番。可使得么。<span class="科">小生</span>状元。有何不可。只是要还。<span class="科">生末</span>告辞了。<span class="科">小生</span>还有鲁酒一杯。清话一饷。看酒。唤女乐帘下供唱。<span class="科">众介</span></p>
        
        <p class="曲"><span class="牌">皂角儿</span><span class="科">三旦丑扮宫女上</span>歌数声音韵悠扬。奏一派管弦嘹亮。整纤腰舞袖𧜛<a epub:type="noteref" href="#char02"><sup>注</sup></a>裆。倒金樽劝酬佳酿。还须是遏行云。歌白苎。逞歌喉。番丽曲。调转新腔。<span class="科">合</span>韶光正芳。清乐未央。管甚么日归东岭。月映西廊。</p><aside epub:type="footnote" id="char02"><p>「⿰衤郎」</p></aside>
        
        <p class="曲"><span class="牌">前腔</span><span class="科">生出席介</span>遥望见红裙艳妆。分明是那人模样。隔珠帘偷觑容光。还隔着几重山嶂。若得他放白鹇。开鹦鹉。劈雕笼。收丝网。再配鸳鸯。<span class="科">合</span>心中惨伤。低声怕扬。似天河隔断牛女。对面参商。</p>
        
        <p class="曲"><span class="牌">前腔</span><span class="科">旦</span>细把他仪容比方。再将他行藏酌量。带乌纱相貌堂堂。已定是那人行状。只恐他步云梯。登月殿。上龙楼。题虎榜。不念旧日鸾凰。<span class="科">合前小生</span></p>
        
        <p class="白">宫人回避。<span class="科">旦众下生末</span>多谢美情。生等告辞了。<span class="科">小生</span>有慢。<span class="科">生末下</span></p>
        
        <p class="曲"><span class="牌">尾声</span><span class="科">小生吊场</span>一场好事从天降。赵璧隋珠无恙。把两地风情我一担当。</p>
        
        <p class="白">分付内使。可办妆奁。明日送张丽容到状元寓所成亲。<span class="科">杂应介</span></p>
        
        <p class="落诗">今朝杯酒见衷肠。<br />两地新诗结凤凰。<br />风静始知蝉在树。<br />灯残方见月临窗。</p>
        
        <h2 id=ch27 class="chapter"><span class="出题">第二十七出　霞笺重会</span></h2>
        
        <p class="白"><span class="科">净内使上</span>夫妻本是前生定。曾向蟠桃会里来。自家奉驸马爷命。送张丽容到状元寓所成亲。此间已是。报进去。<span class="科">杂报介</span></p>
        
        <p class="曲"><span class="牌">临江仙</span><span class="科">生上</span>银盏灯花报喜。灵鹊噪绕簷头。</p>
        
        <p class="白"><span class="科">相见介净</span>状元恭喜贺喜。奉驸马爷命。多多拜上状元。昨日见状元认了霞笺。即欲将尊阃就席间相见。奈何诸客在席。恐涉不雅。今备妆奁之资三千贯。特着咱们送与状元完聚。<span class="科">生</span>多谢驸马厚恩。尚容踵门拜谢。<span class="科">净辞下众迎旦上拜介生打发众下生</span>妻呵。记得会景楼。霞笺诗句佳。<span class="科">旦</span>愿言托君怀。分开天一涯。<span class="科">生</span>似鸟惊松萝。如鱼沈荷花。<span class="科">旦</span>今朝谐旧好。艳妆还若耶。<span class="科">丑</span>老爷奶奶。司书磕头。<span class="科">生旦</span>司书起来。<span class="科">丑诨介</span></p>
        
        <p class="曲"><span class="牌">啄木儿</span><span class="科">生</span>记当年跨玉骢。邂逅相逢诗句通。情正惬鱼水和同。蓦惊飞分散西东。似金针落海波涛涌。怕今生难作鸳鸯冢。只落得泪眼丝丝血染红。</p>
        
        <p class="曲"><span class="牌">画眉序</span><span class="科">旦</span>薄命叹飞蓬。隔关山云树丛。苦花枝无主。一任东风。献侯门受尽磨砻。侍椒房荷蒙珍重。喜今再得重欢会。欢会在昼锦堂中。</p>
        
        <p class="曲"><span class="牌">解三酲</span><span class="科">生</span>记那日画船风送。我恨不得插翅腾空。只道襄王空想阳台梦。似南山鸟雌失雄。今朝賸把银缸照。打破愁城几万重。<span class="科">合</span>欢声哄。愿得个天长地久。同享皇封。</p>
        
        <p class="曲"><span class="牌">尾声</span>恣欢娱。勤摩弄。收拾起断肠悲痛。犹恐相逢似梦中。</p>
        
        <p class="白">司书。如今幸喜中了状元。又喜得与夫人完聚。明日上表省亲。我已修书一封在此。你可先到家中报喜。我们不日就起程了。<span class="科">丑</span>司书晓得了。明日就先回去。</p>
        
        <p class="落诗">今宵久旱逢甘雨。<br />况是他乡遇故知。<br />重会洞房花烛夜。<br />果然金榜挂名时。</p>
        
        <h2 id=ch28 class="chapter"><span class="出题">第二十八出　养亲辞归</span></h2>
        
        <p class="曲"><span class="牌">出队子</span><span class="科">小生上</span>南轩秋霁。寂寂悠然有所思。凤台有曲调声奇。此曲悠扬知者希。皓齿丹唇。响入云涯。</p>
        
        <p class="白">昨日送张丽容与李状元完聚。闻知他乞恩养亲。一则贺喜。一则与他饯行。此间已是。报进去。<span class="科">杂介</span></p>
        
        <p class="曲"><span class="牌">前腔</span><span class="科">生旦上</span>庭芜白露。岁候时更感客情。远途策蹇可惭心。越鸟巢南归故林。定省双亲。且辞别故人。</p>
        
        <p class="白"><span class="科">相见介生</span>愚夫妇正欲趋府拜谢大恩。反辱先施。惭愧惭愧。<span class="科">小生</span>恭喜恭喜。丰城之剑复合。关雎之咏再歌。但乏妆仪。愧赧愧赧。<span class="科">生</span>驸马说那里话。请受愚夫妇一拜。</p>
        
        <p class="曲"><span class="牌">前腔</span>衔恩感德。感德衔恩铭在心。当图结草报君恩。<span class="科">小生</span>你何必拘拘致谢勤。<span class="科">生旦</span>破镜重圆。天高海深。</p>
        
        <p class="曲"><span class="牌">前腔</span><span class="科">末上</span>姻缘天分。才子佳人事偶成。况兼贵戚作冰人。如此奇逢世罕闻。特地相探。高歌渭城。</p>
        
        <p class="白"><span class="科">众报相见介末</span>咳。驸马。你瞒得我好。这样奇逢。怎么不通我知道。<span class="科">小生</span>其事虽美。其实安可对老先明言。</p>
        
        <p class="曲"><span class="牌">红衫儿</span><span class="夹白"><span class="科">末</span>状元。</span>我道你筵前因甚焦。暗地珠抛。却原来鸳侣分飞。同心带飘。<span class="夹白"><span class="科">生</span>年兄。</span>我为奸人骤起波涛。<span class="科">向小生揖介</span>感天孙驾桥。<span class="夹白"><span class="科">小生</span>如此良缘。下官实出不知。</span>是公主究出根苗。成就了百年契交。</p>
        
        <p class="白"><span class="科">生</span>公主大恩。不胜感戴。</p>
        
        <p class="曲"><span class="牌">三学士</span><span class="科">小生末</span>公主金闺质自超。重文章慨赐英豪。一场好事收姻牍。五百名中姓字标。<span class="夹白"><span class="科">生</span>二公。小弟呵。<span class="科">合</span></span>念父母劬劳。年又老。辞金阙返故郊。</p>
        
        <p class="白"><span class="科">小生末</span>此事弟辈已知。有酒一杯。一则贺喜。一则饯行。<span class="科">生</span>多谢了。</p>
        
        <p class="曲"><span class="牌">前腔</span><span class="科">小生末</span>把酒殷勤送故交。不堪回首心摇。明朝又是孤舟别。今日清樽在渭桥。<span class="科">合</span>车马萧萧。临古道。愁绝处泪暗抛。</p>
        
        <p class="落诗">别酒殷勤慷慨深。<br />未知何日再逢君。<br />劝君更尽一杯酒。<br />西出阳关无故人。</p>
        
        <h2 id=ch29 class="chapter"><span class="出题">第二十九出　司书报喜</span></h2>
        
        <p class="曲"><span class="牌">三台令</span><span class="科">外上</span>孩儿一去无音信。空使人心怀耿耿。<span class="科">老旦</span>教人青眼悬悬望。梦魂常忆儿身。</p>
        
        <p class="白"><span class="科">外</span>夫人。自从孩儿去后。我已曾差司书寻访。再无音信回来。为此放心不下。<span class="科">老旦</span>相公。老身日夜悬悬。想念甚切。奈何奈何。</p>
        
        <p class="曲"><span class="牌">傍妆台</span><span class="科">合</span>游子未言旋。书帏冷落。蠹简剩残篇。望书香承我后。期胤美继前贤。中郎有女还传业。杨子无儿怎拜官。恨人随花老。泪沾竹斑。何时报道返家园。</p>
        
        <p class="曲"><span class="牌">不是路</span><span class="科">丑上</span>归到云间。扣首阶前贺喜颜。<span class="夹白">老爷奶奶。司书磕头贺喜。大相公中了状元。蒙圣恩准赐驰驿回家省亲。不日就到了。</span>来投献。泥金好把喜音传。<span class="科">外</span>心欢忭。幸得家童送锦笺。酬心愿。古来积德门楣显。试将书看。试将书看。<span class="科">拆书看介</span></p>
        
        <p class="曲"><span class="牌">一封书</span>儿不孝万千。离亲闱临帝辇。三献策中状元。赐宫袍彩色鲜。蒙驸马殷勤偕伉俪。送出宫人与儿结百年好姻缘。元是旧霞笺不日还家谢罪愆</p>
        
        <p class="白">司书。大相公驸马送甚么宫人。<span class="科">丑</span>老爷。就是向日会景楼上的话儿。<span class="科">外</span>夫人。天下有这等奇事。</p>
        
        <p class="曲"><span class="牌">扑灯蛾</span>儿曹喜荣显。传胪上金殿。及第状元郎。宫花御酒荣赐也奇逢异典。兀都驸马赠红颜。却元来是旧时娇艳。真堪羡。残花再发月重圆。</p>
        
        <p class="曲"><span class="牌">尾声</span>恩沾御墨辞皇辇。得意传胪昼锦旋。教人说会景楼中李状元。</p>
        
        <p class="落诗">满城桃李正年芳。<br />一举成名四海扬。<br />不是一番寒彻骨。<br />怎得梅花分外香。</p>
        
        <h2 id=ch30 class="chapter"><span class="出题">第三十出　昼锦荣归</span></h2>
        
        <p class="曲"><span class="牌">菊花新</span><span class="科">生上</span>承恩年少返家乡。夫妇荣归昼锦堂。<span class="科">旦上</span>深沐绿衣郎。得遂终身之望。</p>
        
        <p class="白"><span class="科">生</span>夫人。幸喜恩赐驰驿回家省亲。一路行来。离家已近。不免再趱行前去。<span class="科">众介</span></p>
        
        <p class="曲"><span class="牌">朝元歌</span><span class="科">合</span>长途短途。策马都经过。深波浅波。棹艇都惊破。看取残花飞堆江路。片片兴人愁慕。别酒离歌。教人此时感慨多。别久信音疎。承欢返故都。云间在目。幸喜高标大擢。</p>
        
        <p class="白">叫左右。此间已是我家下。报进去。<span class="科">众介</span></p>
        
        <p class="曲"><span class="牌">海棠春</span><span class="科">外老旦上</span>报道状元回。顿觉心欢忭。</p>
        
        <p class="白"><span class="科">相见介生</span>爹爹母亲请上。待孩儿媳妇参拜。<span class="科">拜介</span>日边红杏倚云栽。夺得宫花压帽回。<span class="科">众</span>姻缘本是前生定。曾向蟠桃会里来。</p>
        
        <p class="曲"><span class="牌">山花子</span><span class="科">合</span>锦堂开设繁华宴。堪佳骨肉团圆。占骜头名魁状元。荷衣挂体鲜妍。<span class="科">合</span>喜双亲童颜鹤颠。愿遐龄寿算千年。龙孙凤侣期满前。松柏同荣。共乐尧天。</p>
        
        <p class="曲"><span class="牌">红绣鞋</span>记当初共掷霞笺。霞笺。喜今日大家欢忭。欢忭。一首诗结三生愿。这奇遇古希传。</p>
        
        <p class="曲"><span class="牌">尾声</span>一家齐荷君恩眷。愿皇图巩固永绵绵。世际升平设喜筵。</p>
        
        <p class="落诗">国正天心顺。<br />官清民自安。<br />妻贤夫祸少。<br />子孝父心宽。</p>
                
    </body> 
</html>
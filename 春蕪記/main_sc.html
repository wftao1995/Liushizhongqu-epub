<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/春芜记</title>
        <meta name="author" content="明　王錂　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">春芜记</span></h1>

        <p class="作者">明　王錂　著</p>
        
        <h2 id=ch1 class="chapter"><span class="出题">第一出　家门</span></h2>

        <p class="曲"><span class="牌">凤凰台上忆吹箫</span><span class="科">末上</span>宋玉才华。清吴佳丽。天教会合良缘。仗春芜作证。意惹情牵。不料奸徒设计。阻佳期拆散鸳鸾。幸交谊十年知己。睚眦方捐。　　堪怜。佳人敛怨。叹才郎抱恨。无计团栾。遇王门献赋。更洗流言。荷君恩赐婚相府。把百年姻契周全。播词场风流节侠。千载名传。</p>

        <p class="落诗">登徒履千般巧计。<br />季清吴一意怜才。<br />楚襄王天恩隆重。<br />宋大夫夙愿和谐。</p>
        
        <h2 id=ch2 class="chapter"><span class="出题">第二出　访友</span></h2>

        <p class="曲"><span class="牌">满庭芳</span><span class="科">生儒服扮宋玉上</span>湘郢蜚声。阳春绝调。风期独迈时髦。一宫环堵。生计任无聊。漫笑我十年株守。尽𢬵<a epub:type="noteref" href="#char01"><sup>注</sup></a>他四海蓬飘。英雄志宁教垂老。剑气尚凌霄。</p><aside epub:type="footnote" id="char01"><p>「⿰扌弃」</p></aside>

        <p class="白">懒向王门效曳裾。云霄何日借吹嘘。胸中赋就凌云思。不是穷愁浪著书。卑人宋玉。楚郢中人也。生居里闬。志切岩廊。姿貌天成。不数依庭玉树。文章日就。何惭掷地金声。长才每忌于时流。高谊独违于世态。向年与荆佽飞唐勒景差同游屈大夫门下。但唐景二兄已致身王路。小生与荆兄悲同抱玉。义切断金。他因世无知己。隐迹藏名。小生许久不与他会面。喜今日春和景明。昼闲无事。不免去看他一遭。正是男儿应会逢知己。世路悠悠何足论。<span class="科">行介</span></p>
        
        <p class="曲"><span class="牌">倾杯玉芙蓉</span>忆昔风尘订久要。奈雌伏盐车老。谁怜我挫抑英雄。寂寞居诸。世路悠悠。义姤寥寥。悔将畏约驱玄鬓。𢬵<a epub:type="noteref" href="#char01"><sup>注</sup></a>取流年付浊醪。萦怀抱。喜穷交管鲍。且乘闲聊从市隐访蓬茅。</p>
        
        <p class="白">迤逦行来。已到荆兄门首了。<span class="科">问介</span>有人在么。</p>
        
        <p class="曲"><span class="牌">生查子</span><span class="科">外野服扮荆佽飞上</span>任侠隐衡茅。玩世轻廊庙。冷眼覰时情。俯首微微笑。</p>
        
        <p class="白">路僻惟通鸟。山深无过人。自家荆佽飞的便是。那一个在外面。<span class="科">见介生</span>一别经年。徒劳梦寐。<span class="科">外</span>何期蓬荜。敢望高车。宋兄请坐。<span class="科">坐介生</span>荆兄。你我昔与唐景二兄从游屈大夫。又不觉十有余年。今屈师自沈汨罗。他两人致位通显。你我尚然流落不偶。如何是好。<span class="科">外</span>宋兄。小弟既非千里之才。况兼负奇为气。动与世违。那功名二字。只索付之意外了。<span class="科">生</span>荆兄。不是这等说。看你片言警座。一语论交。岂终怀宝迷邦。谩说灌园避世。你听我道来。</p>
        
        <p class="曲"><span class="牌">黄莺儿</span><span class="夹白">你</span>壮志薄云霄。怅栖迟隐凤毛。千秋侠骨谁同调。<span class="夹白">小弟呵。总</span>屠龙志高。<span class="夹白">奈</span>飞鹏路遥。<span class="夹白">怎如你</span>浮沉用拙存吾道。<span class="科">合</span>幸相邀。黄金卑世。青眼得吾曹。</p>
        
        <p class="曲"><span class="牌">前腔</span><span class="科">外</span>湖海伴渔樵。任尘埃暗宝刀。枕流漱石吾堪老。<span class="夹白">因此上</span>箕山挂瓢。缑山弄箫。幽怀尽付闲花草。<span class="科">合前</span></p>
        
        <p class="白">宋兄。小弟近日颇集冰鉴之术。看你气格清标。体貌闲丽。将来必然远到。只是目下尚未偶哩。</p>
        
        <p class="曲"><span class="牌">琥珀猫儿坠</span>丰神俊朗。轩举似霞标。雕鹗乘秋奋羽毛。<span class="夹白">如今呵。</span>霜蹄暂蹶困蓬蒿。<span class="科">合</span>非遥。管取你通籍金闺。效用清朝。</p>
        
        <p class="曲"><span class="牌">前腔</span><span class="科">生</span>泥途敛翮。空自望丹霄。愁睹青霜点鬓毛。蒯缑长夜气萧萧。<span class="科">合</span>焦劳。甚日得通籍金闺。效用清朝。</p>
        
        <p class="白">天色已晚。暂且告回。小弟近日借招提寺僧舍读书。荆兄若念小弟。当到彼探望一面何如。<span class="科">外</span>领教了。</p>
        
        <p class="曲"><span class="牌">尾声</span><span class="科">外</span>石林精舍嚣尘少。<span class="科">生</span>仗尔高朋探寂寥。<span class="科">合</span>握手千秋意气饶。</p>
        
        <p class="落诗">闲斋清话正高舂。<br />野寺残阳又晚钟。<br />纵是埋尘空伏骥。<br />还怜倾盖似登龙。</p>
        
        <h2 id=ch3 class="chapter"><span class="出题">第三出　感叹</span></h2>

        <p class="曲"><span class="牌">薄幸</span><span class="科">老旦扮夫人上</span>岁月如驰。繁华似梦。见游丝荡漾。残红堆拥。杜鹃花外。又将春送。<span class="科">旦扮季清吴小旦扮秋英随上</span>将春送。琐窗下羞蛾淡扫。清镜里双鬟乍拢。</p>

        <p class="白"><span class="科">老</span>忆昔夫君鼎盛年。王侯甲第自蝉联。三千珠履盈阶陛。十二金钗列管弦。<span class="科">旦</span>晓傍妆楼梳堕马。春眠画阁听啼鹃。荣枯一旦同朝槿母子伶仃倍可怜。<span class="科">老</span>老身唐氏。乃季相国之妻。相国存日。止生下女孩儿一人。花容百媚。蕙性多能。自幼好咏清吴春波之曲。因此小字清吴。家中僮仆十数人。女使五六辈。就中独有侍女秋英。性多便利。色擅芳华。虽居浣濯之流。实为闺房之秀。但相国年来倾逝。门户萧条。<span class="科">顾旦叹介</span>孩儿。我年已逼桑榆。尔尚未谐琴瑟。使我朝夕萦怀。怎生是好。<span class="科">旦</span>母亲。孩儿幸得相府生身。萱堂钟爱。金篦绣袷。既非裙布钗荆。玉馔璚浆。岂是藜羹藿食。但愿母亲高年康胜。孩儿勉力承欢。若论孩儿身世。自有定分。何劳母亲萦念。<span class="科">老</span>咳。你不知我做娘的呵。</p>
        
        <p class="曲"><span class="牌">二犯傍妆台</span>终日锁眉峰。叹凄凉母子。形影自𠙦𠙦<a epub:type="noteref" href="#char02"><sup>注</sup></a>。忆当时分凤侣。到今日又龙钟。阑干愁泪霑丛竹。飘泊生涯泣断蓬。<span class="夹白">我为你的亲事呵。<span class="科">合</span></span>枉自白茅求吉。为甚红丝未通。怎能彀门阑女婿近乘龙。</p><aside epub:type="footnote" id="char02"><p>「⿳炏冖凡」～：茕茕</p></aside>
        
        <p class="曲"><span class="牌">前腔</span><span class="科">旦</span>无语恨匆匆。叹椿庭早逝。陟岵痛无穷。拂轻蛾愁损黛。匀香脸怨销红。<span class="科">背低唱介</span>伤心纵是惊啼鸟。系臂还应护守宫。<span class="科">合</span>春光无限。春恨几重。早难道一齐分付与东风。</p>
        
        <p class="曲"><span class="牌">皂罗袍</span><span class="夹白"><span class="科">贴</span>夫人小姐。</span>莫把闲愁悲痛。看乌飞兔走。瞬息西东。听满城箫鼓度春风。寻芳且自闲拈弄。<span class="科">合</span>休得葳蕤低揭。心愁意慵。<span class="夹白">且向</span>银塘缓步。<span class="夹白">趁</span>春明日融。想百年一似蕉鹿梦。</p>
        
        <p class="白"><span class="科">老</span>孩儿。秋英这话。到也说得是。我与你且到后面花亭下耍子一回去。</p>
        
        <p class="曲"><span class="牌">香柳娘</span><span class="科">合</span>出香闺数重。出香闺数重。药栏花拥。盈盈莲步香尘动。望名园如画。望名园如画。红雨乱春丛。清阴掩平仲。且乘闲半晌。且乘闲半晌。回首东君<span class="夹白">把</span>韶颜偷送。</p>
        
        <p class="白"><span class="科">老旦</span>呀。孩儿。我到忘了。目今正是三月初旬。我去岁因你身子不快。曾许下招提寺中观音大士一个香愿。趁此天气晴明。我明日着几个小厮同秋英随你前去。我还有手帕一方。名曰春芜。此乃外国波袛所产。大凡妇女佩服在身。香气经月不散。你可带去。免得中途秽气相侵。<span class="科">旦</span>晓得了。</p>
        
        <p class="曲"><span class="牌">尾声</span>这香芜佩服须珍重。<span class="科">老旦</span>看楼台罨画夕阳中。<span class="科">小旦</span>明日斋心谒梵宫。</p>
        
        <p class="落诗">小院香寒落燕泥。<br />平桥曲径柳阴迷。<br />一番清话浑如梦。<br />不觉闲庭日渐西。</p>
        
        <h2 id=ch4 class="chapter"><span class="出题">第四出　宴赏</span></h2>

        <p class="曲"><span class="牌">菊花新</span><span class="科">净扮登徒大夫上</span>锦城丝管日纷纷。对景还堪酒一尊。梅柳渡江春。郊外绿阴千顷。</p>

        <p class="白">和风助律应韶年。鸟弄歌声杂管弦。岁岁风光今日好。暂留欢赏寄春前。下官楚大夫登徒履便是。附炎趋热。色厉内荏。事喜败而忌成。言铄金而销骨。无奸不做。人人道俺是穿窬队里班头。有隙即投。个个说我是势利场中领袖。夫人任氏。貌比无盐。性同跋扈。全无为妇道的四德三从。只有降老公的千方百计。这几日在勾栏里耍子。不曾奉承得他。目今花事正繁。早上分付院子整酒。与他同赏玩一番。省得又寻闹撒泼。不像模样。院子那里。<span class="科">末</span>燕蹴飞花落舞筵。更逢晴日柳含烟。但将酩酊酬佳节。风景依稀似去年。禀老爷。酒完备了。<span class="科">净</span>既如此。请夫人出来。<span class="科">末请介丑上</span></p>
        
        <p class="曲"><span class="牌">普贤歌</span>奴家生得好仪容。月殿姮娥也赛不过侬。嘴儿搽得红。眉儿画得浓。只要吃醋撚酸打老公。</p>
        
        <p class="白"><span class="科">见介净</span>夫人不要讲这话。小厮们听见。不像体面。<span class="科">丑笑介</span>我一生只有这桩本事。不发卖人也不晓得。相公请我出来。有甚话说。<span class="科">净</span>今日春景融和。花明柳媚。特请夫人同赏玩一番。<span class="科">丑</span>好好。院子看酒来。</p>
        
        <p class="曲"><span class="牌">榴花泣</span><span class="科">净</span>庭闱昼永。时序正芳辰。持玉斝。展香茵。满前花色更融人。想韶华欲破三分。<span class="夹白">听</span>啼鹃满林。促春归两两声相应。傍尊前且尽欢娱。恐明朝难必阴晴。</p>
        
        <p class="曲"><span class="牌">锦缠道</span><span class="科">丑</span>暖风轻荡。游丝飘扬。锦亭桑柘雨初晴。喜帘移日影。酒渍衣襟。杨柳边莺迁绿荫。秋千外燕蹴红英。<span class="科">行介</span>缓步向花阴。苔茸浅印。罗衫适体轻。一曲风光好。愿年年相对眼长青。</p>
        
        <p class="白"><span class="科">净</span>夫人。今日我们两口儿吃酒。全没些兴头。闻得勾栏里有个标致小娘儿。接来奉夫人一杯酒何如。<span class="科">丑</span>这话好古怪。你这几日想瞒着我又去嫖了。<span class="科">净</span>下官一来守夫人的法度。二来是个大夫。怎么去嫖。<span class="科">丑</span>我实对你说。你若到勾栏里寻小娘儿。我也去招提寺寻和尚。<span class="科">净</span>是下官说得没理。院子。拿酒过来。罚我一杯。你与我送杯敬夫人。<span class="科">送介</span></p>
        
        <p class="曲"><span class="牌">凌霄竹</span>华筵送夕阴。酒如渑。坐来春色撩人兴。笙歌竞。落日明。余霞映。浮生回首如驰影。能消几度闲愁闷。追欢𢬵<a epub:type="noteref" href="#char01"><sup>注</sup></a>取玉山颓。开怀莫问金尊罄。</p>
        
        <p class="白"><span class="科">丑</span>天色晚了。院子。彻了酒。<span class="科">净</span>夫人。晚景最好。怎么就罢了。</p>
        
        <p class="曲"><span class="牌">渔家灯</span>看霏霏山抹微云。更潺潺水绕孤村。棹渔歌几点残灯。归牧笛一湾月影。且相偎翠袖凌风并。春去也花时难定。思省。看盈盈鬓星。须早把邯郸梦醒。</p>
        
        <p class="曲"><span class="牌">尾声</span>停杯问月乘余兴。赤玉阑前一树春。愿岁岁花前乐事增。</p>
        
        <p class="落诗">庭前花柳逐年新。<br />堂上笙歌入座频。<br />万物可人惟有酒。<br />四时佳处莫过春。</p>
        
        <h2 id=ch5 class="chapter"><span class="出题">第五出　瞥见</span></h2>

        <p class="曲"><span class="牌">鹊桥仙</span><span class="科">旦同小旦众上</span>花艳新妆。柳舒媚眼。到处红霏绿遍。<span class="科">小旦</span>朱甍画栋绕祗园。看云外幡风飘乱。</p>

        <p class="白">小姐。此间已是招提寺门首了。<span class="科">旦对众介</span>你们去寻那住持老僧。叫他开了殿门。<span class="科">众叫介丑扮老僧上</span>那个。来了。来了。度脱诸众生。令知法如幻。众生不异幻。了幻无众生。<span class="科">见众介</span>列位何来。<span class="科">众</span>我们是季相国府中小姐。到此烧香。快把殿门开了。<span class="科">丑应介旦对众介</span>你们且到殿外伺候。着秋英随我进去罢。<span class="科">众应下二旦介丑</span>这就是大士圣像。小姐请拈香。山僧去看了茶来。<span class="科">下旦作焚香拜介</span></p>
        
        <p class="曲"><span class="牌">二郎神</span>莲台下见飘香天花冉冉。念四大从来如梦幻。赖无边佛力垂慈。幸免摧残。因此上皈依释子筵。度椿庭须登彼岸。还祝赞。<span class="夹白">弟子愿母亲呵。</span>把慧日常瞻。寿考绵绵。</p>
        
        <p class="白"><span class="科">小旦</span>秋英也有一炷香。祈祷一祈祷。</p>
        
        <p class="曲"><span class="牌">啭林莺</span>旃檀宝篆笼瑞烟。斋心顶礼金仙。真成薄命空追怨。向春风枉却韶颜。<span class="夹白">做</span>绿衣微贱。<span class="夹白"><span class="科">小旦作笑介</span>小姐。这次你也须要跪在这里。<span class="科">旦</span>怎么说。<span class="科">小旦</span>你自跪了听我说。<span class="科">旦跪介小旦</span>愿我小姐与秋英呵。</span>蚤成就三生夙愿。<span class="夹白"><span class="科">旦笑起介</span>啐。这痴丫头又来风了。<span class="科">小旦</span></span>仗良缘。输诚供养。莫使误婵娟。</p>
        
        <p class="白"><span class="科">丑上</span>竹炉烹雀舌。花径候鱼轩。请小姐方丈告茶。<span class="科">小旦</span>小姐我们就往西廊下走转。看看两廊新装的佛像去。<span class="科">丑</span>这等山僧先到方丈拱候。<span class="科">旦小旦西行生东上</span></p>
        
        <p class="曲"><span class="牌">集贤宾</span>空斋愁寂躭宴眠。芸窗懒事遗编。听满院松风清籁远。把浮生暂尔偷闲。招寻僧院。<span class="夹白"><span class="科">相遇旦作惊介</span>呀秋英。那边有人来了。我与你方丈去罢。<span class="科">小旦作笑介</span>小姐。不妨事。他有眼睛看我们。我们也有眼睛去看他。<span class="科">生作笑尾后自语介</span>还是这一位小娘子说得是。<span class="科">旦回身见生惊下生望介</span>怎么世上有这等标致的女子。不知谁家宅眷。</span>恍疑是飞来仙媛。舒望眼。这愁情倩谁消遣。</p>
        
        <p class="白">适才听得说到方丈吃茶。料必就来。还站在此等他出来。再饱看一回。<span class="科">虚下旦小旦上</span>小姐。天色尚早。且再和你到殿前耍子一回。</p>
        
        <p class="曲"><span class="牌">莺啼序</span>相携素手方丈前。向珠林且自游衍。趁春风柳媚花妍。芳菲满眼惊变。<span class="夹白"><span class="科">生作远望介旦</span>秋英。你看适才回廊下的那人。又在那边窥望了。</span>怪何来无知少年。蓦地里将人流盼。<span class="夹白"><span class="科">小旦笑介</span>咦小姐。难道你怪他看你。口里虽只如此说。心下一定思忖。道若得</span>谐缱绻。不枉了百年姻眷。</p>
        
        <p class="白"><span class="科">旦作微笑介</span>呸。这丫头甚么说话。</p>
        
        <p class="曲"><span class="牌">水红花</span><span class="科">生</span>看他霞绡雾縠胜飞仙。步翩跹新妆娇艳。纤腰束素更嫣然。并香肩瑶阶踏遍。<span class="夹白"><span class="科">旦转身介</span>秋英。我和你来了这一会。天色将晚。回去了罢。<span class="科">旦</span></span>又蚤是夕阳西转。听清罄出云端。只索要离禅关也啰。</p>
        
        <p class="白"><span class="科">旦小旦将下生撞上旦作惊避遗春芜众上同二旦下介生</span>适间前面走的那女子。分明有顾盼之情。只恨他两人同行。小生不敢上前通问。这也都成虚话了。自到斋中去罢。<span class="科">作行见春芜介</span>呀。这罗帕想就是那女子遗下的。怎么这等香得紧。敢是他有意于我。故意失堕在地。要我拾取。也未可知。但不知甚么人家。好生想杀我也。</p>
        
        <p class="曲"><span class="牌">尾声</span>从今惹下相思怨。<span class="夹白">待我对了佛前拜个揖。</span>望慈悲早成方便。<span class="夹白">这罗帕呵。</span>就倩你做红丝系足缘。</p>
        
        <p class="白">咳。不意今日出来。惹了一场风月债。怎么是了。怎么是了。</p>
        
        <h2 id=ch6 class="chapter"><span class="出题">第六出　说剑</span></h2>

        <p class="曲"><span class="牌">高阳台</span><span class="科">外佩剑上</span>落莫惊秋。穷愁销鬓。生涯尚尔飘泊。自笑投珠。谁怜抱璧双刖。悠悠满眼多纷扰。向清宵梦扰魂越。望中原几番搔首。壮怀空热。</p>

        <p class="白">萧条对短褐。激烈投长缨。时人不解识。往往呼狂生。自家荆佽飞便是。布衣为侠。负气自奇。屠狗椎埋。混迹五陵年少。吹箫扣角。空悲此日英雄。相慕一方。相怨一方。姓名何惜人轻薄。得意一言。失意一言。世事从他自陆沈。自家曾得千金宝剑一口。向年曾斩蛟江上。年来倥偬。不曾看着他。今日昼闲无事。把他来拂拭一番。有何不可。<span class="科">拂剑叹介</span>哎。宝剑宝剑。你相随我十余年。我既坎坷。你又沉沦。如何是好。</p>
        
        <p class="曲"><span class="牌">高阳台</span>十载风尘。经年巷陌。宁教意气摧折。看匣底芙蓉。寒芒电走风掣。<span class="夹白">到如今</span>轻撇。萧萧永夜悲鸣也。怕龙光渐尔消灭正堪怜歌鱼幸舍向人弹彻。</p>
        
        <p class="白"><span class="科">末扮剑仙上</span>十年藏一剑。霜刃未曾试。今日把赠君。为有不平事。自家剑仙便是。因见义士荆佽飞。他本蓬莱仙种。偶然寄迹人间。无心紫绶金章。有意青萍黄石。俺待欲传伊剑术。来到此间。已是他门首了。不免迳入。<span class="科">外作看剑末撞入介外</span>你这道者。从何而来。到此何干。<span class="科">末</span>尊官。你听我道来。</p>
        
        <p class="曲"><span class="牌">鬭鹌鹑</span><span class="夹白">只见你光闪闪</span>手揽吴钩。<span class="夹白">昏惨惨</span>气冲牛斗。<span class="夹白">猛可的</span>叱咤风云。<span class="夹白">蓦地里</span>神情抖搜。<span class="夹白">俺待将</span>龙剑相投。<span class="夹白">只索把</span>兽环频叩。<span class="夹白"><span class="科">外</span>你敢是假此为名。游方抄化的么。<span class="科">末笑介</span>差了。差了。</span>休穷究。谩夷犹。<span class="夹白">俺祗为着</span>四海纷争。<span class="夹白">只落得</span>一身奔走。</p>
        
        <p class="白"><span class="科">外</span>如今正是太平时节。你说个四海纷争。就不识时务了。<span class="科">末</span>你道是太平时节。俺且试说与你听者。</p>
        
        <p class="曲"><span class="牌">紫花序</span><span class="夹白">早见那</span>欃枪明夜。<span class="夹白">又见那</span>太白经天。<span class="夹白">又见那</span>魍魉号秋。<span class="夹白">因此上</span>向炉边欧冶。<span class="夹白">早成就</span>匣里纯钩。还愁。<span class="夹白"><span class="科">外</span>你却愁着些什么来。<span class="科">末</span>俺只</span>怕青萍误落凡夫手。<span class="夹白">只索自</span>回风舞雪。<span class="夹白">胜比那</span>传术驰猿。<span class="夹白">恰便是</span>理解屠牛。</p>
        
        <p class="白"><span class="科">外</span>嗄。我且把个古人问你。假如行刺。似那锄麑。你道何如。<span class="科">末</span>他剑术虽高。不谅彼己。可不枉了一死。</p>
        
        <p class="曲"><span class="牌">调笑令</span><span class="夹白">俺笑他</span>死槐阴恁拙鸠。<span class="夹白"><span class="科">外</span>说剑似庄周何如。<span class="科">末</span>俺笑他</span>三说荒唐罔赵侯。<span class="夹白"><span class="科">外</span>你道似何人才好。<span class="科">末</span>须</span>一精神似木鸡待鬭。<span class="夹白">还须解</span>弄丸机彀。<span class="夹白"><span class="科">末把剑介</span>你看这剑呵。常兀自</span>赤虹贯斗。<span class="夹白">好一似</span>白练横秋。</p>
        
        <p class="白">俺试舞一会。你仔细看者。<span class="科">舞介</span></p>
        
        <p class="曲"><span class="牌">秃厮儿</span>披长剑风生蒯缑。恣挥霍星昏旄头。<span class="夹白">须</span>得心应手。君知否。<span class="夹白"><span class="科">末把剑与外介</span>俺将此剑赠了你。你早</span>提三尺殛蚩尤。<span class="夹白">莫教</span>鬼哭与神愁。</p>
        
        <p class="白"><span class="科">外</span>请问高姓。何方居住。日后待俺好来相访。<span class="科">末</span>你不必问俺姓名。你若要见俺。竟自到终南山来便了。<span class="科">闪下外</span>原来是个剑仙。来传我剑术。</p>
        
        <p class="曲"><span class="牌">尾声</span><span class="夹白">你看他</span>乘云驾雾凭虚走。<span class="夹白">早把那</span>昆仑秘术来传受。<span class="夹白">我且自</span>弢敛着奇踪<span class="夹白">慢慢的</span>相便宜轮机偶。</p>
        
        <h2 id=ch7 class="chapter"><span class="出题">第七出　探遗</span></h2>

        <p class="曲"><span class="牌">疎影前</span><span class="科">生上</span>禅宫乍起。又钟声隐约。旛影参差。想邂逅情深。梦魂萦系。何年得遂恩私。</p>

        <p class="白">事不关心。关心者乱。小生昨日遇着的那女子。原来就是那东邻季相国小姐。一时瞥见。颇有盼睐之情。其时争奈耳目众多。只得佯为却避。岂料天缘辐辏。那小姐遗下一方罗帕。被我拾了。想他今日一定着人来寻。不免就还他去。或者因此得遂私情。也未可知。你看日已三竿。且到佛殿前探望一回何如。</p>
        
        <p class="曲"><span class="牌">普天乐</span>怅临春把玉貌成追忆。多应是千里曾相遇。下闲阶欲步踟蹰。望侯门深锁娇姿。<span class="夹白">咳。小姐小姐。非是我宋玉敢这等妄想。谁教你</span>寄春情把秋波偷递。料佳人此际。定成心许。<span class="夹白">想起来小姐纵有此情。他还有母亲在堂。怎由得他。</span>怕奇花点缀璚枝。逐东风飘扬无主。笑翩翻舞蝶。空自追随。</p>
        
        <p class="白"><span class="科">小旦上生望介</span>远远望见个人来。好似昨日那女使。多分是来寻这罗帕了。且闪过一边。听他说些甚么。<span class="科">虚下小旦</span></p>
        
        <p class="曲"><span class="牌">疎影后</span>匆匆才离朱门里。早来到祗林佛地。<span class="科">俯身寻介</span>看苍藓盈阶。残英满砌。寻踪问迹凭谁。</p>
        
        <p class="白">小姐对我说。分明脱在西廊下。怎么不见。多分被人拾去了。<span class="科">望介</span>那边一个人来了。且把扇儿遮了过去。<span class="科">作遮脸行生上遇介小旦背介</span>呀。这人就是昨日与小姐撞着的。<span class="科">生</span>小娘子。宋玉拜揖。<span class="科">小旦作答礼介</span>相公失瞻了。<span class="科">生</span>敢问小娘子。莫非是季府中女郎么。<span class="科">小旦</span>正是。<span class="科">生</span>小娘子昨日是两位同来。今日为何一人到此。<span class="科">小旦</span>贱妾就是季府女使秋英。昨日同来的就是我家清吴小姐。因到此烧香。调下了一件东西。以此着我来寻。<span class="科">生</span>不知小姐为甚缘故。调下的是甚么宝物。<span class="科">小旦</span>相公。你听我说。</p>
        
        <p class="曲"><span class="牌">太师引</span>趁春风兰若曾随喜。遇书生仓皇趋避。<span class="夹白"><span class="科">生</span>嗄。小娘子不认得了。昨日就是小生。敢是一时唐突。小姐和小娘子一定恼我了。<span class="科">小旦笑介</span>好挜卖。谁来恼着你。只可惜那春芜呵。</span>翻做了湘皋遗佩。那些个赤水还珠。到如今追寻无计。只踏遍芳草萋萋。<span class="夹白">既寻不着。且自回去。小姐一定等我哩。</span>料香闺盈盈望迷。怎知做满船空载月明归。</p>
        
        <p class="白"><span class="科">作欲下介</span>咳。可惜不知甚么人拾了去。<span class="科">生</span>小娘子转来。</p>
        
        <p class="曲"><span class="牌">刘泼帽</span>娘行不用多匆遽。料轻绡不远东西。<span class="夹白"><span class="科">作拂袖介小旦</span>好古怪。这分明是我小姐身上那春芜的香气。<span class="科">生笑介</span>可知我与你小姐臭味相同哩。</span>看余香遍染春衫袂。<span class="夹白"><span class="科">作半露春芜介</span>看这香罗。其实可爱。</span>须好护持。敢使他轻遗坠。</p>
        
        <p class="白">罗帕到拾得一方。不知是你家小姐的么。<span class="科">小旦见介</span>正是。元来你拾了。就该还我才是。怎么到藏过了。<span class="科">生笑介</span>若是就送还的时节。小娘子竟去了。小生怎能彀得与小娘子亲近这一会。<span class="科">小旦笑介</span>这些秀才家。专会弄人。<span class="科">背介</span></p>
        
        <p class="曲"><span class="牌">前腔</span>看他翩翩玉貌多闲丽。向春闺梦绕魂迷。想怜香惜玉应闲事。<span class="夹白"><span class="科">生</span>可见小娘子是小生知心的人哩。<span class="科">小旦</span>宋相公。好</span>说与伊。妄想成何济。</p>
        
        <p class="白">这次好还了我么。<span class="科">生</span>春芜是小姐的。我自亲手交与小姐。也不枉了我这段慇勤。<span class="科">小旦</span>这个到不劳得。我拿去说你的意思便了。<span class="科">生</span>若是小娘子肯如此见怜。我宋玉感激无地。<span class="科">揖介小旦</span>到好笑。有这等一个涎脸。<span class="科">生还春芜介</span></p>
        
        <p class="曲"><span class="牌">尾声</span>香罗付与卿卿去。<span class="夹白">小生还有一句话儿。</span>若得做红丝相系。愿把缠头报取伊。</p>
        
        <p class="白">与我多多致意你小姐。<br />正是</p>
        
        <p class="落诗"><span class="科">小旦</span>绞绡失却暗惊心。<br />感取书生意气深。<br /><span class="科">生</span>着意栽花花不活。<br />无心插柳柳成阴。</p>
        
        <p class="白"><span class="科">生笑介</span>这事多分要成了。<span class="科">小旦笑介</span>这也难道。</p>
        
        <h2 id=ch8 class="chapter"><span class="出题">第八出　闺语</span></h2>

        <p class="曲"><span class="牌">风入松慢</span><span class="科">旦上</span>闲庭日暖正春明。柳外啼莺。妆楼睡起慵临镜。春衫半污脂痕。无那桃花漫眼。看花似不胜情。</p>

        <p class="白">奴家昨日与秋英到招提寺中烧香。行至西廊。偶遇着一个秀才。那时慌忙回避。不意将春芜手帕一时遗失。我想佩服在身。怀袖氤氲。时存芗泽。一旦失了。岂不可惜。况近来真诚的少。薄幸的多。天幸诚实的得了。不过说我一时无心遗坠。倘那浮薄之徒所得。他定向人前造语生情。指为口实。岂不玷污了我。如今着秋英潜往那厢寻觅。怎的去了半晌。还不见来。不免向庭前等他一回。</p>
        
        <p class="曲"><span class="牌">大圣乐</span>绕雕栏花坞冥冥。满地蘼芜衬落英。香闺人去无凭准。凝望眼。动销魂。<span class="夹白">俺这里</span>少原自抱忘簪恨。<span class="夹白">怕他做</span>知子相投杂佩情。漫启重门望也。空教人几番立遍花阴。</p>
        
        <p class="曲"><span class="牌">不是路</span><span class="科">小旦上</span>莲步轻盈。院宇沉沉。户半扃。穿芳径。<span class="夹白"><span class="科">窥介</span>呀。小姐又早在此等了。</span>你看他含颦无语自怜情。<span class="夹白"><span class="科">旦</span>秋英。你回了。春芜可曾有了么。</span>问卿卿。多应是飘蓬断梗浑无定。<span class="夹白"><span class="科">小旦</span>小姐。你且</span>莫夷犹。听诉因。自喜多侥幸。<span class="科">出春芜介</span>看珠回合浦还重并。更得一枝梅信。<span class="科">旦</span>有甚一枝梅信。</p>
        
        <p class="白"><span class="科">小旦</span>你道是那个拾了。<span class="科">旦</span>是那个。<span class="科">小旦</span>就是昨日在西廊遇着的那秀才。<span class="科">旦</span>既是他拾了。你与他素不相识。怎么去与他讨得来。<span class="科">小旦</span>你听我说。</p>
        
        <p class="曲"><span class="牌">解三酲</span>离侯门忙投佛境。向回廊悄地偷寻。<span class="夹白">我正在那里东寻西觅。他</span>到跟前蓦地来询问。<span class="夹白">我</span>因此上诉与衷情。<span class="夹白">他听得了。就向袖儿里取出这春芜来。道罗帕到拾得一方在此。不知是你家小姐的。我见了说正是。他说既是小姐的。小生亲自送还小姐。我说这个到不敢动劳。待我自拿去还小姐。说你的意思便了。</span>他闻言不觉相依允。料不是无情陌路人。<span class="夹白"><span class="科">旦笑介</span>这痴丫头。你怎么就见他是有情的。<span class="科">小旦</span></span>他还相倩。<span class="夹白"><span class="科">旦</span>倩你做甚么。<span class="科">小旦</span>他说对你家小姐说。春芜便还了。只有一句话儿。</span>权把做红丝系足。愿结姻盟。</p>
        
        <p class="白"><span class="科">旦微笑介</span>啐。这丫头又来说痴话了。我且问你。那秀才姓甚名谁。那里居住。<span class="科">小旦</span>小姐。你说是那个。就是西邻的宋秀才。<span class="科">旦</span>元来就是他。我一向闻得他呵。</p>
        
        <p class="曲"><span class="牌">前腔</span>那书生才高鄢郢。更翩翩逸志凌云。<span class="夹白">他</span>倾心属意怜闺阃。<span class="夹白">我</span>自合谢伊情。<span class="夹白">秋英。世上有这等忠厚的人。我要你去谢他一谢。</span>你好将雁帛传芳信。<span class="夹白">我</span>自向鸳帷候报音。伊将命。须索要言词婉顺。礼意殷勤。</p>
        
        <p class="白"><span class="科">小旦</span>小姐。今日晚了。明日去罢。<span class="科">旦</span>使得。</p>
        
        <p class="曲"><span class="牌">尾声</span><span class="夹白"><span class="科">小旦</span>明日</span>向招提潜投奔。<span class="夹白"><span class="科">旦</span>正是有句紧要说话。几乎忘了。你教他</span>还将唇舌守如瓶。莫向人前作浪闻。</p>
        
        <p class="落诗">暗传消息到禅房。<br />报李投璚意怎忘。<br />从此恩情应美满。<br />愿祈地久与天长。</p>
        
        <h2 id=ch9 class="chapter"><span class="出题">第九出　庆寿</span></h2>

        <p class="曲"><span class="牌">普天乐</span><span class="科">小生扮楚襄王引众上</span>鬻熊创业开鄢郢。百二河山雄镇。狎主齐盟。维城周室。一统天王明圣。春秋鼎盛。喜孜孜补衮。跻跻臣邻。乐奏南薰。尊倾北斗宴升平。</p>

        <p class="白">凭陵霸业振西偏。文武勤劳奕世传。赐祚自矜承宠锡。分封端不愧承宣。寡人楚襄王横是也。职叨民社之司。都建荆蛮之地。分茅胙土。赖周天子宠绥。右拂左萦。凭项庄王余烈。砺方城。带汉水。久称六百雄图。车千乘。粟十年。素号富强大国。践祚以来。幸臣窃政。信庄辛之论。肃清城社。连衡而后。嬴秦肆虐。闻楚人之射。踊跃中原。今日春融日暖。柳媚花明。正逢寡人初度之日。百官到来称贺。不免上殿。</p>
        
        <p class="曲"><span class="牌">绕地游</span><span class="科">净扮登徒履上</span>银虬晓箭。阁道烟花转。<span class="科">外扮唐勒</span>集夔龙凤池春暖。<span class="科">末扮景差</span>袖拂炉烟。身依阆苑。<span class="科">合</span>排阊阖云瞻九天。</p>
        
        <p class="白"><span class="科">净外末同进介</span>主公。臣登徒履臣唐勒臣景差朝见。<span class="科">小生</span>诸大夫少礼。<span class="科">众介</span>臣等启主公。今日恭逢圣诞。且春日晴和。烽边息警。臣等敬陈瑶岛之觞。窃效华封之颂。<span class="科">小生</span>看酒过来。</p>
        
        <p class="曲"><span class="牌">玉芙蓉</span><span class="夹白"><span class="科">净</span>臣登徒履进酒。</span>神枢绕殿明。华渚飞虹影。看桃华敛实。椿树含荣。携将铜狄千春颂。并取瑶函十赉文。<span class="科">合</span>胥欢庆。比华封祝圣尽输忠。把倾葵赤胆佐承明。</p>
        
        <p class="曲"><span class="牌">前腔</span><span class="夹白"><span class="科">外</span>臣唐勒进酒。</span>乔松荫玉宸。介母临僊境。愿筹添海屋。算跻冈陵。筵开黼帐杯前寿。座列香奁胜里人。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">末</span>臣景差进酒。</span>祥云接凤城。仙仗瞻龙衮。会箕畴敛福。轩䇲长春。霓裳竞度飞仙曲。露掌齐称上寿觥。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">小生</span>寡人回敬诸大夫一杯。</span>弦歌万户清。伯业千秋盛。捧璚卮更进。玉珮和鸣。香飘宝殿春风转。花覆彤庭淑景新。<span class="科">合前</span></p>
        
        <p class="落诗">宫殿参差列九重。<br />祥云瑞气捧阶浓。<br />微臣欲献唐尧寿。<br />遥指南山对衮龙。</p>
        
        <h2 id=ch10 class="chapter"><span class="出题">第十出　言谢</span></h2>

        <p class="曲"><span class="牌">紫苏丸</span><span class="科">生上</span>竹林啼鸟春将半。掩空斋向谁为伴。侯门如海思空悬。愁绝鱼和雁。</p>

        <p class="白">暖日荡游丝。春愁不自持。梦中不识路。何以慰相思。小生自见那季小姐之后。十分思念。好生闷逼。昨日因秋英寻讨春芜。已曾送去还他。就托他将我心事传与小姐。不见个信息来到。未知天缘若何。我想那小姐。生长侯门相府。他但知绣幕璚楼。怎肯顾荜门圭窦。多管将我这情思奚落了。也未可知。今日喜得天气晴和。且到阶前散步一回。<span class="科">作行介</span>呀。你看蜗涎满径。鸟迹盈阶。禅房竹院。懒寻僧话须臾。雪案蓬窗。倦对圣贤探讨。好生凄楚人也。</p>
        
        <p class="曲"><span class="牌">金索挂梧桐</span><span class="夹白">看</span>闲阶草色鲜。曲径花丛乱。镇日恹恹。底事寻思遍。<span class="夹白">怕</span>今生缘分悭。忆婵娟。料斟酌天寒有若个怜。<span class="夹白">多应是</span>落花有意相留恋。<span class="夹白">难道是</span>流水无情自枉然。还追念。几将清梦共缠绵。恨悠悠隔断仙源。心折仙源。盼不见桃花面。</p>
        
        <p class="白"><span class="科">小旦上</span>风弄鸟声碎。日高花影重。欲传湘女意。竟觅梵王宫。俺小姐因那宋秀才还了春芜。着我到招提寺谢他。来到此间已是。<span class="科">作相遇生惊喜揖介</span>呀。秋英姐。甚么好风吹得你来请到书房中待茶。<span class="科">小旦</span>如此恰好。<span class="科">生小旦行介</span>竹径通幽处。禅房花木深。<span class="科">生</span>此间已是。敢问秋英姐。今日到此。不知还是小姐的意思呢。还是秋英姐思念小生。到来相访。<span class="科">小旦笑介</span>呸。我与你有甚相干。来念着你。这是我家小姐感你前日还了春芜。特着我来谢你。<span class="科">生</span>元来是小姐恩情怜念。<span class="科">作笑揖介</span>小生就要谢恩了。但不知还有甚么说话么。<span class="科">小旦</span>小姐说那春芜呵。</p>
        
        <p class="曲"><span class="牌">东瓯令</span><span class="夹白">只是</span>金瓯坠。已茫然。不料天台有信传。延平宝剑重相见。谢得伊怜念。<span class="夹白"><span class="科">生</span>正是。小姐遗下。恰好小生拾着。真是有缘千里能相会。<span class="科">小旦</span>这也难说。俺小姐呵。</span>他奇花莫作等闲看。<span class="夹白">你</span>谩说有天缘。</p>
        
        <p class="白"><span class="科">生</span>秋英姐。你怎么把这话儿来说远了。你还不知小生的心事哩。</p>
        
        <p class="曲"><span class="牌">前腔</span>情脉脉。意悬悬。<span class="夹白">教我</span>屈指风前倍黯然。香芜拾取因非浅。几度春情乱。终朝回首路漫漫。相望眼将穿。</p>
        
        <p class="白">秋英姐。小生前日托你在小姐跟前说小生意思。不知小姐怎么说。<span class="科">小旦</span>俺小姐呵。</p>
        
        <p class="曲"><span class="牌">三换头</span><span class="夹白">他</span>怜才意坚。偷香情浅。任兰闺寂寞。花慵柳眠。<span class="夹白">小姐到说得好哩。</span>道你是金华时彦。<span class="夹白">又道</span>姮娥爱少年。<span class="夹白"><span class="科">生</span>小姐既是这等错爱小生。来看小生一看何如。<span class="科">小旦</span>他</span>欲见凌云客。还愁多露难。情意殷勤。特遣青鸾云外传。</p>
        
        <p class="白"><span class="科">生</span>小生正在此间愁闷无聊。幸得秋英姐来报了这个喜信。十分闷怀。解了九分。还有一分不曾解。<span class="科">小旦</span>这是怎么说。<span class="科">生作搂小旦介</span>这一分是不曾得蒙秋英姐见爱。故此不解。<span class="科">小旦</span>不要这等厌人。想小姐望久了。我要回去。<span class="科">生</span>小生还有几句话儿要说哩。<span class="科">小旦</span>有甚么话就说与我知道。</p>
        
        <p class="曲"><span class="牌">前腔</span><span class="科">生</span>形孤影单。梦摇魂断。只道三生分浅。谁道一时留恋。这其间喜得你佳人竟垂清盼。<span class="夹白">我</span>结草须无地。<span class="夹白">怕</span>牵丝未有缘。目断深闺。<span class="夹白">想</span>一段相思两地牵。</p>
        
        <p class="白">秋英姐。你与我拜上小姐。若是得便。还要会小姐一面。有许多心事。要亲对小姐讲哩。<span class="科">小旦</span>晓得。</p>
        
        <p class="曲"><span class="牌">尾声</span><span class="科">生</span>去难留情无限。幽怀密意仗伊传。<span class="夹白"><span class="科">小旦</span>正是。我到忘了。小姐教对你说。</span>鹦鹉前头莫浪言。</p>
        
        <p class="白"><span class="科">生</span>这个一定的。秋英姐。若有佳音。千万来回。报小生一声儿。<span class="科">小旦应下</span></p>
        
        <h2 id=ch11 class="chapter"><span class="出题">第十一出　搆衅</span></h2>

        <p class="曲"><span class="牌">阮郎归</span><span class="科">净上</span>小窗春暖日迟迟。无端有所思。名园深处且私窥。莺期知甚时。</p>

        <p class="白">有意种花花不活。无心插柳柳成阴。登徒子为何道此两句。东邻季小姐。姮娥月貌。西子花容。下官十分在意。要见他一见。也不能够。近来听得说到与那西邻宋秀才有些缘故。不匡这块好羊肉。到落在狗口里。仔细思量。不要说我是个大夫。他是秀才。比我不过。就是他那几句歪文字。季小姐也用他不着。小姐用的是绫罗绮绣。我有绫罗绮绣。小姐用的是玩好奇珍。我有玩好奇珍。况且桃来李答。一定也不折本。只是无缘。不曾觌面。如何是好。且喜庭帏日暖。花柳争妍。季小姐或者到园中看花。也未可知。若得遇着他。待我饱看一回。不然寻着他使女秋英。也好买嘱他通个消息。慢慢的日亲日近。那小姐水性妇人。自然喜我了。正是欲图生快活。须下死工夫。<span class="科">虚下小旦上</span></p>
        
        <p class="曲"><span class="牌">驻马摘樱桃</span>花事依稀。试问春归第几枝。<span class="夹白">想</span>画桥烟水。锦瑟银笙。翠袖璚卮。<span class="夹白">咳。做我这样人呵。</span>谁怜闺阁闭娇姿。空将罗绶封愁泪。<span class="科">打莺介</span>打起莺儿。<span class="夹白">怕他</span>解说香闺幽思。</p>
        
        <p class="白"><span class="科">净上窥介小旦</span>小姐着我来园里摘花儿。来到这里已是。呀。谁在外面。<span class="科">开门见介</span>我且问你。你是甚么人。这等不知事体。辄敢走到这里。<span class="科">净</span>我们看耍子儿的。<span class="科">小旦</span></p>
        
        <p class="曲"><span class="牌">四边静</span><span class="夹白">俺是</span>侯家庭院重门闭。何人敢唐突。<span class="夹白">莫</span>不是岐路觅亡羊。桃源问归计。<span class="夹白"><span class="科">净诨小旦背介</span>看他</span>言词没绪。藏头露尾。<span class="夹白">敢是</span>平乐浪无知。胸中有奸计。</p>
        
        <p class="白"><span class="科">净</span>姐姐。敢是秋英姐么。<span class="科">小旦</span>我便是。你问他怎么。<span class="科">净</span>实不敢相瞒姐姐说。下官就是西邻登徒子。闻得宅上有位小姐呵。</p>
        
        <p class="曲"><span class="牌">前腔</span>羞花闭月真娇媚。无缘共亲密。<span class="夹白">如今下官欲劳姐姐到小姐面前。代言一声。说下官思想小姐。魂都想没了。你若</span>与我寄相思。今生敢忘德。<span class="夹白">自古道礼下于人。必有所求。姐姐。我就跪在这里。没奈何</span>潜来花底。躬身拜启。望你做蜂媒。<span class="夹白">向</span>花间递消息。<span class="科">小旦</span></p>
        
        <p class="白">阿也。好不识时务。俺这里潭潭相府。谁敢在此胡言。况我家小姐。聪明伶俐。月貌花容。看你三分不像人。七分不像鬼。要想我家小姐。正是那癞虾蟆思量天鹅肉吃。</p>
        
        <p class="曲"><span class="牌">刬锹儿</span>娘行心性多聪慧。倾城玉貌世应稀。<span class="夹白"><span class="科">净</span>你家小姐虽然标致。<span class="科">摇摆介</span>看我也配得他过。<span class="科">小旦</span>呸。好货。亏你不识羞。</span>怪伊家太无礼。把相门谩欺。<span class="夹白"><span class="科">净揖介</span>我的姐姐。你便与我做个方便。<span class="科">小旦</span></span>你无知小辈。胡言乱语。休在人前乞怜摇尾。</p>
        
        <p class="白"><span class="科">净怒介</span>这丫头怎么骂我摇尾乞怜。终不成我是狗。<span class="科">小旦</span>我且问你。俺小姐是相国之女。你就敢来轻觑他。<span class="科">净</span>你家虽是相国家风。我又不是朝廷的官。强似去寻那宋家的穷秀才。<span class="科">小旦</span>甚么宋秀才。你且说来。</p>
        
        <p class="曲"><span class="牌">前腔</span><span class="科">净</span>我家声赫赫多荣贵。定强如尴尬那穷儒。<span class="夹白"><span class="科">小旦</span>可惜没有此事。就有了怕你怎么了。<span class="科">净</span>你说不怕我。我就去许他</span>深闺寄声息。窬墙暗窥。<span class="夹白"><span class="科">小旦</span>就是我小姐看他。干得你甚事。要你吃这等寡醋。好没廉耻。<span class="科">净</span>怎么就骂我无耻。</span>寻思就里。令人怒起。只教你祸在萧墙。风波倏起。</p>
        
        <p class="白"><span class="科">小旦</span>啐。我不与你这小人对嘴。且进去。正是闭门不管窗前月。分付梅花自主张。<span class="科">下净</span>这腌臜泼溅。我不指望他与我成事。反忍了他一场气。眉头一蹙。计上心来。他既然与那宋玉私通。早晚必定是他走脚通风。著宋玉进去。我这里邻近有个人。叫做王小四。此人虽是个无赖的光棍。到有些胆勇气力。不免将些银子与他。央他夜夜往季府后门带领我家小厮们四下巡逻。倘若拿着宋玉。事儿发作。季老夫人得知。一定卖那泼贱到隔江过海去。不然也打他几十下。消了我这恶气。正是明鎗容易躲。暗箭最难防。</p>
        
        <h2 id=ch12 class="chapter"><span class="出题">第十二出　邂逅</span></h2>

        <p class="曲"><span class="牌">珍珠帘</span><span class="科">旦上</span>朱楼日上人初起。凭栏处。不分漫人愁绪。<span class="科">小旦</span>红袖共隈依。问谁娇媚。</p>

        <p class="诵"><span class="牌">诉衷情</span>宝鸭香消帘半卷。梦初醒。天气好。花事又凋零。<span class="科">小旦</span>何处小莺声。轻轻绣幕暗生尘。负春情。</p>
        
        <p class="白"><span class="科">旦</span>秋英。我今日身子困倦。睡起得迟了些。不知甚么时候了。<span class="科">小旦</span>小姐。是日午光景了。<span class="科">旦</span>我睡起无聊。且和你到后花园楼上耍子一回去。<span class="科">小旦</span>小姐。正是。有这等一桩好笑的事。早上我到园里摘花儿。西邻的登徒大夫。在门外窥望。我问他你是何人。他说要见小姐一面。又有许多胡言乱语。被我抢白一场去了。<span class="科">旦</span>这等我们不要去罢。<span class="科">小旦</span>小姐。他如今一去定不来了。<span class="科">旦</span>也说得是。脉脉心情祇自怜。<span class="科">小旦</span>妆成束素更嫣然。<span class="科">旦</span>年年来到梨花下。<span class="科">小旦</span>瘦不胜衣怯杜鹃。<span class="科">作登楼介旦</span>秋英。你看。记得春初时节。如今又是暮春了。</p>
        
        <p class="曲"><span class="牌">梧桐树</span><span class="夹白">看</span>残英缀旧枝。弱柳抟轻絮。人面桃花几度空相对。盈盈闺思迷。寂寂重门闭。暮草斜阳。渐觉春无主。把闲愁尽付东流去。</p>
        
        <p class="白">秋英。我且问你。你可晓得。墙外这条小路。是那里去的。<span class="科">小旦</span>你不认得这条路。若打从东南上去。通着那前街官道。若从西北上去。正是那招提寺的路。<span class="科">旦</span>秋英。你说起招提寺。我想起前日那春芜的缘故。如今又成画饼了。<span class="科">小旦</span>小姐。岂不闻一饮一酌。莫非前定。况这婚姻事。是百年缘分。怎么就看得这等容易。</p>
        
        <p class="曲"><span class="牌">前腔</span><span class="夹白">你</span>难将月下期。偿却花间意。绣枕文衾各自躭憔悴。看你香消翠凤衣。带缓黄金缕。想淡月残灯。密雨纱窗寂。都凭好梦寻鸳侣。<span class="科">二旦作望生上小旦</span></p>
        
        <p class="白">呀小姐。你看来的到像宋秀才模样。待他走来。我们仔细看真。是也不是。</p>
        
        <p class="曲"><span class="牌">浣溪沙</span><span class="科">生</span>日易西春难住。趁东风且自徘徊。<span class="夹白"><span class="科">作望介</span>呀。你看那花园中楼上的。好像小姐和秋英一般。待我走向前去。<span class="科">又作望介</span>嗄。果然是。且喜园门又开在此。</span>只见支颐漫想情千缕。怎能彀握手追欢话片时。<span class="夹白"><span class="科">旦</span>秋英。想他见你我在此。故意走来走去。<span class="科">生作听介</span></span>还堪取。只听得雕栏畔一声娇语。顿教人不禁魂迷。</p>
        
        <p class="白"><span class="科">小旦</span>小姐。我且和你走下去。看他怎的。<span class="科">二旦作下楼介</span></p>
        
        <p class="曲"><span class="牌">前腔</span>笑书生空留意。漫寻春步入花谿。<span class="夹白"><span class="科">生作望介</span>两个下楼来了。待我闯将入去。<span class="科">旦</span></span>我仓忙欲避浑无计。<span class="夹白"><span class="科">小旦</span>小姐。你</span>邂逅相逢似有期。<span class="夹白">小姐。你看他竟不走动。待我去。看他怎么说。<span class="科">作近前遇生介</span>呀。宋相公。请问到此贵干。<span class="科">生</span>小生因心事无聊。偶尔闲步到此。不期幸遇小姐在前。小生欲求一见。<span class="科">小旦作笑介</span>一个小姐。就是这等容易见得的。</span>你空浪语。<span class="夹白">他是</span>松筠操<span class="夹白">似</span>蕙兰质。休猜做败叶残枝。</p>
        
        <p class="白"><span class="科">生</span>小生只要谢谢小姐难道敢有甚么别意。<span class="科">小旦笑介</span>既是这等。我对小姐说。不知小姐肯也不肯。你且未要过来。<span class="科">生</span>晓得。<span class="科">小旦与旦介</span>小姐。那宋秀才要见你谢一谢。你肯见他么。<span class="科">旦作低笑</span>秋英。我与他从来非亲非故。怎么就好相见。<span class="科">小旦</span>小姐。常言道远亲不如近邻。他是我们邻舍。就见也何妨。待我接他过来。<span class="科">笑对生介</span>你今日不知甚么造化。小姐容你相见。快请过去。<span class="科">生作喜容整衣见介</span>小姐拜揖。<span class="科">旦</span>秀才万福。<span class="科">小旦</span>小姐。我去那边看看。恐有人来不便。<span class="科">旦</span>去去就来。<span class="科">小旦应下旦</span>秀才。奴家前日一时不检。失下春芜。那时若非秀才高谊。谁肯相还。曾着秋英寄谢。至今感激无地。<span class="科">生</span>小生自那日瞥见芳容。自谓此生万幸。不意又因春芜一事。又蒙小姐错爱。曾对秋英姐有言。愿把春芜权为红丝系足。不知小姐尊意若何。<span class="科">旦作微笑不语介生</span>小姐。怎么不回报小生。敢是说小姐是相府佳人。小生是蓬枢贱质。仰扳不起么。<span class="科">旦</span>秀才美意。我岂不时时在念。只是此事不是女孩儿家好启口的。秀才。你不信时。就把前日春芜赠你。当为日后表证。<span class="科">出春芜介生揖受介</span>多谢小姐。</p>
        
        <p class="曲"><span class="牌">秋夜月</span>一霎时。谢得你输情意。相逢不是曾相识。倾心便许谐姻契。料佳人意美。怕书生数奇。</p>
        
        <p class="曲"><span class="牌">前腔</span><span class="夹白"><span class="科">旦</span>你</span>休见疑。料天缘曾相契。恩情定不成虚费。看盟言共守应难易。暂参商别离。算双星有期。</p>
        
        <p class="曲"><span class="牌">尾声</span><span class="科">小旦上</span>听花前絮语情无已。<span class="夹白">你两人好大胆。</span>竟忘却隔墙有耳。要觅爱追欢还须待后期。</p>
        
        <p class="白">相公。你快出去。里面有人来了。<span class="科">生</span>这等小生去了。<span class="科">旦</span>秀才正是。还有句话。早间秋英摘花儿。遇着那登徒大夫在此。胡言乱语。被他抢白一场去了。他定记恨在心。日后倘秀才来时。须要谨慎些。<span class="科">生</span>晓得了。<span class="科">二旦</span>正是情到不堪回首处。一齐分付与东风。<span class="科">小旦作关门进介生吊场</span>咳。小姐小姐。我宋玉正为你心事无聊。不意今日幸得见你。但你不许我这话也罢。如今教我怎生消遣。</p>
        
        <p class="曲"><span class="牌">犯尾序</span>情思正茫茫。邂逅红妆。花下偷傍。片语怜情。<span class="夹白">这</span>芳盟怎忘。追想。<span class="夹白">他</span>定不做言儿虚诳。翻惹得我心儿悒怏。<span class="夹白">想起来。小姐虽是真心。我如今是甚么光景。</span>还思忆。我是孤禽铩羽。怎敢望鸾凰。</p>
        
        <h2 id=ch13 class="chapter"><span class="出题">第十三出　定计</span></h2>

        <p class="曲"><span class="牌">字双双</span><span class="科">丑扮王小四上</span>我每无耻又无知。放肆。不怕府县与三司。惹事。打拳赌力我为师。把势。有人问咱姓名时。王四。</p>

        <p class="白">自家不是别人。却是楚国中一个泼皮破落户光棍王小四的便是。并无计策资身。只有掇赚度日。哄人说话。真如锦上添花。拐人钱财。好似瓮中捉鳖。赌博是我衣食饭碗。偷盗是我祖代家风。况兼生来有力。名号千斤。因此只在市井胡行。不怕官司告讦。<span class="科">叹介</span>咳。只是命运低微。人情薄恶。觅利如大海捞针。揽祸似干柴引火。这几日赌输了。正在家闷坐。不知我这里登徒大夫。为着甚么。早间着人来寻我。我想那个人。虽然是一个大夫。到常在风月行中走动的。或者他晓得我也是个中人。要寻我去帮闲。也未可知。若得如此就好。口里嗒嗒。腰里撒撒。是一桩好生意来了。说话中间。已到他门首。有人在此么。<span class="科">末扮院子上</span>侯门深似海。不许外人敲。是那个。<span class="科">丑诨介</span>王四爷拜你老爷。<span class="科">末见介</span>呸。我只道那个王四爷。元来就是王小四。嗄。是了。早间听得老爷说。有甚么说话分付你。想是来叫你么。<span class="科">丑</span>正是。<span class="科">末</span>这等。待我禀过老爷。你进来。老爷有请。<span class="科">净上</span></p>
        
        <p class="曲"><span class="牌">哭岐㜑</span>相思难挨。何时欢爱。书生可怪。抢人买卖。如今事体有安排。只教他临期不遇空追悔。</p>
        
        <p class="白"><span class="科">末</span>禀老爷。王小四在外面。<span class="科">净</span>快着他进来。<span class="科">丑见介</span>王小四磕爷头。<span class="科">净扶介</span>乡里乡间。怎么行这个礼。请起作揖。<span class="科">对揖介</span>院子。再看个座儿来。你自回避。<span class="科">末应下净逊丑坐丑作不敢介净</span>王四兄。我一向晓得你是个能事的人。如今一件事求着你。你再不要推阻。<span class="科">丑</span>不知老爷要我做甚么事。<span class="科">净</span>你猜。<span class="科">丑</span>嗄。敢是要寻我去嫖。<span class="科">净</span>若论这嫖行里行径。虽不是甚么撒漫使钱的子弟。那些穷孝顺。虚帮衬。假小心。极会得。<span class="科">丑</span>这等敢是要去赌。<span class="科">净</span>若说这赌。我虽不是樗蒲百万的好汉。那骰子铺牌打马钓角。极是长技。<span class="科">丑</span>这等敢是要学帮闲。<span class="科">净</span>若说那闲中一节。我的头极尖。嘴极长。<span class="科">丑</span>头尖嘴长。怎么是闲中。<span class="科">净诨笑介</span>头尖会钻刺。嘴长会呵脟。况且我又文理粗通。那歪扯诗文。也来得两句。以此不但城中几家士大夫。都是我走动。那吴下有两家大家。也用着我。<span class="科">丑</span>这等说将起来。我懂了。敢是老爷要去做些不公不法的事。<span class="科">净拍手大笑介</span>是了。是了。<span class="科">丑</span>只不知老爷要做甚么勾当。<span class="科">净</span>你不晓得。我这里邻居季相国之女清吴小姐。十分标致。我一向看上他。不知怎么到被我这里东邻宋秀才括上了。前日闻得他每日在后花园耍子。走去要偷看他一看。不意撞着那秋英丫头。不由分说。一顿噪骂。以此心下十分气他不过。我想起来。他既与宋玉私通。毕竟是那丫头做脚。我如今欲劳你每夜黄昏时候。带领我府里几个小厮。前往季府花园。四面巡逻。倘遇宋玉。那时拿住。也出得几口气。今日先奉开手银五两。日后成事。重重谢你。我决不失信的。<span class="科">丑</span>若说季府。我最熟。里边我也常走。只是一件。倘日后把宋玉打断了。老爷与季小姐好了时节。难道我是替买看吃的。我只让老爷尝了头套汤。等我也括个粥碗罢。<span class="科">净</span>这个不通。我就要吃醋了。<span class="科">丑</span>老爷且不要忙。鹅子石塞床脚。未稳哩。<span class="科">净</span>你休取笑。听我说来。</p>
        
        <p class="曲"><span class="牌">玉山颓</span><span class="夹白">为</span>冤家孼债。好姻缘未曾得谐。眼中钉无计消除。心上人有缘难会。<span class="夹白">你向</span>东墙相待。使他们难逃机械。纵有佳期在。<span class="夹白">要</span>两分开。这回方得称心怀。</p>
        
        <p class="曲"><span class="牌">前腔</span><span class="科">丑</span>恩官看待。念我是个区区贱胎。要折他此日鸾俦。须仗我平生蜂虿。将他布摆。方报得你深恩似海。不敢相躭挨。到长街。<span class="夹白">教他</span>今宵难免这场灾。</p>
        
        <p class="落诗"><span class="科">净</span>急去莫稽迟。<br />潜踪休露迹。<br /><span class="科">丑</span>眼望旌捷旗。<br />耳听好消息。</p>
        
        <h2 id=ch14 class="chapter"><span class="出题">第十四出　宸游</span></h2>

        <p class="曲"><span class="牌">出队子</span><span class="科">小生净外末随众扮宫监上</span>祥光淑景。祥光淑景。烽火全销四海清。传闻御辇出郊埛。箫鼓喧喧接禁城。翠葆迎风。朱旗障云。</p>

        <p class="白"><span class="科">众见介小生</span>寡人白惭匪德。谬承丕基。自受命以来。幸仗诸大夫戮力同心。交邻御侮。且喜比来四封无警。三农有时。值此春景融和。寡人窃欲效先子怀王故事。巡游云梦。与诸大夫吊古探奇。以尽游观之兴。不知诸大夫以为何如。<span class="科">众跪介</span>主公统绍千春。名高三郢。山河鼎盛。寰宇恩敷。正宜招寻胜地。共乐尧天。臣等愿跸属车。敢辞骖乘。<span class="科">小生</span>既如此。分付卤簿仪从。竟往云梦去。<span class="科">众应起行介</span></p>
        
        <p class="曲"><span class="牌">普天乐</span><span class="科">众</span>翠华游笙歌引。乐芳晨躭韶景。严城启。严城启。骑从如云。趁东君着意花神。<span class="科">合</span>呀。见山川掩映。东皋丽日明。到处香车簇拥。簇拥舞队歌尘。</p>
        
        <p class="曲"><span class="牌">北朝天子</span><span class="科">小生</span>拍雕鞍骕骦。调璚箫凤凰。千官黼帐随天仗。都人士女笑欢呼道旁。沐恩光。霑宸赏。奏春波激扬。舞回风飘飏。喜喜昂。喜昂喜喜昂。闹骈阗天街扰攘。天街扰攘。荷君恩齐天壤。荷君恩齐天壤。</p>
        
        <p class="白"><span class="科">众</span>启千岁爷爷知道。圣驾已到云梦。请爷爷登台。<span class="科">小生</span>分付诸侍从暂且休息。待寡人与诸大夫骋望。<span class="科">众应下小生</span>大夫。你看千峰岳峙。万井云屯。南接苍梧。北连陉塞。真可称四塞之国矣。<span class="科">作回望介</span>呀。大夫。你看好怪。前面崇山峻岭。画栋雕墙。乍有乍无。如烟如雾。须臾之间。变化无穷。此何气也。<span class="科">外末</span>臣启主公。前面那飞甍百尺之处正是先王所建云梦之观。那崪然直上者。正朝云之气也。<span class="科">小生</span>大夫。何谓朝云。<span class="科">外末</span>主公听启。</p>
        
        <p class="曲"><span class="牌">普天乐</span>记先王曾临幸。梦仙姝来宫禁。<span class="夹白"><span class="科">小生</span>那仙姝是何神。<span class="科">外末</span></span>巫山女。巫山女。艳质盈盈。借恩私枕席曾亲。<span class="科">合</span>呀。望嵯峨峻岭。高唐护白云。怅阳台何处缥缈。缥缈玉貌芳魂。</p>
        
        <p class="白"><span class="科">小生</span>寡人一闻大夫之言。不觉情惬于中。叫内侍们取酒过来。待俺君臣畅饮一回。<span class="科">众持酒上介净</span>臣登徒履进酒。</p>
        
        <p class="曲"><span class="牌">北朝天子</span>敞瑶台倚碧天。喜宸游值禁烟。似千秋丰镐周玉宴。霞觞引满愿君王万年。伯图雄。金汤险。绕香貂御筵。护流苏珠幰。赧赧颜。赧颜赧赧颜。愧微臣深蒙天眷。深蒙天眷。贺升平皆欢忭。贺升平皆欢忭。</p>
        
        <p class="白"><span class="科">小生</span>寡人适方饮酒之间。想起大夫所谭神女之事。不觉神情恍惚。睡思懵腾。寡人意欲就此台馆。偃卧片时。诸大夫且往台下闲玩一回。<span class="科">众</span>领旨下。<span class="科">小生</span>正是祗将桑海千秋事。付与槐南一梦中。<span class="科">睡介小旦扮神女二旦扮仙女随上</span></p>
        
        <p class="曲"><span class="牌">普天乐</span>宝幢翻云軿整。度红尘穿丹磴。香风送。香风送。玉珮清冷。驾苍虬碧海云平。<span class="夹白"><span class="科">二旦</span>启娘娘。前面已是云梦台了。<span class="科">合</span></span>呀。看山川掩映。东皋丽日明。到处香车簇拥。簇拥舞队歌尘。</p>
        
        <p class="白"><span class="科">小旦</span>妾本巫山神女。适见楚国襄王。谈妾往事。遂尔神动色飞。念他精诚所积。敢动神祗。今乘他昼卧台端。不免唤醒他睡魔。显应一番。多少是好。<span class="科">对二旦介</span>女使。与我唤起襄王睡魔来。<span class="科">二贴介小旦</span>襄王。你听我道。尘缘未了意徘徊。暂向人间去复来。欲问妾家何处是。行云行雨在阳台。<span class="科">三旦下小生作起介</span>呵。好怪好怪。内侍们。快宣诸大夫上台。<span class="科">众介小生</span>诸大夫。寡人有一异事。试与诸大夫言之。</p>
        
        <p class="曲"><span class="牌">北朝天子</span>正华胥梦迷。见仙灵步徐。<span class="夹白">道向</span>阳台朝暮行云雨。乘鸾驭鹤被蹁跹羽衣。下褰帷。情相御。恨匆匆欲辞。意迁延还住。转转思。转思转转思。笑尘凡空怀仙侣。空怀仙侣。意如痴魂如醉。意如痴魂如醉。</p>
        
        <p class="白"><span class="科">净外末</span>此皆主公圣德格天。致使山灵邀惠。愿主公千岁千千岁。<span class="科">小生</span>寡人意欲将此事撰成一赋。亦可为一时纪异。不知诸大夫谁能任此。<span class="科">众</span>臣等凡庸。不足以仰副圣望。臣等博访雄奇之士。为主公赋之。<span class="科">小生</span>既如此。今日天色渐晚。分付诸侍从且回行在去。<span class="科">众</span>领旨。<span class="科">众作行介</span></p>
        
        <p class="曲"><span class="牌">普天乐</span>御离宫临仙境。去途遥斜阳暝。千峰绕。千峰绕。翠盖霓旌。见都城灯火黄昏。<span class="科">合</span>呀。望嵯峨峻岭。高唐护白云。怅阳台何处缥缈。缥缈玉貌芳魂。</p>
        
        <h2 id=ch15 class="chapter"><span class="出题">第十五出　阻遇</span></h2>

        <p class="曲"><span class="牌">懒画眉</span><span class="科">生上</span>纱窗日落渐黄昏。乌轧江楼角一声。何妨着屐独闲行。<span class="科">作听更声介</span>闲云不系东西影。十二楼中月自明。</p>

        <p class="白">小生自蒙季小姐十分错爱。好生思想。今早秋英来说。老夫人今日不在。小姐二更时分。到后花园中相期一会。天色尚早。且再少待片时。</p>
        
        <p class="曲"><span class="牌">前腔</span>却怀孤影在禅庭。珍重佳人惠好音。<span class="夹白">我</span>魂消目断未逢真。<span class="夹白">只道是</span>吴宫花草埋幽径。<span class="夹白">今夜谁知</span>笑对藏花洞里人。</p>
        
        <p class="白"><span class="科">内打二鼓</span>呀。说话之间。又早二更了。不免去走一遭也。<span class="科">作行介</span></p>
        
        <p class="曲"><span class="牌">前腔</span>路岐兼得一般平。半踏香裾宛约行。<span class="夹白">此间已是季府园门了。为甚的</span>门横金锁悄无人。<span class="夹白">只听得</span>风摇叶落填宫井。<span class="夹白">想此去处原是僻隅。今夜看起来。</span>此地还成要路津。</p>
        
        <p class="白"><span class="科">丑众扮巡逻上生惊望介</span>呀。那壁厢有人来了。且待我闪在一边。听他做甚么。<span class="科">虚下众</span>受人之托。必当终人之事。今夜老爷分付我们巡更。捉那宋玉。来到此间。已是季府后门了。须要小心。<span class="科">丑</span>哥。方才明明见个人走来。怎么不见了。<span class="科">众</span>多是那话儿见我们在此。想躲在黑暗里去了。<span class="科">丑</span>如今我们且不要捉他。只做不晓得。待我唱个山歌儿嘲他。<span class="科">众</span>你不要胡唱乱唱。他是个有才学的人。到吃他笑。<span class="科">丑</span>不妨。我把几个牌儿名编个歌儿。唱与你们听。</p>
        
        <p class="曲"><span class="牌">山歌</span>西河秋霁踏莎行。好姐姐在桃源忆故人。<span class="夹白">他两个只指望</span>销金帐里风光好。<span class="夹白">啰里知被我这</span>秃厮儿隔断子玉楼春。</p>
        
        <p class="白">何如。<span class="科">众</span>果然好。我们如今再往那边看看。<span class="科">作走遇生介众</span>甚么人。敢在此闲走。我们是拿那话儿的。若拿着了。活切了他。<span class="科">生作行</span>这话好怪。<span class="科">丑</span>我们且往东边去看。那个敢大胆走来。<span class="科">众作东行下介生</span></p>
        
        <p class="曲"><span class="牌">前腔</span>一闻击柝一伤神。运落风波梦亦惊。想杳无消息苦为情。<span class="夹白">我晓得了。记得小姐曾对我说。登徒履到他花园边窥望。被秋英抢白了一场。今多分是那厮使的奸计了。我想来只怕小姐无情。小姐既有意于我。登徒履。登徒履。任你</span>五丁驱得神功尽。<span class="夹白">定不教他</span>寂寞流苏冷绣茵。</p>
        
        <p class="白">罢罢。且自回去。再作区处。<span class="科">下众上丑</span>咍。适才见的。分明是宋玉。当面挫过。到饶他去了。<span class="科">众</span>既去了。我们自回去罢。各人自扫门前雪。莫管他家屋上霜。<span class="科">下生上</span>小生今夜满望与小姐成事。谁料被那厮所阻。咳。小姐小姐。非是我宋玉无情。只是</p>
        
        <p class="曲"><span class="牌">朝天子</span>如此风波不可行。<span class="夹白">只索</span>斜倚薰笼畔坐到明。断肠魂梦两沉沉。泪沾襟。便从今莫自追寻。<span class="夹白">怎禁他</span>蓦地来上心。蓦地来上心。</p>
        
        <h2 id=ch16 class="chapter"><span class="出题">第十六出　候约</span></h2>

        <p class="曲"><span class="牌">虞美人</span><span class="科">旦上</span>含情无限伤秋思。偷把重门启。<span class="科">小旦</span>麝兰烟断冷金猊。香梦悠悠。已逐行云去。</p>

        <p class="白"><span class="科">旦</span>青天无云月如烛。露泣寒花白如玉。<span class="科">小旦</span>霜乌一夜啼到明。美人独在空房宿。<span class="科">旦</span>秋英。收拾到房里睡了罢。<span class="科">小旦</span>呀小姐。你今夜约宋秀才来相会。怎么又这等假意儿起来。<span class="科">旦</span>虽是约他。知道他来也不来。等他做甚么。<span class="科">小旦</span>小姐。他为你废寝忘餐。恨不能插翅相从。岂有约了他不来的道理。<span class="科">旦</span>既如此。便等他一等。只是不知甚么时节了。<span class="科">小旦</span>小姐。你听那谯楼上。更鼓想还未曾起哩。</p>
        
        <p class="曲"><span class="牌">罗江怨</span>风和玉漏迟。柔情漫支篝灯入夜水沈微。芙蓉帐冷月痕低也。小阁轻寒。门掩黄昏际。心如柳絮飞。心如柳絮飞。飘飏无定时。咄书空浪作鸳鸯字。</p>
        
        <p class="曲"><span class="牌">前腔</span><span class="科">小旦</span>辘轳声渐稀。秋千影移。多情浑似隔天涯。凄风轻软透罗帏也。<span class="夹白">小姐。你</span>十二朱楼。有个人同倚。三生定有期。三生定有期。<span class="夹白">我</span>一心还自疑。<span class="夹白"><span class="科">旦</span>秋英。你却疑着甚么。<span class="科">小旦</span></span>怕相抛之子歌江汜。</p>
        
        <p class="白"><span class="科">旦</span>秋英。你这个又多疑了。你听那谯楼上已是二鼓了。你去看看他来。</p>
        
        <p class="曲"><span class="牌">香遍满</span><span class="夹白">他</span>潜踪秘迹。似狐冰听澈心更疑。怕小犬迎人花下吠。<span class="夹白">你</span>将伊须护持。休教他叹路岐。<span class="夹白"><span class="科">小旦</span>这个到不须小姐分付。只是一件。<span class="科">旦</span>是甚么。<span class="科">小旦作迟介</span></span>奈一时多战栗。按不住心摇曳。</p>
        
        <p class="白"><span class="科">旦</span>好姐姐。便与我去一去。<span class="科">小旦应下旦</span></p>
        
        <p class="曲"><span class="牌">前腔</span>红楼凝思。把薰笼彻夜还自倚。宿鸟迎风惊乍起。见重重帘幕垂。盈盈望眼迷。看花阴月渐低。无奈心迢递。</p>
        
        <p class="白">怎么这时候还不见来。多是不来了。<span class="科">小旦上</span></p>
        
        <p class="曲"><span class="牌">好姐姐</span>可怜仙源路迷。芳草徧王孙何处。<span class="夹白">只听得</span>江城吹角。疎钟下翠微。<span class="夹白"><span class="科">旦</span>来了不曾。<span class="科">小旦</span>那里见他。小姐。你</span>空儃伫。碧云望断人千里。多管是乔才脱赚伊。</p>
        
        <p class="曲"><span class="牌">前腔</span><span class="科">旦</span>教人澘澘泪垂。蓝桥水滔滔西逝。<span class="夹白">咳。秋英。我也不恨他。<span class="科">小旦</span>小姐。你恨着那一个。<span class="科">旦</span>只恨我</span>无媒自许。今朝悔已迟。<span class="夹白"><span class="科">小旦</span>小姐去睡了罢。<span class="科">旦</span></span>浑忘寐。重簷风马催愁起。影彻孤帏思转迷。</p>
        
        <p class="曲"><span class="牌">尾声</span>落花可惜随流水。只索向梦中相会。<span class="夹白"><span class="科">内作鸡鸣介小旦</span>呀。又早鸡鸣了。<span class="科">旦起叹介</span></span>愁听寒窗唱晓鸡。</p>
        
        <p class="落诗">恹恹欹枕拥寒衾。<br />香冷灯残梦不成。<br />自是武陵消息断。<br />落花流水两无情。</p>
        
        <h2 id=ch17 class="chapter"><span class="出题">第十七出　诉怨</span></h2>

        <p class="白"><span class="科">外佩剑上</span>五陵年少意翩翩。十载雄心未着鞭。笑杀骅骝终伏枥。不知解纻是何年荆佽飞。一向客游在外。许久不与宋生厮会。且喜昨已抵家。他在城西招提寺读书。不免去访他一回。少叙离情。有何不可。迤逦行来。早已出了这关门也呵。</p>

        <p class="曲"><span class="牌">北新水令</span>一生轻侠叹无知。感书生缔交深契。<span class="夹白">想</span>途穷空掩泣。岁晏谁怜予。看日已平西。日已平西。望禅关在枫林深处。</p>
        
        <p class="白">说话之间。不觉已到招提寺。此是他书斋门首。待我叫一声。宋兄在么。<span class="科">生</span></p>
        
        <p class="曲"><span class="牌">南潘妃曲</span>新愁旧恨应千缕。寂寞空斋里。<span class="夹白"><span class="科">外</span>开门。开门。<span class="科">生</span></span>试问相过是阿谁。<span class="科">开门介</span>慢启蓬门。疾忙窥视。<span class="夹白">呀。原来是荆兄。久不会了。</span>自别后赋离居。<span class="夹白">今日</span>足音何幸君来至。</p>
        
        <p class="白"><span class="科">作进坐生叹介外</span>宋兄。入门休问荣枯事。观着容颜便得知。我与你故人久别。今日相逢。正当驩然道故。握手相倾才是。今日里呵。</p>
        
        <p class="曲"><span class="牌">北步蟾宫</span><span class="夹白">为甚的</span>闷淹淹蹙损双眉。咄咄书空无语踟蹰。敢怨着暗里投珠。抛将鼓瑟。待学吹竽。料鹏抟终须奋飞。把豹隐暂尔卑栖。俺与你年少雄心。休得要愁老居诸。</p>
        
        <p class="白"><span class="科">生</span>荆兄。这是小弟平日的心事。不知近日又有一件烦恼。正是不如意事常八九。可与人言无二三。<span class="科">外</span>宋兄。俺与你名虽友生。情同骨肉。你有甚事。何不就对俺讲。倘若事有可图。自当竭力。<span class="科">生作沉吟介</span>嗳。不说罢了。<span class="科">外作起身介</span>宋兄。俺平生惟称足下知己。今日犹且避嫌。是俺素行不孚于人。强扳人做知己。是俺见差了。<span class="科">生</span>这是小弟心事。实难于启齿。<span class="科">外</span>嗳。大丈夫一言契合。颈可刎。心可剖。有甚难说的心事。<span class="科">生</span>荆兄。你既这等知爱。小弟便说与你听。一定不妨了。</p>
        
        <p class="曲"><span class="牌">南江儿水</span>记那日曾游戏。向禅堂小院西。无心邂逅东邻女。一时相见还相避。<span class="夹白">他把</span>香罗蓦地潜遗坠。<span class="夹白">我</span>偶向回廊拾取。使我白璧完归。因此把幽情私缔。</p>
        
        <p class="白"><span class="科">外</span>原来如此。那女娘是谁家宅眷。你既拾了他手帕。他一定不知去了。怎么又还得他。<span class="科">生</span>这女娘就是东邻季相国之女。清吴小姐。他因与侍女秋英。到此烧香。小弟偶尔相遇。其时小姐将所佩春芜。一时遗落。小弟拾了他的。料他必来相寻。次日在门首闲步。他果然使秋英到来。小弟一时意兴。竟还了他春芜。又将几句言语挑动。那小姐公然就着秋英来谢我。自此时时通问。因而有情。前日小姐又将春芜赠我。以为日后婚姻之约。正所谓英雄气短。儿女情深。言之殊自愧耻。<span class="科">外</span>可知道哩。</p>
        
        <p class="曲"><span class="牌">雁儿落带阵阵嬴</span>可知你恰相逢意惨凄。抱孤愤长嘘气。却元来自缠绵儿女情。顿教人摧折了英雄志。<span class="夹白">我</span>劝伊行不用苦寻思。<span class="夹白">宋兄。你适才所说。既有个秋英。两下通问。怎不</span>仗青鸾传素书。打叠下屠龙计。想莺俦自可期。<span class="夹白">笑你</span>痴迷。怎生的空追忆还思。<span class="夹白">宋兄。非是俺自夸。若使俺有这机会呵。直待要</span>咏夭桃诵摽梅。</p>
        
        <p class="曲"><span class="牌">南侥侥令</span><span class="科">生</span>佳期空有待。离恨转难舒。<span class="夹白">我</span>懊恨奸徒生恶计。<span class="夹白">致使</span>隔参商<span class="夹白">在</span>两下里。隔参商两下里。</p>
        
        <p class="白"><span class="科">外</span>奸徒是谁。生甚么恶计。<span class="科">生</span>那奸徒就是这邻居的登徒履。他前日往季相国园亭。窥视小姐。正遇秋英。抢白了一场。因而怀恨。料我两下必相往来。每夜使个棍徒王小四。带人巡逻。两人情意虽深。无计可施。不相闻问。又已月余了。小弟正为此萦怀。适值荆兄到来。所以郁郁不乐。<span class="科">外怒介</span>元来这厮辄敢如此无状。有何难处。俺就替你刺杀这厮。</p>
        
        <p class="曲"><span class="牌">北收江南</span><span class="夹白">呀。</span>听伊言怒气满胸臆。料幺麽何足计。自许生平侠骨并要离。<span class="科">按剑介</span>还将匕首自轻携。<span class="夹白">登徒履。登徒履。</span>任伊家妄为。任伊家妄为。只教你萧墙祸起在须臾。</p>
        
        <p class="曲"><span class="牌">南金谷园</span><span class="科">生</span>谢君家十年故知。论交情金兰可期。更为我报雠雪耻。效衔结。敢忘伊。效衔结。敢忘伊。</p>
        
        <p class="白"><span class="科">外</span>宋兄。小弟昔年曾遇剑仙。相传剑术。一向不曾试用。今日当为兄用之。</p>
        
        <p class="曲"><span class="牌">北琼林宴带太平令</span>把吴钩悄自提。把吴钩悄自提。他祸临头怎能知。恰待要香饵垂纶特地施。到头来鱼难饵。俺这里谢酬知还存高谊。<span class="夹白">他那里</span>痛噬脐不胜追悔。纵是那八阵图怎施灵异。六出计漫夸奇诡。<span class="夹白">俺呵。到如今</span>一诺敢辞也。只为雄心未除。<span class="夹白">呀。</span>方显得俺负气为奇。</p>
        
        <p class="白">俺就别了你去。你须在此候我者。<span class="科">下生</span>你看他。</p>
        
        <p class="曲"><span class="牌">南尾声</span>雄风奕奕争驰去。但愿把深仇报取。且自向衡门颙望伊。</p>
        
        <p class="落诗">青龙共白虎同行。<br />吉凶事全然未保。</p>
        
        <h2 id=ch18 class="chapter"><span class="出题">第十八出　报仇</span></h2>

        <p class="白"><span class="科">丑上</span>本待将心托明月。谁知明月照沟渠。我王小四。想那登徒大夫。不自揣量。强要去拐那季小姐。那小姐他自有宋玉这等一个斯文人物。那里看得你上眼。日逐千方百计。设谋造意。不知又是甚么悔气星进命。寻着我这等一个极不欺心的人去做事。前日接了他银子。走去巡逻。果然那宋玉二更时分来。被我赶走了。如今只是一件。我骗他说季府极熟。他竟信了我这句话。每日只顾要我寻秋英。通问消息。我想起来。那里认得甚么秋英春英。不免将计就计。假写一封书。只说小姐因宋玉失约。心下气闷。如今到思量登徒大夫。特叫秋英传递这封书与我寄来。约他今夜来相见。他必然大喜。又有银子与我。如今书已写在此。天色将晚。不免去走一遭。正是由他奸似鬼。吃了老娘洗脚水。<span class="科">笑下净上</span>有约不来过夜半。闲敲棋子落灯花。我登徒子为那季小姐。用了多少心机。费了多少钱财。寻得王小四。设下这计较。弄得那宋玉上天无路。入地无门。才出得这口气。只是季小姐还不得到手。前日王小四又道他在季府最熟。这几日每日叫他去寻问那秋英一个消息。他说今日来回报。怎么天色已晚。还不见来。<span class="科">丑假作忙上</span>忙将小姐信。报与老爷知。<span class="科">见介丑</span>今日得一天大的喜信。报老爷知道。<span class="科">净</span>说来。说来。<span class="科">丑</span>小子今日正在季府门首。只见那秋英里面走将出来。东看西望。被我走到他身边去。他把四下里看一看。见没人。就在袖儿里面取出这封书来。说小姐寄与登徒相公的。我小姐因宋玉负心。切齿痛恨。闻得登徒大夫思想我小姐。如今要与他来往。特寄这书与他。小姐今夜亲自来相会。我得了这消息。飞报与老爷知道。只不知书上甚么话头。<span class="科">净作惊喜念书介</span>贱妾季清吴瑞萧拜。怎么这书起手就差了。妇人写书。只有端肃。那有甚么瑞萧。<span class="科">丑</span>瑞萧。敢是小姐的名字。<span class="科">净</span>上面有了季清吴是名字。怎么又是个名字。<span class="科">丑</span>或者是小姐的别号。你且读下去看。<span class="科">净又念介</span>上登徒相公辱爱下。奴家闻君错爱。日夜相思。今夜月白风清。过君书斋。与君一睡。呵呵。<span class="科">作疑介</span>每尝闻得那季小姐精于翰墨。这封书。恰像个白丁写的。<span class="科">丑</span>你不晓得。那小姐慌张得紧。以此写来不精细。<span class="科">净</span>说得有理。<span class="科">丑</span>老爷。今夜小姐来。把这所在。收拾精致些。<span class="科">净</span>你看我这里。</p>

        <p class="曲"><span class="牌">泣颜回</span><span class="科">净</span>金屋遍奢华。列琼筵满引流霞。博山龙麝。把银瓶遍插名花。<span class="夹白">非是我</span>骄矜自夸。喜今宵一刻千金价。傥仙姬肯渡尘凡。又何须更觅胡麻。</p>
        
        <p class="白">王四兄。我嫖了些小娘儿。睡了些私窠子。拐了些良家妇女。那有季小姐这样标致的。宋玉这个酸丁。怎么配得他过。<span class="科">丑</span>正是。除是老爷这等人物才相称。老爷。你今夜</p>
        
        <p class="曲"><span class="牌">前腔</span>堪夸。<span class="夹白">似</span>锦上更添花。<span class="夹白">咳。宋玉宋玉。</span>须知彩凤怎肯随鸦。笑狂生低下。也空劳受尽波查。<span class="夹白"><span class="科">净</span>王四兄。月色渐渐下去了。怎么还不见来。<span class="科">丑</span></span>闲庭月斜。想金莲款款凌波弱。<span class="夹白"><span class="科">净</span>有理。那三寸三分的小脚儿。怎么走得快。</span>听高楼玉漏沉沉。启重门望眼巴巴。</p>
        
        <p class="白"><span class="科">丑</span>老爷。我到门前去看看。倘若小姐来时。就好迎接他。<span class="科">净</span>说得是。说得是。<span class="科">先下丑作探望介外带剑上介丑遇外介外</span>唗。你这厮是谁。<span class="科">丑跪介</span></p>
        
        <p class="曲"><span class="牌">扑灯蛾</span>英雄息怒嗔。听我将言禀。<span class="夹白">我是</span>前街王小四。一生贱号千斤也。<span class="夹白"><span class="科">外</span>唗。谁问你号。只问你在此做甚么。<span class="科">丑</span>奉</span>登徒使令。<span class="夹白">着</span>我在花下候佳人。谁知我遭逢凶衅。望爷爷饶恕我残生。</p>
        
        <p class="白"><span class="科">外</span>如今登徒子在那里。<span class="科">丑</span>他在书房中等候。<span class="科">外</span>想你这干人呵。</p>
        
        <p class="曲"><span class="牌">前腔</span>胸中奸计生。笑里戈矛隐。恣肆猖狂甚。恼得人怒发上指也。冲冲气愤。须知剑下不容情。休再想饶伊身命。还追省。应教斩草要除根。</p>
        
        <p class="白">你看那边有人来了。<span class="科">丑回顾净刺杀丑介</span>正是善恶到头终有报。只争来早与来迟。<span class="科">净上遇外介净</span>你是甚么人。这等夜半更深。在此何干。<span class="科">外</span>你是何人。来问我。<span class="科">净</span>这厮想瞎了眼。我登徒老爷都不认得。<span class="科">外</span>元来你就是登徒履。我正要见你。<span class="科">外拔剑介净作慌跑下外追上掷剑刺净足净倒外下丑扮夫人上介</span>呀。你为何跌倒在此。<span class="科">净</span>夫人。不好了。一个人把我一只脚斫坏了。<span class="科">丑</span>呀。果然。又还好哩。他若把那话儿割了。叫我弄些甚么。我如今扶你去睡了罢。<span class="科">净</span>夫人。扶便扶我进去。只是还要你等等季小姐。<span class="科">丑</span>呸。买干鱼儿放生。死活也不知。快进去。快进去。</p>
        
        <h2 id=ch19 class="chapter"><span class="出题">第十九出　悲秋</span></h2>

        <p class="曲"><span class="牌">喜迁莺</span><span class="科">生上</span>书帏梦冷。正悠悠离思。萧萧孤影。愁鬓三千。岁华重九。那堪漫眼风尘。肝胆自怜白首。功名谁借青云。凄凉处。清霜落月。断角残砧。</p>

        <p class="白">枕簟惊寒已暮秋。心愁难付与东流。年来意气俱消尽。不分书空独倚楼。小生宋玉。记得春时寓居招提寺。不觉又经秋暮。你看草木摇落。风景变衰。抚景兴怀。感时增叹。想我功名未遂。岁月推移。正是四时递来而卒岁。阴阳不可与俪偕。好生愁寂人也。</p>
        
        <p class="曲"><span class="牌">雁鱼锦</span>悲思少年空浪游。抱雄奇把岁月成拖逗。又早是风雨黄花候。叹新愁旧恨。镇锁眉头。好教人抚景夷犹。离忧痛寡俦。怎如那南归雁阵几度冲寒去。当不过蟋蟀哀吟清宵伴客愁。</p>
        
        <p class="白">咳。想起俺当年在屈师门下时节。又是一番清梦。俺屈师徒以修能姱节。遂为奸邪所陷。今日追想起来。令人不胜扼腕。</p>
        
        <p class="曲"><span class="牌">二犯渔家傲</span>休休。浊世谁收。痛英灵渺渺。强半成乌有。<span class="夹白">想</span>遭时未偶。问灵均此际还知否。望湘水落日乍浮。见江树寒乌乱投。吊丛祠半荒丘。儃伫久。竟忠魂何处悠悠。<span class="夹白">我</span>待把椒浆敬投。只落得向雕梁。对月影。怀清范。怎能彀驾桂棹。听波声。逐远游。</p>
        
        <p class="白">一时感怆。不觉忧端猬集。想起前时春芜一事。那季小姐厚恩。不知何日能酬。我宋玉既不能为师门报怨于当年。又不能为佳人酬恩于今日。人生恩怨两字。也不能修。空有堂堂七尺之躯。思之岂不愧耻。</p>
        
        <p class="曲"><span class="牌">二犯渔家灯</span>风流。燕侣莺俦。怎知道姻亲到底成虚谬。静掩蓬门。慵临草阁。拨尽寒灰。羞对衾裯。香罗在手。<span class="夹白">想</span>画栏十二。应锁远山眉秀。<span class="夹白">他那里</span>相思尽日霑鸳袖。俺这里极目经时望翠楼。</p>
        
        <p class="白">我想这事。都是登徒履这厮呵。</p>
        
        <p class="曲"><span class="牌">喜渔灯犯</span>无端抵死<span class="夹白">把</span>孼冤相搆。只指望掣文鸳暗藏机彀。又谁知做江空水寒。月明不饵空下钩。感得十年故友存交谊。笑杀我尚居人后。教我怎不含羞。到如今书生分薄多僝<a epub:type="noteref" href="#char03"><sup>注</sup></a>［⿰忄愁］。须有日淑女情深定好逑。</p><aside epub:type="footnote" id="char03"><p>「⿰忄孱」。「⿰忄孱」「⿰忄愁」：僝僽</p></aside>
        
        <p class="曲"><span class="牌">锦缠道犯</span>更回首。叹谋生浑如拙鸠。踪迹漫沈浮。怕朱颜一去。甚计迟留。向泥途空淹敝裘。傍萤窗怕听残漏。夙愿定须酬。正是康庄有日还追骥。肯使白石终宵独饭牛。</p>
        
        <p class="落诗">落叶萧疎镇掩门。<br />闲庭小径长苔痕。<br />伤心最是黄昏后。<br />风雨寒砧处处村。</p>
        
        <h2 id=ch20 class="chapter"><span class="出题">第二十出　訉病</span></h2>

        <p class="曲"><span class="牌">意难忘前</span><span class="科">旦病妆上</span>情思转阑珊。更粉消珠泪。翠锁眉山。<span class="科">小旦</span>残灯风幕冷。淡月晓窗寒。</p>

        <p class="诵"><span class="牌">菩萨蛮</span><span class="科">旦</span>蛩声泣露惊秋枕。罗帏泪湿鸳鸯锦。病起楚天凉。残更与恨长。　　<span class="科">小旦</span>凄风翻翠幌。雨后灯花暗。毕竟不成眠。鸦啼金井寒。</p>
        
        <p class="白">小姐。你今日身子想觉好些了。<span class="科">旦</span>秋英。我从前日被他哄了这一场。心下十分气愤。早知他是这样负义的人。我悔把这真情待他。到如今事又不成。倘或外人知道。反惹一番笑语。以此仔细思量。感成这场病症。岂不自悔。<span class="科">小旦</span>小姐。秋英正要说这桩异事。前日那晚。原来宋秀才来到这里。不意被登徒履这狗才知觉。他四面使人巡逻。纵使他好分要见小姐。叫他一人如何抵当。又闻得数夜前。前街杀死一个甚么王小四。登徒大夫又被人斫伤了脚。想多分是那宋秀才做出来的了。<span class="科">旦</span>原来这样。到是我错埋怨了他。秋英。我今日身子略觉好些。你扶我到窗前少坐片时。<span class="科">小旦</span>正是。常言道久睡伤神。况今日天气晴爽得好。我扶小姐去略坐一时。<span class="科">旦</span>呀秋英。你看我病中光景好可怜。</p>
        
        <p class="曲"><span class="牌">小桃红</span>佩兰香褪。泪竹痕鲜。一握轻绡缓也。<span class="夹白">他</span>锦字空柔翰。<span class="夹白">我</span>玉匣闭哀弦。<span class="夹白"><span class="科">小旦</span>小姐。人生恩爱。自有定分。况你病中。不宜空费神思。<span class="科">旦</span></span>纵教我不寻思。怎禁得梦儿中。话儿里。情儿恋也。想鼓尽云和人更远。愁绪相牵。<span class="夹白">似</span>殢酒淹淹。</p>
        
        <p class="曲"><span class="牌">意难忘后</span><span class="科">老旦上</span>秋云外。晓风前。听砧杵催寒。<span class="夹白"><span class="科">作望二旦喜介</span>好了。女孩儿起得了。</span>喜重帘深处。并倚香肩。</p>
        
        <p class="白"><span class="科">作进介小旦</span>小姐。老夫人来看小姐了。<span class="科">旦见介老旦</span>孩儿。你今日身子好些了么。夜来曾睡得着么。<span class="科">旦</span>孩儿今日身子略觉好些。适才叫秋英扶在窗前少坐。却喜得母亲来看孩儿。<span class="科">老旦</span>咳孩儿。不知我为你好不忧心。我见你</p>
        
        <p class="曲"><span class="牌">下山虎</span>妍华消尽。膏沐摧残。怕二竖成灾患。顿使膏肓病缠。<span class="夹白"><span class="科">小旦</span>若说小姐的病。不止膏肓。还中了心病哩。<span class="科">老旦</span>我晓得了。</span>多管是卜凤无期。孤鸾恨牵。帘卷西风人倚阑。消瘦成慵嬾。想无限伤心不忍言。看罗袂啼痕遍。<span class="夹白">你把</span>闲愁暂宽。<span class="夹白">孩儿。且不要说你自要宽解病怀。也须索要</span>慰我衰残值暮年。</p>
        
        <p class="白">想我与你说了这一会话。你身子一定困倦了。我且去。停一会再来看你。秋英。你依旧好好伏事小姐睡了。<span class="科">小旦</span>晓得。<span class="科">老旦</span>正是秋容祇助佳人怨。春思翻教阿母疑。<span class="科">下小旦</span>小姐。你看夫人适才说的这些话。虽是劝解小姐。那曾有一句道得你心事着的。</p>
        
        <p class="曲"><span class="牌">蛮牌令</span><span class="夹白">你</span>扃绣户。掩香奁。鸳枕剩。凤帏闲。多少悲凉无处诉。空赢得泪阑干。叹无端多情引惹。拨不尽万种情牵。<span class="夹白">夫人。你要小姐的病好呵。</span>要除他风流业冤。<span class="夹白">定须是</span>喜孜孜美满追欢。</p>
        
        <p class="曲"><span class="牌">尾声</span><span class="夹白"><span class="科">旦</span>看</span>寒城烟柳斜阳晚。听一派秋声哀雁。都只是助人愁叹。</p>
        
        <p class="落诗"><span class="科">旦</span>为甚的三秋抱怨。<br />祇因着一晌留情。<br /><span class="科">小旦</span>憔悴你朱颜绿鬓。<br />冷落他白日黄昏。</p>
        
        <h2 id=ch21 class="chapter"><span class="出题">第二十一出　忤奸</span></h2>

        <p class="曲"><span class="牌">三台令</span><span class="科">净登徒履跛形丑扮家童扶上</span>悠悠怨愤难平。使我终朝痛心。暗里自思寻。直须害却狂生。</p>

        <p class="白"><span class="科">丑</span>老爷。今日脚痛好些么。<span class="科">净</span>咦小厮。今日一发疼得紧。我想起来我的脚痛到还有好的日子。想那王小四的吃饭家火割了去。怎么好。<span class="科">丑</span>老爷。若说起那王小四。不要说杀。就剐也不多。<span class="科">净</span>怎么说。<span class="科">丑</span>老爷。你还不懂哩。他当初只指望要马扁你的钱财上手。他那里认得甚么季府里。那些说话。都是胡说。你还要想他。<span class="科">净</span>嗄。是了呢。他骗了我。依你说。该杀的。我老爷又骗了那一个。该斫伤这只腿。<span class="科">丑</span>老爷。你要捉拿宋玉。奸季小姐。难道到是好人。<span class="科">作诨笑介</span>到不好说。<span class="科">净</span>不妨。你就说。<span class="科">丑</span>依小的说起来。老爷也该与他同请行的。<span class="科">净</span>到多谢你的盛情了。这是闲话。且放过一边。我仔细想起来。这桩事多分是宋玉那厮造下的计较。连日着人缉访那行刺的人。再没消息。昨日又听得唐景这两个老头儿把他荐在楚王那里。作高唐神女赋。明日早朝。召见殿庭。我想倘然楚王用了他。他日逐使起嘴脸来。我一发弄得决撒了。如今我有个处置。今早门上传报进来说。那两个老头儿今日来望我。不免在茶话中间。把宋玉说他些不好。常言道解铃须用系铃人。当初是他两个说他进去。如今依先要这两个说他出来。不怕他不依我说。<span class="科">丑</span>咳老爷。我看你近来怎么这等懵懂得紧。他们都是一路的人。为甚么听你说。况你平日做人。又有些儿歪僻。那一个是喜你的。我到劝你不如罢了。<span class="科">净</span>这等怎么处。咳。我好恨。</p>
        
        <p class="曲"><span class="牌">绣带儿</span>追思起不觉令人恨转增。一时难按心兵。<span class="夹白">我</span>又不曾咸腓胡行。为甚的灭趾遭屯。<span class="夹白"><span class="科">丑</span>老爷。你还说不胡行。</span>须省。这恢恢天网难自泯。善恶事到头终应。<span class="夹白"><span class="科">净</span>嗳。这小厮可恶。我正心焦。你又来恼着我么。<span class="科">丑</span>老爷。不须心焦。若是肯依我说。时时是快活的。</span>从今把前非痛惩。方免得这无端外来忧愤。</p>
        
        <p class="白"><span class="科">净怒介</span>你不要在这里恼我。你自请出去门外立着。<span class="科">丑应下</span></p>
        
        <p class="曲"><span class="牌">前腔</span><span class="科">外末带从人上</span>招寻。乘休沐联镳市井。一似求羊往来三径。<span class="夹白"><span class="科">杂禀介</span>禀老爷。此间已是登徒老爷门首了。<span class="科">外末</span>通报。<span class="科">杂介见介外末</span>大夫。小弟们连日朝政匆匆。有失问候。尊恙可好些么。<span class="科">净</span>多蒙二位大夫枉顾。只怕不济事了。</span>想微躯残喘难存。感同官不弃垂情。<span class="夹白"><span class="科">外末</span>大夫说那里话。</span>听禀。吾曹交谊金石盟。<span class="夹白">只是</span>愧药饵未将芹敬。但愿取沉疴顿醒。料苍天应不把股肱摧殒。</p>
        
        <p class="白"><span class="科">净</span>今日多承二位大夫来看我。慢慢谈一谈去。<span class="科">外末</span>愿领尊教。<span class="科">净</span>小弟因贱足病后。又有一月不进朝里了。不知主上近日用人何如。<span class="科">外末</span>大夫还不知道。前日主上要做高唐神女二赋。诏选词臣。因此我两人遍访国中。近得一个才子。昨已奏知主上。明日早朝。就召见了。<span class="科">净</span>大夫。我这国中。自屈大夫亡后。只有二位是才子。又有那个是有才学的。<span class="科">外末</span>大夫。你这里邻居的宋玉秀才。难道不是个才子。<span class="科">净</span>这等说来。敢是你们到把他荐了。<span class="科">外末</span>正是。<span class="科">净</span>咳。二位这就见差了。主上特托你两人求贤。合当寻个有名头的才是。那宋玉不过是个黄口竖子。他是什么才子。</p>
        
        <p class="曲"><span class="牌">红衫儿</span>那鲰生岂得称才俊。落魄风尘。<span class="夹白">他</span>本是沟中瘠。难为席上珍。<span class="夹白">咳主上。</span>你空费着买骏黄金。<span class="科">指外末介</span>怎知他把驽骀来鞚引。<span class="夹白">二位还去说不要用他。也省得玷污了我们。</span>若教他位列簪缨。可不羞杀缙绅。</p>
        
        <p class="曲"><span class="牌">前腔</span><span class="科">外末</span>他翩翩三楚声华振。姿貌超群。心负云霄志。名高月旦评。<span class="夹白"><span class="科">净</span>他既是这等好。何不自去挣个官做。到要靠别人做事。<span class="科">外末</span></span>十年间屈首衡门。似南山修成豹文。今日里特荐明庭。方显得处囊锥露颖。囊锥露颖。</p>
        
        <p class="白"><span class="科">净</span>大夫这等说。你们决意要用他了。<span class="科">外末</span>要用他。<span class="科">净</span>嗄。如今不难我与你两个赌了。你说要用他。我偏要不用他。<span class="科">外末</span>你怎么就不用得他。<span class="科">净</span></p>
        
        <p class="曲"><span class="牌">连枝赚</span>我稽首彤庭。面叩君王奏此情。𢬵<a epub:type="noteref" href="#char01"><sup>注</sup></a>兵他相凌并。<span class="夹白">他</span>只思量</p>
        
        <p class="曲"><span class="牌">一</span>旦图徼幸。偏教你事到临头成画饼。<span class="夹白"><span class="科">末</span>嗳大夫。</span>你休争竞。为何抵死来相憎。<span class="夹白"><span class="科">外</span>他好一似</span>鬼蜮含沙妄射人。<span class="夹白"><span class="科">净</span>怎么就骂我。那些个</span>言辞巽。激得人怒起难容忍。<span class="夹白"><span class="科">外末笑介净</span>你笑那一个。<span class="科">外末</span></span>我笑伊谗佞。笑伊谗佞。</p>
        
        <p class="白"><span class="科">净怒介</span>阿也。我是朝中上大夫。你两个还在我下位。怎么就把言语来伤我。</p>
        
        <p class="曲"><span class="牌">红芍药</span>出言语直恁欺人。想着我宠冠臣邻。我屈指朝中半从顺。怪伊行敢相矛盾。<span class="科">外末</span>我祇将忠义存。向权门怎生卑逊。况复是同袍合簪。又何妨语言厮挺。</p>
        
        <p class="白"><span class="科">外</span>景大夫。不要与他缠。我们且去着。正是常将冷眼观螃蟹。<span class="科">末</span>看你横行到几时。<span class="科">下净</span>你看这两个老贼。也不别我。竟自去了。我好恼。我好恼。小厮在那里。<span class="科">丑上</span>听得叫小厮。慌忙门外立。未审有何因。入门看脸色。<span class="科">净作怒声又叫介丑</span>想是那话儿不照了。<span class="科">见介</span>老爷叫小的做甚么。要我去请唐爷景爷转来。<span class="科">净</span>还要说他。事到做不成。忍得他一场好气。<span class="科">丑</span>老爷。我原劝你不要。定不肯听我说。如今何如。是我高么。<span class="科">净</span>看起来真个是你有些见识。我如今一不做二不休。<span class="科">丑</span>老爷。你却待怎么。</p>
        
        <p class="曲"><span class="牌">尾声</span><span class="夹白"><span class="科">净</span>我</span>来朝定把封章进。要除却我胸头恶忿。<span class="科">丑</span>只怕君王也未必听。</p>
        
        <p class="落诗"><span class="科">净</span>可奈同寅太不仁。<br /><span class="科">丑</span>须教明日奏枫宸。<br /><span class="科">净</span>平生不作皱眉事。<br /><span class="科">丑</span>世上应无切齿人。</p>
        
        <h2 id=ch22 class="chapter"><span class="出题">第二十二出　献赋</span></h2>

        <p class="曲"><span class="牌">点绛唇</span><span class="科">末扮黄门上</span>仙仗初开。晨光渐启。祥云里。殿影参差。玉陛千官至。</p>

        <p class="白">下官楚国黄门是也。主上昔游高唐。因感神女之异。曾命文武诸曹。博访雄才之士。著赋以纪其盛。昨日唐景二大夫。曾举秀士一人。名为宋玉。雄奇博洽。逸世超群。主上大喜。今日召对殿庭。天色渐明。已是早朝时候。主上升殿。只得在此伺候道犹未了。秀士早到。</p>
        
        <p class="曲"><span class="牌">前腔</span><span class="科">生巾服上</span>日上罘罳。风传警跸。金门启。五色云车。跻跻趋金紫。<span class="科">末</span></p>
        
        <p class="白">天颜咫尺。奏事者不得近前。如有表文。就此三舞蹈执笏披宣。<span class="科">生</span>郢中下臣宋玉谨叩首陛下臣本草茅贱士。叨荷圣恩。待诏殿庭。愿大王千岁千岁千千岁<span class="科">末</span>主上传旨。寡人昔游云梦之台。望高唐之观。晡夕之后。精神恍惚。若有所喜。纷纷扰扰。未知何意。目色髣髴。乍若有记。见一妇人。状甚奇异。寐而梦之。寤不自识。罔兮不乐。怅尔失志。闻卿奇才。幸开我胸臆。一一赋之。孤将亲览。<span class="科">生</span>臣宋玉谨以高唐之景先赋。奏闻陛下。</p>
        
        <p class="曲"><span class="牌">降黄龙</span>缅忆高唐。望朝云缥缈。暮雨微茫。巫山互折。见巫山互折。步巉岩层累。下临沧漭。惊惶。洪波摇荡。忽见鼋鼍乘浪。似迢遥乘槎海畔。<span class="夹白">把</span>碣石相望。</p>
        
        <p class="曲"><span class="牌">前腔</span>重冈。独立芒芒。虎谷风悲。鹤巢云障。千岩积翠。问仙游遗躅。羡门高旷。清赏。依稀竽籁。万壑松声传响。乍惊心凭高望远。顿生惆怅。</p>
        
        <p class="白"><span class="科">末</span>主上有旨。卿赋高唐景物。摹写殆尽。恍然在目。卿当再以神女姿貌为孤赋之。孤将鉴赏。<span class="科">生</span>臣宋玉再闻陛下。</p>
        
        <p class="曲"><span class="牌">前腔</span>云翔。翠盖幢幢。绣服轻盈。珮环飘飏。更修蛾艳质。遐想一天娇样。欢畅。褰帏偷御。待把情缘相向。恨须臾迁延怅别。又增凄怆。</p>
        
        <p class="白">臣更有刍荛之言奏闻。自知冒凟天听。望陛下赦臣万死。</p>
        
        <p class="曲"><span class="牌">前腔</span>君王。圣寿无疆。宵旰惟勤。武修文讲。念苞桑遗训。千载自当惩创。博访。遗贤逸士。待取岩廊弼亮。镇金汤千秋永固。伯图雄长。</p>
        
        <p class="白"><span class="科">末</span>奉圣旨。宋玉词华颖利。思致幽闲。更兼颂不忘规。孤不胜嘉悦。即日除授上大夫之职。撤殿前卤簿之半。送归私第。叩阙谢恩。<span class="科">生</span>千岁千千岁。<span class="科">末</span>宋大夫。你</p>
        
        <p class="曲"><span class="牌">衮遍</span>文章豹雾藏。文章豹雾藏。羽翼鹏抟上。乌帽宫袍喜气如春盎。不负萤窗十年相傍。浑一似趁龙门<span class="夹白">逐</span>桃花浪。<span class="科">生</span></p>
        
        <p class="曲"><span class="牌">前腔</span>风尘久自伤。风尘久自伤。雨露谁承望。自分凄其敝迹居颜巷。一旦遭逢天恩浩荡。从今去忝臣邻惭无状。<span class="科">二旦扮宫人持节随众吹打上</span></p>
        
        <p class="曲"><span class="牌">尾声</span>天街一派笙歌响。绮罗娇艳簇红妆。看取欢声载道傍。</p>
        
        <h2 id=ch23 class="chapter"><span class="出题">第二十三出　巧诋</span></h2>

        <p class="曲"><span class="牌">天下乐</span><span class="科">小生扮襄王上</span>清琐词臣自异才。挥毫终日侍蓬莱。谗言无那多纷扰。载鬼车中莫浪猜。</p>

        <p class="白">寡人前日因宋玉赋高唐一事。见他才高倚马。文擅雕龙。体貌闲丽。微词悦人。寡人心下不胜喜悦。遂拜为上大夫之职。昨日闻得国中士民。多有不誉。未知何故。且待登徒大夫到来。问他一番。</p>
        
        <p class="曲"><span class="牌">粉蝶儿</span><span class="科">净拄杖上</span>槃跚难挨。羞杀我职居槐宰。</p>
        
        <p class="白">我登徒履。被宋玉那厮。占了这许多便宜。心下十分气恨不过。前日意欲央浼唐景两人去楚王跟前谤他一场。不意那两人又是护着他的。如今国人都不奖誉他。乘此机会。不免进见楚王。倘然问及。就把这些言语添些作料。诽谤他一场。楚王一定听信。岂不是将计就机。来到宫门。且自进入。<span class="科">见介小生</span>寡人正有一言欲问大夫。<span class="科">净</span>不知有何圣谕。<span class="科">小生</span>自寡人拜宋玉为大夫之后。那国中士民。也无甚议论么。<span class="科">净</span>主公不问臣。臣不敢乱言。主公今日既问及下臣。臣方敢实告。臣自先朝以来。受前王培植之恩。主公宠绥之惠。每思奋不顾身。报效万一。岂知主公近日听信唐勒景差言语。竟将国中一个上大夫之位。轻轻把与那鲰生做了。近日来那民心多有不服。议论多有不平。主公还当三思。<span class="科">小生</span>那士民他的意思怎么不平。<span class="科">净</span>待臣奏上。</p>
        
        <p class="曲"><span class="牌">八声甘州</span>君王听告。<span class="夹白">他道</span>那书生秽行。怎佐清朝。<span class="夹白"><span class="科">小生</span>寡人只爱他才学。<span class="科">净</span></span>纵区区一技。料他每只抵铅刀。<span class="夹白">你</span>垂清空自勤三接。<span class="夹白">他</span>遗臭难教冠百寮。听喧嚣。定不是谗口嗷嗷。</p>
        
        <p class="曲"><span class="牌">前腔</span><span class="夹白"><span class="科">小生</span>他在</span>词曹。独擅名高。更翩翩弱冠。俊伟丰标。喜凤毛飞彩。怪纷纷枭吻争交。身依玉陛充僚佐。才彦金华压俊髦。<span class="夹白"><span class="科">净</span>主公虽是这等称美他。臣想起来。不是唐景二大夫这样没眼睛的人。料他一世也不得番身。<span class="科">小生</span>大夫。不是这等说。他是</span>英豪。肯终教困老蓬茅。</p>
        
        <p class="白"><span class="科">净背介</span>听主公说的话。都是偏护着他的。怎么是好。</p>
        
        <p class="曲"><span class="牌">前腔</span><span class="夹白">我</span>心焦。<span class="夹白">他</span>语话蹊跷。算将来无计倾夺伊曹。<span class="夹白">嗄。有计了。<span class="科">转身介</span>主公。你只知其一。不知其二。你但晓得宋玉好人才。好学识。你还不知他的手段哩。<span class="科">小生</span>他有何不好处。<span class="科">净</span></span>那东邻有女。终日里去目挑心招。<span class="夹白"><span class="科">小生</span>大夫。这是闺门暧昧之事。你怎么晓得。我知道了。多敢是那宋玉居你上位。你心下有些不平么。<span class="科">净</span>臣怎敢有此心。臣只愿</span>夔龙济济集凤沼。<span class="夹白">怎敢做</span>鸠鸟栖栖妒鹊巢。<span class="夹白">臣还有一句话。</span>刍荛。更须防宫禁游遨。</p>
        
        <p class="曲"><span class="牌">前腔</span><span class="夹白"><span class="科">小生</span>他</span>一朝。爵位崇高。妒嫉丛生。顿成谗巧。<span class="夹白">大夫。若说那东邻一事。</span>这是佳人才子。论钟情千古难遭。<span class="夹白">他</span>盐梅自是商家佐。<span class="夹白">岂向</span>花柳宁甘濮上嘲。思着。似无端尺水顿起波涛。</p>
        
        <p class="白">登徒大夫。你说的话。寡人已知道了。寡人还要细访。你且请回罢。</p>
        
        <p class="落诗"><span class="科">净</span>君王不用太猜疑。<br />莫信狂生擅滑稽。<br /><span class="科">小生</span>混浊不分鲢共鲤。<br />水清方见两般鱼。</p>
        
        <h2 id=ch24 class="chapter"><span class="出题">第二十四出　秋闺</span></h2>

        <p class="曲"><span class="牌">祝英台近</span><span class="科">旦上</span>玉笙寒。鸡塞远。岁月已偷换。<span class="科">小旦</span>晓睡初醒。卷幔凄风乱。<span class="科">合</span>试看寂寞鸳衾。萧条珊枕。愁对洞房深院。</p>

        <p class="诵"><span class="牌">罗敷令</span><span class="科">旦</span>辘轳金井梧桐晚。几树惊秋。昼雨和愁。百尺虾须上玉钩。　　<span class="科">小旦</span>琼窗望断双蛾皱。回首边头。欲寄鳞游。九曲寒波不溯流。</p>
        
        <p class="白"><span class="科">旦</span>秋英。你看我日来愁病多端。不曾有个舒展眉头的时节。如今又是暮秋天气。好生伤感人也。<span class="科">小旦</span>正是。小姐。你这几日精神意绪。比往时大不同了。你是千金之躯。况老夫人只靠你一人。还该消遣些才是。不要这等苦苦的烦恼。</p>
        
        <p class="曲"><span class="牌">祝英台</span><span class="夹白">你看</span>玉容消。金镜冷。鬼病日恹恹。膏沐倦施。绣线慵拈。尽日画帘羞卷。庭院。看霜林无火常燃。暮霭非风自展。向瑶阶乘闲缓步。共伊消遣。<span class="科">旦做下阶倦介</span></p>
        
        <p class="曲"><span class="牌">前腔</span>慵倦。步难移。心易懒。生怕倚阑干。<span class="夹白">秋英。我思量那时节呵。</span>径草蒙茸。苑柳参差。<span class="夹白">到如今</span>又见井梧飘乱。<span class="夹白"><span class="科">小旦</span>呀。小姐。我到忘了。听得外面说那宋秀才。献甚么高唐赋与襄王。襄王喜他。竟与他官做了。<span class="科">旦</span>有这等事。你不说。我也还不知道。</span>乖蹇。他那里宦海沉沦。我这里愁城遥远。泪双悬凄迷心折。梦遥魂断。</p>
        
        <p class="曲"><span class="牌">前腔</span><span class="科">小旦</span>休怨。<span class="夹白">你</span>惜风情。儋月思。顦顇惣徒然。<span class="夹白">小姐。我说个比方你听。不要说世上的人有离合悲欢。就是那</span>守寡姮娥。斟酌天寒。一任广寒无伴。<span class="夹白">小姐。你不要怪我说。</span>你无端。空怀着彩凤文鸳。<span class="夹白">他</span>料不想孤鸾哀雁。笑伊家<span class="夹白">空自</span>翠钿欹坠。带罗消减。</p>
        
        <p class="白"><span class="科">旦</span>秋英。你说那里话。你还不知我的心事哩。</p>
        
        <p class="曲"><span class="牌">前腔</span>堪叹。诉衷情。追往事。哽咽不能言。<span class="夹白">只指望做</span>连理同芳。比翼交欢。谁料做断猿衔怨。<span class="夹白"><span class="科">小旦</span>小姐。你不要痴迷。富易交。贵易妻。这是人情之常。那宋秀才一定忘记你了。<span class="科">旦</span></span>休言。他虽是无意留连。我宁自有心萦恋。最堪怜西楼梦冷。角声凄断。</p>
        
        <p class="白"><span class="科">小旦</span>这个不难。他前日是穷秀才。老夫人一定不肯与他。如今做了官。就把小姐与他。也不辱没了我家门风。我就向老夫人跟前去说。<span class="科">旦</span>虽然如此。我与你如何开口。且待另日。再作计较。我与你且进去罢。</p>
        
        <p class="落诗"><span class="科">旦</span>秋来景物倍伤心。<br />怅望佳期泪满襟。<br /><span class="科">小旦</span>但愿应时还得见。<br />须知胜是岳阳金。</p>
        
        <h2 id=ch25 class="chapter"><span class="出题">第二十五出　解嘲</span></h2>

        <p class="曲"><span class="牌">挂真儿</span><span class="科">小生带内监上</span>萋菲由来成贝锦。顿教人尽日沉吟。朝罢深宫。人闲宴处。且自向伊询问。</p>

        <p class="白">画虎画龙难画骨。知人知面不知心。寡人向日因爱宋玉才华。遂拜他为上大夫之职。昨日闻得登徒大夫说他体貌闲丽。口多微词。又性好色。愿王勿与出入后宫。寡人想起来。那士无贤不肖。入朝见嫉。宋玉才名颇盛。寡人宠爱方深。那登徒子一时媢嫉。此亦人情。今日退朝无事。不免召宋大夫到便殿中。问他一番。免我犹夷。辨他心迹。有何不可。内侍传旨。宣宋大夫进便殿。<span class="科">众传旨介</span></p>
        
        <p class="曲"><span class="牌">西地锦</span><span class="科">生冠带上</span>日落禁林清影。风摇内苑秋声。暂归休沐有余情。又赴九重恩命。</p>
        
        <p class="白"><span class="科">进见介</span>主公。臣宋玉见。<span class="科">小生</span>大夫少礼。大夫。昨日有一人诉卿于寡人。今日特召大夫前来。面质其事。<span class="科">生</span>臣启主公。不知诉臣者何人。所诉者何事。<span class="科">小生</span>诉卿者即登徒大夫也。寡人心下未有所决。</p>
        
        <p class="曲"><span class="牌">白练序</span><span class="夹白">因此</span>狐疑处。把此事应须辨假真。道你多洵美。那更巧言便佞。狂生辱荐绅。况醉月迷花不事君。<span class="夹白">他还对寡人说。</span>须详审。愿隄防莫使往来宫阃。</p>
        
        <p class="曲"><span class="牌">醉太平</span><span class="科">生</span>蒙问。把前言乍省。似妖狐射影。市虎惊心。纵微臣落拓。岂肯自甘无行。<span class="夹白"><span class="科">小生</span>大夫。你既不好色。颇亦有说否。<span class="科">生</span></span>那东邻佳人。三载浪窥臣。尚兀自未成心允。<span class="夹白">那登徒子之妻。貌如嫫姆无盐。登徒子悦之。使有五子。王熟察之。谁为好色。</span>望君王垂悯。把中山匣底。竟成画饼。</p>
        
        <p class="曲"><span class="牌">白练序</span><span class="科">小生</span>令人怒感生。<span class="夹白">他</span>奸谋恣行。恨鸱枭恶吻。把凤雏喧憎。<span class="夹白">况你</span>才名振楚城。<span class="夹白">更</span>簪绂新承宠渥深。<span class="夹白">寡人知道了。他要</span>相凌并。故把这唇鎗舌剑<span class="夹白">陷你在</span>锦阵花营。</p>
        
        <p class="白">叫宫门传旨。登徒子妒贤嫉能。欺君罔上。徒念彼老臣。姑免究治。着革了职。冠带闲住。<span class="科">众传旨介小生</span>请问大夫年庚几何。曾娶妻否。<span class="科">生</span>臣年逾弱冠。尚未婚娶。<span class="科">小生</span>那东家之子还在否。<span class="科">生</span>大王听启。</p>
        
        <p class="曲"><span class="牌">醉太平</span>那娉婷。钟情特甚。誓共姜节操。敬俟朱陈。<span class="夹白"><span class="科">小生</span>大夫一向也知他起居否。<span class="科">生</span></span>而今忧愤。锁深闺自怜孤另。<span class="夹白"><span class="科">小生</span>大夫可也念他么。<span class="科">生</span></span>伤情。空劳魂梦逐行云。谁念取枕余衾剩。从前追省。一声河满。双泪珠倾。</p>
        
        <p class="白"><span class="科">小生</span>大夫。此是甚么人家女子。<span class="科">生</span>就是季相国之女。名为清吴。<span class="科">小生</span>原来是季相国之女。那季相国呵。</p>
        
        <p class="曲"><span class="牌">宜春令</span>从先世号老臣。痛乘箕听钧天帝庭。<span class="夹白">想</span>萧条兰玉。班衣冷落蹁跹影。试看那金屋娇姿。须配取玉堂才俊。<span class="科">合</span>欢庆。管教你便谐秦晋。</p>
        
        <p class="曲"><span class="牌">簇御林</span><span class="科">生</span>分离去。岁月更。怅经时。别恨增。似分飞落雁惟孤影。把三生自拟无凭准。<span class="夹白">今日</span>笑颜生。君恩似海。成就百年姻。</p>
        
        <p class="白"><span class="科">小生</span>大夫。此事不难。寡人明日亲为大夫主婚。即遣景大夫。往彼作伐便了。<span class="科">生</span>多谢圣恩。</p>
        
        <p class="落诗"><span class="科">生</span>浩荡天恩敢自忘。<br />小臣何以报君王。<br /><span class="科">小生</span>不须玉筯愁千缕。<br />会见银河度七襄。</p>
        
        <h2 id=ch26 class="chapter"><span class="出题">第二十六出　反目</span></h2>

        <p class="曲"><span class="牌">霜天晓角</span><span class="科">丑上</span>终朝气愤。难遣心头恨。几度暗中思忖。冤家怎得离身。</p>

        <p class="白">自家登徒履的妻子便是。可恨我那老公。本等好好一个人。只因看上了那季小姐。朝也教我送下饭。暮也教我送茶果。只指望拐得他上手。马扁他一手钱财。谁知那小姐到与那宋玉好了。又去顾了近处光棍。要捉拿宋玉。不知被一个甚么人。竟把一只脚来砍伤了。前日又到楚王前要去排陷他。又被他使个暗箭。到把我老公官爵削了。如今想将起来。我终不成只随着这跷老叫化子。意思要改嫁一个。只是一时难说。早上思量得个计策。叫他出来。寻个头由。闹他娘几场。假意要死要活。他缠我不过。也只得随顺我。那时逼他写了休书。别嫁一个。倘或好似他。却不是下半世快活。<span class="科">叫介</span>老官在那里。来与你说话。</p>
        
        <p class="曲"><span class="牌">前腔</span><span class="科">净拄拐上</span>命途困窘。残疾谁怜悯。天网恢恢真可信。须知祸福由人。</p>
        
        <p class="白"><span class="科">见介丑作怒介净</span>奶奶。我正在那里脚疼。你又叫我做甚么。<span class="科">丑</span>你说脚疼。我还心痒哩。<span class="科">净</span>奶奶。你怎么心痒。<span class="科">丑</span>怎么心痒。想我当时嫁你。指望鱼水同欢。图你一生受用。谁知你这败子。贪花恋色。不顾家园。今日趁得十两。也去寻小娘儿。明日括得五两。也去寻私窠子。近日甚么来头。又去思量这东邻季小姐。叫我与他往来。三日一小送。五日一大送。拱去与他。不匡那小姐自与宋玉一心一意。拱去的东西。转手就拿与宋玉受享了。前日又被甚么人哄骗。说季小姐来与你睡。等到三更半夜。不知被个甚么人。把一只脚竟自斫伤了。及至到楚王面前。要诽谤宋玉。指望出口气。又被他使个暗箭。楚王到把你官爵革了。闲住在家。如今官又没得做。银子又没得用。<span class="科">诨哭介</span>看别个妇人嫁老公。终朝罗绮。每日珍羞。好不快活。我如今这等苦恼。看了他们怎不心痒。<span class="科">净</span>奶奶。我登徒履也要做好汉的。难道到要这等。只是你我命该如此。常言道嫁鸡逐鸡飞。也说不得了。<span class="科">丑</span>呸。亏你不羞这毴脸。甚么嫁鸡逐鸡飞。我原是个凤皇。到嫁了你这个逐瘟头。如今思量起来。我真过不得日子。没奈何我到要问你讨个长短。<span class="科">净</span>奶奶罢么。我有甚长短。与你过得一日。是两个半日。<span class="科">丑</span>我这等个聪明伶俐的人。跟着你这贫子过活。好苦。我如今只有两条门路。<span class="科">净</span>那两条。<span class="科">丑</span>你问我那两条么。刀上一条。索上一条。与你说了。<span class="科">净</span>奶奶。这个成不得。你若死了。你家告起人命。我到去吃官司。<span class="科">丑</span>不要。如今我到有个商量。<span class="科">净</span>甚么商量。<span class="科">丑</span>你如今写下一纸休书。说登徒履不能养育妻子。情愿凭伊改嫁。誓不反悔。你到只当出脱了我。<span class="科">净</span>咳奶奶。你如今要嫁。也只由你了。只是我好恨。<span class="科">丑</span>你敢恨着我。<span class="科">净</span>我怎敢恨奶奶。</p>
        
        <p class="曲"><span class="牌">一盆花</span><span class="夹白">我</span>恨只恨他们忒狠。到如今教我毁体残形。拐棒终朝不离身。颠连困苦谁来问。<span class="夹白">看</span>田园尽倾。囊橐又贫。<span class="夹白">奶奶好了。我有计了。<span class="科">丑</span>你若有计。我依旧随你。<span class="科">净</span></span>与你向卑田院里。做乞食沿门。</p>
        
        <p class="白"><span class="科">丑</span>啐。若要做叫化了。我也不消嫁了。<span class="科">净</span>我这等个跷子。不去叫化。有些甚么做得。</p>
        
        <p class="曲"><span class="牌">前腔</span><span class="夹白"><span class="科">丑</span>你</span>平日里心高气硬。笑伊家今日无计谋生。<span class="夹白">你日常间拱的甚么张员外李舍人。何不去与他们求乞些。也好过活。</span>何不摇尾乞怜向朱门。将来也可资身命。<span class="夹白"><span class="科">净</span>咳奶奶。若是好手好脚的人。还有人用得着。如今走在人前先自厌人了。还有那个来采着我。<span class="科">丑</span></span>我心中自评。教人怒增。<span class="夹白">只是别嫁个去罢。</span>不是我忘恩负义。也只是各自寻门。</p>
        
        <p class="落诗"><span class="科">丑</span>笑你平生心太欺。<br />逢人只要落便宜。<br /><span class="科">净</span>如今祸到临头日。<br />追悔从前也是迟。</p>
        
        <h2 id=ch27 class="chapter"><span class="出题">第二十七出　赐婚</span></h2>

        <p class="曲"><span class="牌">似娘儿</span><span class="科">末扮景差引众上</span>衔命出彤庭。为二姓契合朱陈。佳人才子由来称。赤绳系足。朱楼合卺。不须白雪窥臣。</p>

        <p class="白"><span class="科">众</span>禀老爷。已到季府门首了。<span class="科">末</span>快通报。<span class="科">众介杂上</span>荒径频年无客到。衡门今日为谁敲。<span class="科">见介众</span>景老爷要见你夫人。<span class="科">杂</span>夫人有请。</p>
        
        <p class="曲"><span class="牌">海棠春</span><span class="科">老旦上</span>门檐雀网生。车马谁相问。</p>
        
        <p class="白"><span class="科">相见介末</span>夫人请上。下官有一拜。<span class="科">对拜介</span>当年闺壶重贤媛。相国家声旧所传。<span class="科">老旦</span>寂寞自甘居陋巷。喧阗何意驻高轩。请问大人。今日枉顾。不知有何见谕。<span class="科">末</span>夫人尚不知道。我主上近因夫人邻居宋玉秀才。献高唐神女二赋。主上不胜喜悦。竟拜为上大夫之职。昨日召至便殿议事。因问他婚姻一事。那宋大夫年方弱冠。尚未成婚。主上闻知宅上小姐。虽自破瓜之年。未遂摽梅之愿。今日特遣下官造府求亲。伏乞慨允。<span class="科">老旦</span>寒门屡受国厚恩。但恨夫君不禄。未能图报涓埃。今小女葑菲之姿。又承圣眷。但恐宋大夫翩翩新贵。未必肯顾蓬茅。<span class="科">末</span>夫人休得谦逊。</p>
        
        <p class="曲"><span class="牌">琐窗郎</span>伊家奕世簪缨。在先朝号老臣。才郎琰琬。淑女娉婷。喜百年姻眷。更九重恩命。<span class="科">合</span>论蒹葭倚玉。总是三生定。亲执伐。奉君命。</p>
        
        <p class="曲"><span class="牌">前腔</span><span class="科">老旦</span>叹孀居独守蓬门。荷明君特赐婚。感皇恩浩荡。天使殷勤。不必玄黄稠叠。把红丝为聘。<span class="科">合</span>论蒹葭倚玉。总是三生定。蒙执伐。谨依命。</p>
        
        <p class="落诗"><span class="科">末</span>天语恭承出凤楼。<br />管教织女会牵牛。<br /><span class="科">老旦</span>婚姻自是前生定。<br />不是天缘莫强求。</p>
        
        <h2 id=ch28 class="chapter"><span class="出题">第二十八出　寻真</span></h2>

        <p class="白"><span class="科">外道妆上</span>回看世事转无凭。十载沈酣梦始醒。欲访仙缘何处路。寒山半出白云层。自家荆佽飞是也。想俺四海论交。半生任侠。击剑喜攻长短。读书独爱纵横。报仇雪耻。曾从知己酬恩。问舍求田。不解时流生计。赌命聊凭一掷。视若鸿毛。学敌宁止万人。心存虎视。到如今清流难俟。白首无成。回想尘缘。恍如梦幻。先年曾记得那剑仙对俺说。他年若肯相从。可到终南寻访。昨日已别了俺故人宋兄。弃了家业。竟往山中学道。你看行了数程。只见松楸远近。但闻啸虎啼猿。坟冢高低。惟有卧麟梦鹤。云迷野径。风撼长林。天色又早将晚也。</p>

        <p class="曲"><span class="牌">北二犯江儿水</span>斜阳西坠。昏惨惨斜阳西坠。向仙源寻真侣。任龙蛇扰攘。𢬵<a epub:type="noteref" href="#char01"><sup>注</sup></a>鹿豕依栖。脱红尘如敝屣。白发早成丝。青山学息机。沆瀣餐饥。薜荔为衣。伴卢敖向三山投杖履。尘凡梦稀。<span class="夹白">从今把</span>尘凡梦稀。玄踪心契。<span class="夹白">直待要</span>玄踪心契。俏芒鞋踏烟霞入翠微。</p>
        
        <p class="白">一路行来。仔细想那世人。都为这一个情字。陷了多少英雄好汉。即如俺那宋兄。祇为着季清吴一人。不知费了多少心机。受了多少幽怨。若不是俺荆佽飞报复于前。楚王成全于后。那宋兄宁免终身抱恨。如今纵是才郎女貌。百年相守。想起来那光景也只有限了也。</p>
        
        <p class="曲"><span class="牌">前腔</span>风流佳丽。想他每风流佳丽。<span class="夹白">只道</span>美恩情能到底。便人巢金屋。醉倚璚卮。到头来一梦里。白日疾如驰。挥戈总是痴。<span class="夹白">怎如俺</span>紫府神栖。丹灶尘飞。驾苍螭听云璈仙吹起。沧桑事非。<span class="夹白">任从他</span>沧桑事非。劫灰陈迹。<span class="夹白">那管他</span>劫灰陈迹。<span class="夹白">把</span>百年间好光阴只抵一局棋。</p>
        
        <p class="曲"><span class="牌">北清江引</span>山图赤斧堪为侣。笙鹤冷风起。世外御鸿蒙。日下飞凫舃。望蓬莱几千重。只咫尺。</p>
        
        <h2 id=ch29 class="chapter"><span class="出题">第二十九出　团圆</span></h2>        

        <p class="曲"><span class="牌">夜行船</span><span class="科">生上</span>两袖天香归路晚。启屏山烟袅龙涎。才子风流。佳人月貌。荷君恩喜谐姻眷。</p>

        <p class="白">下官前日荷蒙圣恩。赐婚季府。数日前遣聘去了。拟定今日黄道吉日成亲。又蒙主上撤殿前仪仗鼓吹。赐我迎亲。适才辞谢主上回家。天色已晚。已曾分付当值的排设酒筵。不知完备未曾。当值的那里。<span class="科">杂上</span>十二朱楼月正圆。清蛾皓齿列璚筵。画堂今夜人如玉。疑是壶中一洞天。禀老爷。酒席俱已齐备了。<span class="科">生</span>既如此。分付执事人等都在府门伺候。一面唤宾相承应。<span class="科">杂应介</span></p>
        
        <p class="曲"><span class="牌">小重山</span><span class="科">老旦上</span>佳婿乘龙归禁苑。仙姬跨凤下瑶天。<span class="科">旦上</span>钿车翠幌拥鸣鸾。<span class="科">小旦上</span>风光好。喜共结良缘。</p>
        
        <p class="白"><span class="科">杂</span>禀老爷。季老夫人送夫人到门了。<span class="科">生接介丑扮掌礼随意喝生旦拜介</span></p>
        
        <p class="曲"><span class="牌">山花子</span>玉堂学士声华远。更看金屋婵娟。度春风欢娱百年。星河鹊驾高悬。<span class="科">合</span>问相逢三生有缘。璚楼绣幄列管弦。兰堂桂室排绮筵。孔雀屏开。丝幕红牵。</p>
        
        <p class="曲"><span class="牌">前腔</span><span class="科">生</span>想禅宫乍睹春风面。料今生恩爱徒然。觑春芜青衫泪沾。九重纶綍恩偏。<span class="科">合前</span></p>
        
        <p class="曲"><span class="牌">前腔</span><span class="科">旦</span>追思往事多悲怨。尽拚拆散双鸳。喜今宵缺月再圆。凤箫吹彻双仙。<span class="科">合前</span></p>
        
        <p class="曲"><span class="牌">前腔</span><span class="科">小旦</span>佳人玉貌真堪羡。更才郎藻思河悬。似名花连枝合欢。两行绣被花笺。<span class="科">合前</span></p>
        
        <p class="曲"><span class="牌">红绣鞋</span><span class="科">众</span>洞房笑语喧阗。喧阗。一轮月上中天。中天。清光今夜为人圆。从此去。锦堂欢。祈百岁。结良缘。祈百岁。结良缘。</p>
        
        <p class="曲"><span class="牌">尾声</span>人生如露还如电。且共时人乐少年。抵多少悲欢都只在断简残编。</p>
        
        <p class="落诗">尊前有酒喜如渑。<br />暂尔高歌玩物情。<br />白雪旧知成寡和。<br />清商聊且度新声</p>
        
    </body> 
</html>
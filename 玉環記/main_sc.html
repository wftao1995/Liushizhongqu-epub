<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/玉环记</title>
        <meta name="author" content="明　杨柔胜　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">玉环记</span></h1>

        <p class="作者">明　杨柔胜　著</p>
        
        <h2 id=ch1 class="chapter"><span class="出题">第一出　副末开场</span></h2>

        <p class="曲"><span class="牌">满庭庆宣和</span><span class="科">末上</span>京兆韦皋。才兼文武。不第秋场。双亡父母。买笑遇平康。拜谒张公延赏。夫人相留作东床。因好艺结交克孝。祸起萧墙。家童谮怨生上下。夫妇各殊方。投奔令公李晟。用协力擒贼云光。加封诰西川节度。合破镜重会鸳鸯。因赴宴偶逢玉箫。两世效鸾凰。</p>
        
        <p class="落诗">富童儿偷寒送暖。<br />张延赏恃贵轻贤。<br />韦凤翔百年风月。<br />玉箫女两世姻缘。</p>
        
        <h2 id=ch2 class="chapter"><span class="出题">第二出　约友赴选</span></h2>
        
        <p class="曲"><span class="牌">珍珠帘</span><span class="科">生上</span>明星有烂。翺翔举犹淹旅。敬慎咸遵礼。怀宝肯迷邦。值此密云不雨。夙兴兼夜寐。待养就侵云翰羽。庙器岂凡庸。肯为蹉跎自弃。</p>
        
        <p class="白">落落襟怀度量宽。清时未遇铗空弹。秋声到枕琴书润。剑气冲霄星斗寒。气吐虹霓迷宇宙。泪和烟月满江山。伤心两眼英雄泪。倚偏西风十二阑。小生姓韦。名皋。字凤翔。京兆远安县人氏。公公受五经博士。父母随任之京。先父存日。有同窗两个朋友。李晟张延赏。与我父亲十分契合。今此二人俱任大权。小生几欲拜谒。自思学疎才浅。恐起达官之慢。历游湖海。问友寻师。到处虽有讲辨。无出皋之所见。暗合经书。小生怀经天纬地之才。受此黄齑淡饭之苦。孙吴兵法。用舍行藏。孔孟经书。疑解惑辨。正是志不同钓月严陵。肯让登坛韩信。小生近日寄居洛阳。相约几位朋友。上京赴试。道犹未了。二位朋友早到。</p>
        
        <p class="曲"><span class="牌">窣地锦裆</span><span class="科">净末上</span>槐黄秋早马蹄忙。举子相期入试场。才吞八斗气轩昂。一跃龙门姓字香。</p>
        
        <p class="白"><span class="科">末</span>黄甲高标第一名。却不是姓字香。<span class="科">净</span>甚么东西把我打这一下。<span class="科">末</span>大蒲鞭责罚人。这不是只打得一下。<span class="科">净</span>这一下好似天上打将来。<span class="科">末</span>一声霹雳从天响。却不是天上打将来。<span class="科">净</span>你不说响字。万事全休。你若说响字。计个诨耍。<span class="科">末</span>如何说。<span class="科">净</span>我要个地下响。<span class="科">末</span>三月氤氲水里雷。这不是地下响。<span class="科">净</span>我要个东边响。<span class="科">末</span>八仙过海奏云璈。这不是东边响。<span class="科">净</span>我要个西边响。<span class="科">末</span>瑶池宴乐会群仙。这不是西边响。<span class="科">净</span>我要个南边响。<span class="科">末</span>观音出海水龙吟。这不是南边响。<span class="科">净</span>我要个北边响。<span class="科">末</span>朔漠胡笳月下吹。这不是北边响。<span class="科">净</span>我要个口里响。<span class="科">末</span>窗前时听读书声。这不是口里响。<span class="科">净</span>我要个手里响。<span class="科">末</span>夫子登坛谩抚琴。这不是手里响。<span class="科">净</span>我要个肚里响。<span class="科">末</span>诨不过三。那里有许多响。<span class="科">净</span>你道没有肚里响。<span class="科">末</span>是没有。<span class="科">净</span>我在一家吃了些淡酒。我口嘲四句。<span class="科">末</span>愿闻。<span class="科">净</span>污耳。<span class="科">末</span>不敢。<span class="科">净</span>降得诗魔与酒魔。终朝吃得醉颜酡。昨日邻家酒酸淡。今朝肚里似筛锣。<span class="科">末</span>前面有一位朋友。近前相见。<span class="科">见介生</span>问友寻师讲理明。<span class="科">末</span>琢磨成器待宸京。<span class="科">净</span>十年窗下工夫到。<span class="科">合</span>黄榜高标第一名。列位请了。</p>
        
        <p class="曲"><span class="牌">甘州歌</span><span class="科">生</span>秋风太早。正槐黄于路。桂子香飘关河迢递。乐游原上青霄。秦楼夜月只似初。楚馆秋容不奈娇。惊物候。愁路遥。邻砧不住为谁敲。<span class="科">合</span>同献策。来圣朝。不知谁夺殿前袍。</p>
        
        <p class="曲"><span class="牌">前腔</span><span class="科">末</span>丹枫几树飘。见一行征雁。嘹呖云霄。岐亭雨霁。一望旅怀多少。寒枝拣尽鸦未栖。古渡将开潮正高。秋思爽。寒夜杳。谁家茅店寄今宵。<span class="科">合前</span></p>
        
        <p class="曲"><span class="牌">前腔</span><span class="科">净</span>羊肠路迳遥。叹披星带月。霜凛风号。残霞落日。秋思转添萦恼。疎林倒影嬴马倦。宿鸟投林行客焦。风渐急。月正高。照人离别恨无聊。<span class="科">合前</span></p>
        
        <p class="曲"><span class="牌">尾声</span>转溪桥。临山岛。解衣沽酒共论文。同向名园夺锦袍。</p>
        
        <p class="落诗">马迟心急路途穷。<br />身似浮萍类转蓬。<br />只有都门楼上月。<br />照人离恨各西东。</p>
        
        <h2 id=ch3 class="chapter"><span class="出题">第三出　延赏庆寿</span></h2>
        
        <p class="白"><span class="科">末上</span>红入桃花嫩。青归柳色新。年年初度日。齐祝寿长生。自家乃张节度府中院子是也。今日乃老爷寿旦。整理筵席。与夫人小姐祝寿。只得在此伺候。若说俺老爷。威镇三边。名扬四海。正王佐才。真宰相器。旌旗竖而烟尘远遁。铁马嘶而草寇潜奔。正是德化西川无与并。心存北阙有谁同。道尤未了。老爷早到。</p>
        
        <p class="曲"><span class="牌">菊花新</span><span class="科">外上</span>秉节传旌承圣宠。心存一点丹衷。民熙物阜岁时丰。三边烽火息。四海受恩隆。</p>
        
        <p class="白">定国安邦美丈夫。心存正道气吞胡。谟谋国事如家事。运用阴符合虎符。风雨顺。盗奸除。文修武偃乐无虞。尽将兵器为农器。灯火千村犬吠无。下官西州节度使张延赏是也。奉命来守西蜀。且喜刑清政简。盗息民安。赖吾皇之洪福。非老拙之才能。家眷百口。至亲三人。夫人苗氏。秉希夷之藻鉴。小女琼英。遵德耀之遗风。止因无子。他日招婿。以续后昆。今日乃吾初度。已曾分付院子安排筵席。完备未曾。院子那里。<span class="科">末</span>有。<span class="科">外</span>分付你安排筵席。完备未曾。<span class="科">末</span>完备多时。<span class="科">外</span>与我请夫人小姐来。<span class="科">末</span>夫人小姐有请。<span class="科">旦</span>母亲有请。<span class="科">旦丑同夫人上介</span></p>
        
        <p class="曲"><span class="牌">临江仙</span><span class="科">老旦</span>流莺𪾢睆雨晴初。新笋成竿。乳燕将雏。<span class="科">旦丑</span>年年初度切新蒲。红瘦绿肥。无限欢娱。</p>
        
        <p class="白"><span class="科">相见介外</span>君恩似海浩无边。但把丹心托上天。<span class="科">老旦</span>自叹无儿承世业。喜今爱女正芳年。<span class="科">旦</span>逢寿日。启华筵。人生富贵是前缘。<span class="科">丑</span>不如饮尽杯中酒。一滴何曾到九泉。<span class="科">外</span>夫人。孩儿及笄。未谐伉俪。以此罣心。<span class="科">旦</span>愿爹爹母亲寿年千岁。孩儿永侍亲帏。侍奉甘旨。不须多虑。<span class="科">外</span>夫人。桌子上放着甚么东西。<span class="科">老旦</span>老相公寿旦。妾身绣得一株松在此祝寿。但愿相公松柏同年。<span class="科">外</span>多谢夫人。<span class="科">旦</span>孩儿绣得几根竹。愿爹爹清节坚刚。<span class="科">外</span>好好。孩儿。生受了。<span class="科">丑</span>老爷寿旦。小玉绣得一枝梅在此间。愿老爷为国调羹。<span class="科">外</span>夫人。亏那小玉。好好。<span class="科">丑</span>老爷。这两个也不为好。还有两件好的。<span class="科">外</span>那两件好的。<span class="科">丑</span>一只鹤一个龟在此。<span class="科">外</span>龟鹤怎么说。<span class="科">丑</span>愿老爷千年珠顶鹤。万岁老乌龟。<span class="科">外</span>万岁绿毛龟。将酒过来。</p>
        
        <p class="曲"><span class="牌">山花子</span><span class="科">旦</span>凌空挺翠苍苍秀。长生屹立岩岫。岁寒姿风霜傲久。永乔荣愿同亲寿。<span class="科">合</span>大夫封秦王御手。年年此日同寿酒。苍虬白鹤常厮守。松柏同荣。岁寒不朽。</p>
        
        <p class="曲"><span class="牌">前腔</span><span class="科">老旦</span>虚心劲节清名旧。平安日报无忧。九嶷山班班尚留。湘灵悲戛鸣玉球。<span class="科">合</span>翦狼班伶伦妙手。年年此日同寿酒。龙孙凤侣常厮守。清节坚刚。岁寒不朽。</p>
        
        <p class="曲"><span class="牌">前腔</span><span class="科">丑</span>西湖疎影黄昏后。暗香浮动清幽。展丹心调羹大手。鼎鼐臣尽来祝贺。<span class="科">合</span>翦琼花天孙妙手。年年此日同寿酒。罗浮姑射常厮守。为国调羹。岁寒不朽。</p>
        
        <p class="曲"><span class="牌">前腔</span><span class="科">外</span>葵心一点倾阳九。微躯此外何求。愿皇图千秋万秋。永绵绵海屋添筹。<span class="科">合</span>绝狼烟干戈永休。年年此日同寿酒。松梅翠竹三益友。名节坚刚。岁寒不朽。</p>
        
        <p class="曲"><span class="牌">红绣鞋</span><span class="科">众</span>苍松郁郁清幽。清幽。翠柏修竹忘忧。忘忧。梅花酒。泛金瓯。祝亲寿。比山丘。祝亲寿。比山丘。</p>
        
        <p class="曲"><span class="牌">前腔</span>繁弦急管风流。风流。安邦定国良谋。良谋。烽火息。稻禾收。民乐业。尽优游。民乐业。尽优游。</p>
        
        <p class="曲"><span class="牌">尾声</span>清风明月樽前酒。治国齐家旷世谋。但愿年年同劝酬。</p>
        
        <p class="落诗">昼锦堂前庆有余。<br />不欢不乐待何如。<br />僊龟瑞鹤年年现。<br />共祝长生届寿眉。</p>
        
        <h2 id=ch4 class="chapter"><span class="出题">第四出　考试诸儒</span></h2>
        
        <p class="曲"><span class="牌">梨花儿</span><span class="科">丑扮试官末从上</span>风流试官宽肚皮。渴时吸尽三江水。多少鱼龙藏在里。到晚来肚里相争戏。</p>
        
        <p class="白"><span class="科">末</span>老爷为何只吃水。<span class="科">丑</span>做得清只吃水。<span class="科">末</span>怎么吃得这许多。<span class="科">丑</span>宰相肚里好撑船。<span class="科">末</span>难得三江水都吃在肚子里罢。<span class="科">丑</span>不是三江水。怎养得这许多鱼龙。<span class="科">末</span>好一位文墨老爷。<span class="科">丑</span>不信看我脸上都是墨。<span class="科">末</span>这是翰林秀气。<span class="科">丑</span>会答应上司。<span class="科">末</span>不敢。左右。我今年试官。不比往年。必须与我搜检得明白。方可放他入试。<span class="科">末</span>理会得。赴试的秀才走动。</p>
        
        <p class="曲"><span class="牌">称人心</span><span class="科">生上</span>文修武偃。满腹珠玑投献。</p>
        
        <p class="白"><span class="科">生末相见介通报进见礼仪如常丑</span>秀才那里人氏。姓甚名谁。<span class="科">生</span>姓韦。名皋。京兆远安县人氏。<span class="科">丑</span>手中甚么书。<span class="科">生</span>孙吴兵法。<span class="科">丑</span>太平时节。要他何用。<span class="科">生</span>居安虑危。为儒不可不知。<span class="科">丑</span>将上来看。<span class="科">末接递介丑</span>秀才你们起来。<span class="科">生起介丑看书介</span>我看这兵书。就如月暗观天。那分东西南北。只是不用他便了。秀才过来。这兵书你可知否。<span class="科">生</span>略知其意。<span class="科">丑</span>既知道。我且问你这几个阵势。且如深林中藏兵。他那里是熟路初到。又不知去向。怎生取胜。<span class="科">生</span>兵书云。征山多用斧。水战多用船。行兵望生门。下营看黄道。立寨开道路。图贼攻死门。平战阵图有八。<span class="科">丑</span>那八。<span class="科">生</span>有对敌奇正。将军兵道百里者疲。减半者努力坚守。疾兵大劳。缓兵大骄。谟谋合纵。近交远攻。智合天时。而将还用智信严勇仁为本。务在变通。不在执一。<span class="科">丑</span>你晓得用兵以智信严勇仁为本。如何取胜。<span class="科">生</span>此但为将之本。取胜还有别法。<span class="科">丑</span>且住。征山多用斧。用斧砍得木尽。不知贼人去了多少田地。吾闻古人云。百战百胜。不如不战。又道是加兵者不祥之兆。当初尧舜之时。不知看甚兵书。而得平治天下。<span class="科">生</span>今有尧舜之君。而无尧舜之民。故有此法。<span class="科">丑</span>那时还没有。<span class="科">生</span>还是未有。<span class="科">丑</span>却原是这厮胡说。要见强辨释非。左右的。与我丫将出去。<span class="科">生</span>但得五湖明月在。不愁无处下金钩。</p>
        
        <p class="落诗">天下英雄似水流。<br />人人争欲占鳌头。<br />一时空用文章试。<br />落第还乡满面羞。</p>
        
        <h2 id=ch5 class="chapter"><span class="出题">第五出　玉箫叹怀</span></h2>
        
        <p class="曲"><span class="牌">虞美人</span><span class="科">贴上</span>舞裙歌扇。到惹得人轻贱。花羞月妒煞风流。却做一天离恨帐中愁。</p>
        
        <p class="白">暮迎朝送何时了。往事伤多少。小楼昨夜又西风。怨雨愁云锦帐中。雕鞍玉勒今何在。只卢朱颜改变。春儿问我几多愁。却是一江春水向东流。贱妾乃平康坊妓女玉箫是也。舞榭歌台。做成门面。调脂弄粉。扮作生涯。恨生于此。不免倚门妆笑。以悲为乐。和光同尘。日虽如此。夜则焚香告天。愿早早从良。不知甚时填满琉璃井。那个收留烟月碑。贱妾身伴无人。止有一个春儿。颇知人事。不免叫他出来。闲话片时。却不是好。春儿在那里。</p>
        
        <p class="曲"><span class="牌">前腔</span><span class="科">丑上</span>迎新送旧。枉添得腰肢瘦。银筝常抱过街头。人人争笑道笑道我风流。</p>
        
        <p class="白">姐姐万福。<span class="科">贴</span>春儿。你出来了。春儿。明月春常在。碧桃花渐稀。何时遇萧史。同跨彩鸾飞。<span class="科">丑</span>姐姐。春儿生得奇哉。模样眼绊嘴歪。除却金刚帽子。脱却石人草鞋。三年接得个孤老。昨宵会合。今日分开。<span class="科">贴</span>春儿。怎么这等情怀。<span class="科">丑</span>姐姐。怪那子弟不得。看了我这般嘴脸。怎么打动他的情怀。<span class="科">贴</span>春儿。我与你虽说聪明伶俐。端的识重知轻。不幸为人迷恋于此。暮迎朝送。何时是了。<span class="科">丑</span>姐姐差了。我与你得一日。过一日。早上张风流。晚间李浪子。吃的是好酒好肉。穿的是好衣好服。夜夜不脱新郎。房中伴着情人共宿。有何不可。这般言语。你心上待要如何。<span class="科">贴</span>春儿。我心上只要从良。<span class="科">丑笑介</span>姐姐。那从良的有什么好处。人家有三家公。六使头。大的要汤。小的要水。那天杀的子弟。要取你时节。说得一团花锦。及取过门。又被大老婆吃醋撚酸。不记得隔壁王二姐从良去。被大老婆屎也都打出来了。<span class="科">贴</span>春儿。休得闲说。听我说与你知道。</p>
        
        <p class="曲"><span class="牌">傍妆台</span>卷帘吁。倚门献笑落便宜。我羞把银筝拨。嬾把玉箫吹。怕的是敲檀板。怕的是歌金缕。调脂弄粉。将人眼迷。荆榛枳棘。文鸾怎栖。几时得齐眉举案做了好人妻。</p>
        
        <p class="曲"><span class="牌">前腔</span><span class="科">丑</span>好心痴。<span class="夹白">我与你是门户中呵。</span>谁似你衣丰食足口头肥。<span class="夹白">我与你</span>带的是金共宝。穿的是绣绒衣。伴的是风流客。到晚向牙床睡。传杯弄盏。知音品题。星前月下。青鸾共骑。好一似谪天仙子下瑶池。</p>
        
        <p class="曲"><span class="牌">前腔</span><span class="科">贴</span>心中展转自思维。我有如花容貌雪为肌。怪脂粉污颜。嫌蜂蝶惹闲非。花香蕊嫩风流赏。月落秋残玩客稀。调弦弄管。持觞举杯。吟风咏月。朝东暮西。怎能勾真诚君子献明珠。</p>
        
        <p class="曲"><span class="牌">前腔</span><span class="科">丑</span>你忠言不听见偏迷。却不道人生那有百年期。但朝欢暮乐随时过。管甚么夜去明来无了时。绿珠碧玉。芳名已非。三贞九烈。题他怎的。<span class="夹白">自古道</span>人世难逢开口笑。好花须插满头归。</p>
        
        <p class="白"><span class="科">贴</span>春儿。分付你。今后但有志诚端重的子弟。着他进来。有那等不识轻重的来。回却他罢。</p>
        
        <p class="落诗">玉貌欺花赛月。<br />遭逢命蹇时乖。<br />若得尘嚣脱去。<br />犹如枯木花开。</p>
        
        <h2 id=ch6 class="chapter"><span class="出题">第六出　韦皋嫖院</span></h2>
        
        <p class="曲"><span class="牌">菊花新</span><span class="科">生上</span>十年窗下苦埋头。玉石难分满面羞。泾渭一同流。空咄咄气冲牛斗。</p>
        
        <p class="白">蛟龙岂是池中物。未遇风云升不得。书生敛手自成呆。问道风云几时来。</p>
        
        <p class="曲"><span class="牌">渔家傲</span>儒冠岂误身。不遇皆缘命。论贤才版筑耕莘。从古有人危困。只恨父母亡离乡井。举目无亲惟只影。几时得身上明廷。尽输忠无人提掇生灵。</p>
        
        <p class="白"><span class="科">净上</span>艺在鸿门且荡游。满身赢得破儒裘。弟兄个个皆夸我。年去年来分子头。自家不是别人。包知水是也。我一生诗书嬾读。专一打哄出些分子。吃些无钱酒。挨过岁月。念学生。入儒林。赖读书。怕作文。写的字。上大人。读的书。千字文。遮门户。靠头巾。轮岁考。央别人。若吃酒。占席尊。包分子。颇曾闻。近日手中乏钱。口内欠酒。幸得有个京兆朋友韦凤翔。只为秋场不第。闷闷在寓。此人乃是个风月好人。我这两日无酒吃。不免哄他到院子里耍一耍。图个醉饱。多少是好。转湾抹角。这里就是他寓所。不免咳嗽他一声。<span class="科">生</span>是谁。<span class="科">净</span>是学生。<span class="科">生</span>原来是包先生。请里面坐。<span class="科">净</span>先生请。<span class="科">生</span>学生小寓。先生请。<span class="科">净</span>韦先生拜揖。<span class="科">生</span>包先生拜揖。<span class="科">净</span>韦兄一向少会。为何在此自言自语。叹嗟甚么。<span class="科">生</span>小生为因秋场不第。在此嗟叹。<span class="科">净</span>我只道为着什么。韦兄。功名之事。乃前生分定。愁他怎么。只怕不得秀才。但入黉门。定然大小有一个官做。你若不信。只听我说。也不要读书。吃些斋。延些寿。活得八九十岁。朝廷不许你衣锦食禄。寿官也有一个。<span class="科">生</span>又来取笑。<span class="科">净</span>虽然如此说。还自要主张。<span class="科">生</span>为此心下不乐。<span class="科">净</span>韦兄。我和你俱是异乡人。又没个亲戚在面前。倘然为功名二字。愁闷成病。千金之躯。何人伏事。不免到院子里或勾阑里去乐一乐。消遣情怀。却不是好。<span class="科">生</span>花酒之市。乃君子不由。<span class="科">净</span>呀。韦兄差矣。自古道诗酒且图今日乐。功名休问几时成。那些妓者。动不动吹弹歌舞。唱的唱。奉的奉。亦可消愁解闷。学生当陪。<span class="科">生</span>既如此。烦老兄带挈同去。<span class="科">净</span>当得待陪。老兄。又一件。那妓者每能欺弱怕强。可将儒衣换了小衣却又好。他见穿儒衣的不似嫖客。吃他看乔了。<span class="科">生</span>是。谨领谨领。又一件。在那里来相会先生。<span class="科">净</span>韦兄。期在演乐厅相会。<span class="科">生</span>领命。<span class="科">下净</span>这是一个老实人。则被我哄得他心花缭乱。情热如火。此行正中吾之计。且落他几文钱。吃他几杯酒。多少是好。又一件。须要寻一个惬意的粉头奉承他才好。此间平康巷虽有几家。必是口手相应者才可。这里有个海二姐。他是镇河人。那海二姐能有本事。来的孤老。一夜弄到天明。不肯放过。中庸尚且说振河海而不泄。我虽然如此说。那韦兄被他缠倒了。乃我之过。不好。这个乃是刘二姐家。他是临清搬来的。能会吟诗作赋。陶渊明尚且说他临清流而赋诗。我这秀才怎么对得他过。只是罢了。此间是萧妈妈家。我旧相交的。不免作成他。萧妈妈在家么。<span class="科">丑内应介</span>是那一个。<span class="科">净</span>是你心上人。<span class="科">丑</span>我心上人多。不知是那一个。<span class="科">净</span>是你二十年死生交的。</p>
        
        <p class="曲"><span class="牌">梨花儿</span><span class="科">丑上</span>嬴奸卖俏妆扮娇。迷魂阵里连珠砲。一个来时一个倒。<span class="夹白">嗏。</span>陶朱公下网圈得他醮。</p>
        
        <p class="白"><span class="科">相见介净</span>妈妈。多时不见。<span class="科">丑</span>包官人。一向一向。贼。你这多时在那里去了。想杀我。想杀我。<span class="科">净</span>言之不尽。只为功名。在京走一遭。<span class="科">丑</span>敢是高中了。<span class="科">净</span>我到京占龟问卜。都说守旧。这等只是照旧。<span class="科">丑</span>敢是不中。<span class="科">净</span>然也。<span class="科">丑</span>你一向也想着我么。<span class="科">净</span>我若不想你。天厌之。天厌之。前者为想你。茶叶一日吃了二斤。<span class="科">丑</span>怎么想我吃茶叶。<span class="科">净</span>想着你恶心起来。吃些茶叶解吐。<span class="科">丑</span>遭瘟的。我想你是端的是想。<span class="科">净</span>怎么是想。<span class="科">丑</span>我想你一顿吃了六七碗饭。才知你是个鸱儿狗骨头。<span class="科">净</span>方才进到平康巷。不知总甲为何要动你一个呈子。<span class="科">丑</span>我又不曾冲撞他。为何要呈我。<span class="科">净</span>他也直说你脚大。侵占他的地方。<span class="科">丑</span>狗骨头。你才知老娘的脚色。<span class="科">净</span>休要闲说。我且问你。箫儿成了人么。<span class="科">丑</span>我女儿成人两年了。<span class="科">净</span>好好。长长短短。知道了万万千千。<span class="科">丑</span>休要取笑。<span class="科">净</span>也罢。叫他出来见我。<span class="科">丑</span>包官人。你好轻人。我女儿丽春园逼邪气莺莺花赛压众芳。美娇娇活艳艳的观世音菩萨。等闲不便出来。你说不得一个请字。你到说叫他出来。<span class="科">净</span>肏你娘的怪。我在江湖上见了多少。似你女儿的。车载斗量。好似你那女儿的。看了千千万万。你在我面前卖嘴。<span class="科">丑</span>包官人。你休胡说。那曾见你使钱。我家女儿。赛过巫山仙女。欺压月里嫦娥。子弟见了。魂不附体。常人见了。晓夜不眠。官员见了。错断公事。秀才见了。咬折牙签。财主到此一见。舍了山田水田。客商见了。留下茶船米船。庄家人见了。卖了南园北园。和尚见了。便把袈裟当典。<span class="科">净</span>罢罢。和尚也相交他。<span class="科">丑</span>怎么不相交。<span class="科">净</span>他是个光棍。<span class="科">丑</span>他是个佛主。道士见了。嬾去朝玄。<span class="科">净</span>道士一发不好接他了。<span class="科">丑</span>道士怎么不好。<span class="科">净</span>他是醮鬼。<span class="科">丑</span>你一发不知。那道士正是个妙人。前日郑元和在此耍了四五个月。整整造化了七八十年。<span class="科">净</span>堪笑菜瓜䘕院。到说我每不见。那曾厅上迎宾。专一打诨酒店。手似统臂黑猿。面如活鬼出现。搽着一脸粉。好似灰瓶。拿着一管箫。好似鬼判。背着一面琵琶。就似金刚直殿。本是烧火的粉头。到说我们不见。若还奉酒三杯。急急还家许愿。<span class="科">丑</span>为何奉酒三杯。你到还家许愿。<span class="科">净</span>青天白日。被你迷了。怎么不要去许愿。<span class="科">丑</span>那贼狗骨头。气死我也。天那。<span class="科">打净介净</span>不要打。<span class="科">丑</span>牵情卖俏。到此莫非作成我家。<span class="科">净</span>正是正是。我特送一个孤老与你箫姐。<span class="科">丑</span>端的是什么样人。<span class="科">净</span>是个秀才。为因功名不遂。我请他到此作耍。此人最好风月的。只要奉承得好。钱财再不计较。<span class="科">丑</span>这等作成作成。<span class="科">净</span>待我去请他来。呀。怎么还不见来。<span class="科">生上</span>相逢不饮空归去。洞口桃花也笑人。包先生。人人说你干空头。果然有些。我学生在此候久了。<span class="科">净</span>抛撇抛撇。学生久已不到平康巷内。遇着几个旧表子。<span class="科">生</span>先生尊翠太多。<span class="科">净</span>便是。适才两家。把我衣服都扯破了。<span class="科">生</span>先生就进去饮几杯。免被他扯破衣服。<span class="科">净</span>韦兄。不要错会了意。是他扯我出来。不是他扯我进去。<span class="科">生</span>先生也不见着人。<span class="科">净</span>我特为先生来寻。无一个可意的尊翠奉承。<span class="科">生</span>如今可曾寻否。<span class="科">净</span>有了。请里面相见。<span class="科">生</span>多谢。<span class="科">相见介丑转介生</span>包兄。你眠在花街。卧在柳巷。这妓者就说是好的。<span class="科">净</span>先生不要性急。这是我的对头。他有一个好女儿在里面。<span class="科">生</span>罢了。看这嘴脸。也不见好处。<span class="科">净</span>他那女儿是杂种别种生的。比他改样。<span class="科">生</span>也罢。待他出来一见。好便在此间。如不遂意。别往。<span class="科">生丑相见介生</span>上姓。<span class="科">丑</span>姓萧。<span class="科">生</span>有几位大姐。<span class="科">丑</span>只有一个小女。待我叫他出来。女儿。有客在此。</p>
        
        <p class="曲"><span class="牌">风马儿</span><span class="科">贴上</span>帘外娘催不住声。倚阑无力梦初醒。强妆待月迎风态。那得尤云殢雨情。</p>
        
        <p class="白"><span class="科">丑</span>我儿。有客在此。<span class="科">贴</span>是那一个。<span class="科">丑</span>就是前者与我相交的包舅舅在此。<span class="科">贴</span>包舅舅万福。<span class="科">净</span>箫姐姐。一向一向。<span class="科">贴</span>我娘常想你。缘何再不来望我娘一遭。<span class="科">净</span>我只为功名。在京去了。<span class="科">贴</span>敢是坐监。<span class="科">净</span>正是。我当时与你娘相交。你那时只有六七寸长。<span class="科">贴</span>敢是六七岁。<span class="科">净</span>这半边是我做的。<span class="科">贴</span>休要取笑。<span class="科">净</span>今日特来作成你。<span class="科">贴</span>作成我甚么。<span class="科">净</span>作成你一个使钱可意的孤老。<span class="科">贴</span>甚么可意。<span class="科">净</span>姓韦。肯使钱。号做韦一撮。他用银子。也不用等子。只一撮。你若奉承他快活。他就和你多撮一撮。<span class="科">贴</span>呸。休要取笑。请来相见。<span class="科">净</span>韦兄。大姐出来了。<span class="科">贴</span>相公万福。<span class="科">生</span>大姐久慕。话不虚传。<span class="科">净</span>韦兄有七步之才。立着赞他几句。<span class="科">生</span>小生就有了。<span class="科">净</span>你两个面也不曾会就有了。<span class="科">生</span>休要取笑。看他月眉星眼人间少。花貌春容天下奇。瑶圃巫山仙会集。谪来尘世了私期。<span class="科">丑</span>谢佳作了。<span class="科">净</span>此乃状元之才。不可废了。可买一个轴子来写起。挂在率宾堂中。<span class="科">丑</span>我家没有个率宾堂。<span class="科">净</span>率宾归王。<span class="科">丑</span>专要讨便宜。老鸱儿看茶来吃。<span class="科">末上</span>两脚走奔波。老鸱笑呵呵。不知来何姓。到称新姐夫。包舅舅在此。一向一向。<span class="科">净</span>你在此几年了。<span class="科">末</span>在此十年了。<span class="科">净</span>成精了。身上怎么还不出绿毛。<span class="科">末</span>怎的出绿毛。<span class="科">净</span>绿毛乌龟。<span class="科">末</span>舅舅作成。<span class="科">贴</span>相公尚姓。<span class="科">生</span>在下姓韦。<span class="科">净</span>韦相公乃黉门杰士。<span class="科">贴</span>韦相公既是黉门杰士。敢问治何经。<span class="科">生</span>小生颇通五经。<span class="科">丑</span>包相公。我女儿小挨不得。<span class="科">净</span>你怎么说。<span class="科">丑</span>韦相公要动到五更。<span class="科">净</span>通五经书。<span class="科">贴</span>不问五经大义。敢问孔子之道如何说。<span class="科">生</span>夫子之道忠恕而已矣。<span class="科">贴</span>孟子之道。将何竖立。<span class="科">生</span>孟子之道。养浩然之气。在孔子只说仁。孟子便说出许多来。<span class="科">贴</span>那许多。<span class="科">生</span>配义与道。皆开发人之善心。非矜己夸能。<span class="科">贴</span>班门弄斧。娘。这是上等饱学之士。不要慢他。可敬可敬。<span class="科">生</span>包兄。他是个妓家。能如此。可羡可羡。<span class="科">净</span>韦兄。他是个女流之辈。到来盘问你许多故事。你何不掇他一掇。<span class="科">生</span>答他一答。<span class="科">净</span>正是正是。<span class="科">生</span>大姐。本司生长。在外生长。<span class="科">贴</span>本司生长。<span class="科">生</span>既是本司生长。敢问大姐记得多少杂剧院本。<span class="科">贴</span>妾亦广博。文武杂剧也晓得五六十本。<span class="科">生</span>请大姐明数一数。<span class="科">贴</span>不中听。<span class="科">生</span>久慕。<span class="科">净</span>不要别样弹唱。只是清唱罢。<span class="科">贴</span>污耳了。</p>
        
        <p class="曲"><span class="牌">后庭花</span>我记得东墙人月圆。<span class="夹白"><span class="科">生</span>包兄。东墙人月圆的故事。知道么。<span class="科">净</span>我前日记得。今日忘了。<span class="科">生</span>此乃是八月十五。董秀英约马君卿的故事。<span class="科">净</span>正是董秀英的故事。方才想得起来了。<span class="科">贴</span></span>我记得湘陵西子篇。<span class="夹白"><span class="科">生</span>包兄。这个故事你晓得么。<span class="科">净</span>敢是董秀英的故事。<span class="科">生</span>先生好快记。又是董秀英。是别的了。<span class="科">净</span>是甚么。<span class="科">生</span>是湘陵鼓瑟诗。<span class="科">净</span>我正要说出来。又被你说去了。<span class="科">贴</span></span>我记得出塞昭君怨。<span class="夹白"><span class="科">生</span>明妃故事。<span class="科">净</span>是明妃。<span class="科">贴</span></span>我记得诚心令女贤。<span class="夹白"><span class="科">生</span>烈女传。<span class="科">贴</span></span>我记得窦娥冤。<span class="夹白"><span class="科">净</span>雪洲方表窦娥冤。<span class="科">生</span>这个才是。<span class="科">净</span>我那一个故事不晓得。<span class="科">生</span>又来说嘴了。<span class="科">贴</span></span>我记得金山金山题怨。<span class="夹白"><span class="科">净</span>我晓得这个是松江过去的那金山。<span class="科">生</span>不是。不是。苏小卿的故事。你知道么。<span class="科">贴</span></span>哑观音参哑禅。李夫人哭杜鹃。别虞姬拆锦鸳。杜韦娘舍翠钿。<span class="夹白">呀。</span>有个没兴的荆娘。荆娘愁怨。柳青娘。仗锦笺。莫愁吟。苏蕙编。回文诗。带意传。薛涛耻。红袖脸。断肠吟。鸿鸟编。断肠吟。鸿鸟编。</p>
        
        <p class="白"><span class="科">生</span>好好。包兄。此间大姐。委实妙哉。<span class="科">贴</span>休笑休笑。<span class="科">净</span>难道就去。<span class="科">生</span>我学生作一小东。<span class="科">净</span>学生作东才是。只是不曾带得银子。<span class="科">生</span>学生有。只是不多。刚刚一两五钱。先奉整酒。<span class="科">净</span>我在他家走了多年。不曾出这许多银子。他才到。就出这许多。引惯了他。待我留下一块。妈妈。韦相公说。劳动了大姐一回。难说就去。奉过一两银子。在此间整酒。宿钱都在内。你只管奉承他。后来就肯使大钱。<span class="科">丑</span>也不见得使大钱。我儿。待我去卖他一卖。韦相公。老身自家整酒。不劳见赐。一两银子多了。<span class="科">生</span>小生一时不曾多带得些来。先奉过一两五钱整酒。<span class="科">净</span>罢了。一缸好酒弄酸了。<span class="科">丑</span>我说有些跷蹊。包官人你来。方才韦相公说。一两五钱俱是整酒的。想宿钱还要另送。你怎么只与我一两。<span class="科">净</span>是一两五钱。<span class="科">丑</span>只得一两。<span class="科">净</span>敢是大姐拿了。<span class="科">丑</span>我家大姐是这样人。<span class="科">净</span>敢是后生拿了。<span class="科">末</span>干我甚事。拿的就是亡八。<span class="科">净</span>到是假的。你又不拿。他又不拿。说来说去。到是我拿了。待我袖儿里看一看。还好。落在袖儿里。落在外面也没有了。<span class="科">丑</span>怎么刚刚落在袖儿里。敢是走了炉。<span class="科">净</span>你不晓得。自古道死金活银。银子包儿是破的。走了这一块出来。<span class="科">丑</span>全亏你这张嘴。<span class="科">净</span>我若没有这张嘴。饿死了。<span class="科">丑</span>将酒过来。<span class="科">生</span>我这酒先递妈妈。<span class="科">丑</span>不劳。<span class="科">生送酒介丑</span>多承厚爱了。</p>
        
        <p class="曲"><span class="牌">驻云飞</span><span class="科">生</span>举止从容。压尽勾栏。压尽勾栏占上风。行动香风送。频使人钦重。<span class="夹白">嗏。</span>玉玷污泥中。岂比凡容。一曲清商。满座皆惊动。何似今生有幸逢。肯似襄王一梦中。</p>
        
        <p class="曲"><span class="牌">前腔</span><span class="科">贴</span>酒捧金钟。贤士从来。贤士从来不易逢。名誉如山重。才德真梁栋。<span class="夹白">嗏。</span>鹦鹉被樊笼。怀恨胸中。便欲脱去尘嚣。永效鸾和凤。<span class="夹白">韦相公。你相交须要放长情些。</span>只恐花无酒色红。请看文君哀赋中。</p>
        
        <p class="曲"><span class="牌">前腔</span><span class="科">丑</span>帐冷芙蓉。琴瑟慵调。琴瑟慵调妆镜朦。老去成何用。那个来和哄。<span class="夹白">嗏。</span>一枕雨云空。有谁与共。送旧迎新。往事如春梦。冷落巫山十二峰。欹枕愁听邻寺钟。</p>
        
        <p class="曲"><span class="牌">前腔</span><span class="科">净</span>诈哑佯聋。<span class="夹白">这个就是一两五钱银子东道。</span>你要取钱财。要取钱财莫恨穷。子弟每忻承奉。聊放些儿空。<span class="夹白">嗏。你做这老鸨的。</span>惯会使牢笼。将人调弄。劝你休使榔头。打得十分重。<span class="夹白">那是一人传两。两人传十。不上你的门来呵。</span>眉锁春山脸褪红。门掩梨花怨晓风。</p>
        
        <p class="落诗">酒阑时月挂银钩。<br />喜知音鱼水相逢。<br />说不尽山盟海誓。<br />愿双双永效绸缪。</p>
        
        <h2 id=ch7 class="chapter"><span class="出题">第七出　赏妻训女</span></h2>
        
        <p class="曲"><span class="牌">七娘子</span><span class="科">旦上</span>一身生长簪缨裔。幸天然娇媚。暮读诗书。晨行孝义。岂碌碌与寻常比。</p>
        
        <p class="白">念琼英玉骨冰肌。兰姿蕙质。夙叨深闺之爱。虚躭倾国之名。冰雪襟怀。温柔性格。观书览史。已知蔡琰之贤。博古通今。却慕罗敷之节。正是平生心事无人识。只有穿窗皓月知。妾身乃西川节度使张延赏之女。小字琼英。年方及笄。未谐伉俪。正是灵犀一点应无价。等待刘郎探假真。今早侍爹爹已毕。不免请母亲出来讲书。多少是好。母亲有请。</p>
        
        <p class="曲"><span class="牌">传言玉女</span><span class="科">老旦上</span>景入桑榆。因无子嗣。时将爱女教经史。<span class="科">丑上</span>小玉虽处卑微。论奢华世间无比。</p>
        
        <p class="白"><span class="科">旦</span>母亲万福。<span class="科">老旦</span>孩儿到来。<span class="科">丑</span>奶奶万福。小姐万福。<span class="科">老旦</span>吾年十八侍张君。刺绣桑麻苦立身。今日夫荣沾寸禄。无儿抚女欲招姻。<span class="科">旦</span>母亲。就湿推干苦万千。父生母养德如天。长成只合供朝夕。永恋亲帏奉暮年。<span class="科">老旦</span>孩儿请我出来。有何事干。<span class="科">旦</span>孩儿请母亲出来。教道女工。讲习书史。<span class="科">老旦</span>今日当讲何书。<span class="科">旦</span>今日当讲孟子。<span class="科">老旦</span>该讲那一章。<span class="科">旦</span>男女授受不亲何如讲。<span class="科">老旦</span>此章在离娄章句上。淳于髡辨士。以男女授受不亲之句。与孟子辨。孟子曰。男女授受不亲。礼也。嫂溺援之以手者。权也。此章分别男女之大义。<span class="科">旦</span>烈女传上有贞烈之名。怎么分别。<span class="科">老旦</span>女子未从人。不幸此身临难。不以命为重。以名为重。此决然自保。无玷污者。谓之贞。女子委身从人。亦遇大难。视死如归。有大丈夫之志。此所谓烈。<span class="科">旦</span>母亲。孩儿当学何人。<span class="科">老旦</span>孩儿不必学别人。学做娘的便是。那贞烈之名。不得已而行之。乃不幸中之有幸。你母亲生太平之世。享安宁之福。在上不骄。在下不乱。内外颇称贤淑。此乃有幸中之有幸。你只学做娘的就是了。<span class="科">旦</span>多谢母亲教道了。</p>
        
        <p class="曲"><span class="牌">一封书</span><span class="科">老旦</span>为女子有则。守三从遵四德。亲箕箒纺绩。谨慎持身无纵逸。夜秉烛行无烛止。莫出闺门须守德。<span class="科">合</span>勿骄奢。戒无益。往行前言勤讲习。</p>
        
        <p class="曲"><span class="牌">前腔</span><span class="科">旦</span>蒙慈训论讲。句句分明道理常。当佩服义方。蹈矩循规立纪纲。女处深闺如守职。贞静幽闲当自强。<span class="科">合</span>拜穹苍。愿亲康。膝下承欢怎敢忘。</p>
        
        <p class="曲"><span class="牌">皂罗袍</span><span class="科">老旦</span>把意马劳拴休放。论为女子。当效共姜。花开花谢是天常。月圆月缺常消长。芝兰无种。春来自香。三贞九烈。为人自强。<span class="夹白">今后务要成人。</span>从今莫把心飘荡。</p>
        
        <p class="曲"><span class="牌">前腔</span><span class="科">丑</span>且休论贞烈消长。称天晴日暖。鬭草寻芳。蝶蜂枝上恁飞扬。孤鸾镜里空惆怅。深闺寂寞。难禁夜长。春光如海。游人玩赏。秋千冷落无心向。</p>
        
        <p class="落诗">三贞九烈为人儆。<br />严亲慈训儿当领。<br />不知相讲几多时。<br />隔墙已动秋千影。</p>
        
        <h2 id=ch8 class="chapter"><span class="出题">第八出　赶逐韦皋</span></h2>
        
        <p class="曲"><span class="牌">天下乐</span><span class="科">生上</span>鸾交凤友恩情厚。时相守。况契合天长地久。<span class="科">贴上</span>潇洒更风流。肯落他人之后。</p>
        
        <p class="白"><span class="科">生</span>花褪残红青杏小。燕子来时。枝上莺声巧。恩酬义结。晓夜思量切。<span class="科">贴</span>奴如花下偷香蝶。欲向东风飞上侵明月。含笑问花花不语。红娇绿艳。能有几多时节。<span class="科">生</span>大姐。我和你鱼水相投。恁般情况。但只恐钱缺情疎。<span class="科">贴</span>韦相公。你说那里话。妾身得侍君子。满拟终身之望。妾岂敢别抱琵琶。若不从愿。愿相逢于地下。决无他意。<span class="科">生</span>如此足感大姐厚意。我且与你赏玩片时。多少是好。</p>
        
        <p class="曲"><span class="牌">望吾乡</span><span class="科">生</span>花压重簷。沈檀袅绣帘。春娇无力游蜂倦。雨浓花艳春如酒。月皎风和夜正酣。情相契。心意坚。好似玉箫时并画楼前。</p>
        
        <p class="曲"><span class="牌">傍妆台</span><span class="科">贴</span>月初圆。我与你恩山义海效鹣鹣。心匪石。应难转。恩与爱。重如山。奴是含香秋冷东篱菊。只恐东君不爱怜。他要分开鸳侣。拆散锦鸾。忍下得好姻缘番作恶姻缘。</p>
        
        <p class="曲"><span class="牌">不是路</span><span class="科">外丑将盒酒上介</span>小设离筵。特送韦郎赴上苑。<span class="夹白"><span class="科">见介</span>韦相公。闻知你上京赴试。聊具一杯淡酒。与姐夫饯行。特送五分低银。奉与作盘费。<span class="科">丑</span>姐夫。我也有三十铜钱。请姐夫收下。</span>休嫌鲜。明年专望锦衣旋。<span class="夹白"><span class="科">贴</span>韦相公。你不曾说去。<span class="科">生</span>我不曾说。<span class="科">贴</span>爹娘又来啰唣了。</span>免熬煎。韦郎学问应非浅。<span class="夹白"><span class="科">丑</span>当得钱使么。<span class="科">贴</span>娘。</span>你莫为无钱便反面。<span class="夹白">爹自要主张。他许多钱钞。都在我家中用尽了。</span>当容缓。金银使尽未经年。<span class="科">外</span>勿多言。家中朝暮谁承管。<span class="夹白">我儿。开门有几件事。</span>柴米油盐酱醋茶难支遣。身衣口食俱不免。<span class="夹白">撚了这光棍出去。</span>再匀粉面。再匀粉面。</p>
        
        <p class="曲"><span class="牌">掉角儿</span><span class="科">生</span>爇炉香设誓告天。告天天与人行方便。愿此去一举状元。好姻缘再重留恋。结新盟。谐旧好。花月重圆。灯前月下双双并肩。那时节风情月思。恩债偿填。</p>
        
        <p class="曲"><span class="牌">前腔</span><span class="科">贴</span>我爹娘心执见偏。别知音几时重见。恨妾身缘薄分悭。剖菱花甚时重圆。为功名。分凤侣。无计留连。穹苍祷告乞谁怜。好姻缘他年契合。再续丝弦。</p>
        
        <p class="曲"><span class="牌">尾声</span><span class="科">外丑</span>拥雕鞍频频劝。明年专望锦衣还。<span class="夹白"><span class="科">贴</span>韦相公。</span>莫恋豪家美少年。</p>
        
        <p class="白"><span class="科">外丑</span>临岐美酒送多才。<span class="科">贴</span>专望明年登相台。<span class="科">生</span>执袂牵衣心若醉。<span class="科">合</span>相逢不忍别离开。<span class="科">外</span>韦相公。不是小娘儿情薄。只是我一家人只靠着他一个人养活。你若有钱。又得来耍。<span class="科">生</span>我就去了。<span class="科">外</span>妈妈就要他出门去。<span class="科">丑</span>且慢。待他说几句话。自古道。相随百步。尚且有徘徊之意。<span class="科">外</span>原来都是你这老歪货留他在家。取棍来打这老贱才。<span class="科">打介外丑下生吊场云</span>大姐请回罢。不必远送。归迟恐你爹娘见责。<span class="科">贴</span>韦相公。说那里话。妾身虽堕烟花。颇知伦理。君子去后。妾身洗乾红粉。守节待君。父母不从。惟有死而已。岂可再卷帘以开笑。重匀粉以调情。妾之死生。尚且不顾。岂虑见责。<span class="科">生</span>韦皋有何德能。有劳大姐见爱。请回去罢。<span class="科">贴</span>韦相公。你得官不得官。须早寄音书与我。休使妾身倚门而望。若得身荣。妾愿铺床叠被。做个偏房。脱却风尘之躯。仰见旧爱。<span class="科">生</span>韦皋若忘大姐深恩。前程永远不吉。<span class="科">贴</span>韦相公不要说此言。你今日是秀才。明年富贵可期了。</p>
        
        <p class="曲"><span class="牌">红衲袄</span><span class="科">贴</span>渭河边倚画船。明日呵洛阳城闻杜鹃。世间何似相思苦。甚物高如离恨天。锁春愁杨柳烟。卷东风桃杏脸。<span class="夹白">相公。须是早寄音书呵。</span>休教愁老莺花也。燕子来时期信传。</p>
        
        <p class="曲"><span class="牌">前腔</span><span class="科">生</span>劝多娇莫泪涟。取功名半载间。休教界破残妆面。独倚秦楼免挂牵。耐心情还自遣。<span class="夹白">小生呵。</span>挂荷衣即便转。<span class="夹白">那时取了大姐。</span>管教脱去尘嚣也。永双双时并肩。</p>
        
        <p class="白">送君千里。终须一别。大姐回去罢。<span class="科">贴</span>韦相公。此行切莫忘旧。有天地日月作证。妾有紫金鱼扇坠一个。赠君佩之。此行应佩金鱼之兆。异日见此。莫忘旧情。再有白银二两。以为路费。<span class="科">生</span>多谢贤姐。小生亦有玉环一对。彼此各留一枚。存记后日相见之表照。韦皋此去。放不下你如花似玉模样。贤姐怎生画得一轴春容。与小生路上一看。就如见贤姐一般。<span class="科">贴</span>相公请行。休因小节。忘了前程大事。异日妾当画一轴。着人寄来与相公散闷。<span class="科">生</span>如此。小生就此拜别了。</p>
        
        <p class="曲"><span class="牌">香柳娘</span>论相逢有缘。论相逢有缘。如何离间。琉璃易脆云易散。我愁怀万千。我愁怀万千。终夜竟不眠。镇日情难遣。<span class="科">合</span>恁心专意专。恁心专意专。牢收玉环。留作后期相见。</p>
        
        <p class="曲"><span class="牌">前腔</span><span class="科">贴</span>奴家有一言。奴家有一言。你英雄必显。后来切莫忘贫贱。再叮咛少年。再叮咛少年。莫惜锦云笺。频频寄鱼雁。<span class="科">合前生</span></p>
        
        <p class="白">贤姐。小生就此告别。<span class="科">悲介</span></p>
        
        <p class="曲"><span class="牌">哭相思</span>渭水滔滔只向东。丈夫含泪背东风。可怜无限相思苦。番做襄王一梦中。<span class="科">生先下贴悲介</span></p>
        
        <p class="曲"><span class="牌">前腔</span>心太急。意匆匆。含悲无语暗啼红。佳人薄命从来有。只恐恩情一旦空。<span class="科">下</span></p>
        
        <h2 id=ch9 class="chapter"><span class="出题">第九出　韦皋思忆</span></h2>
        
        <p class="曲"><span class="牌">缑山月</span><span class="科">生上</span>日月有盈亏。人事如番掌。青天问不应。搔首空劳攘。</p>
        
        <p class="白">道消道长天地数。花谢花开各有时。非病非贫天困甚。自惭一字不充饥。韦皋自别玉箫。来此应举。不想时乖命蹇。差过黄榜限期。试官不容入试。教我无可奈何。欲待回归故里。奈自觉羞颜。欲待再探玉箫。难免无钱之耻。前者玉箫父母。将赶出门。今若见我不第又去。一发显我没志气。又累玉箫受气。欲赴黄河而死。又负灯窗十载之苦。不得一日荣显。<span class="科">想介</span>记得父亲存日。有同窗朋友李晟张延赏二人。俱任大权。不免径往西川。投奔张延赏。觅些钱钞。央他举荐一个书馆。度到来科应举。多少是好。</p>
        
        <p class="曲"><span class="牌">步步娇</span>穷途游子悲春晚。陌上花飞遍。伤情满目关山远。天空旅情羁绊。可意乍相离。无奈心难拚。</p>
        
        <p class="落诗">纷纷柳絮点春衣。<br />不忍黄鹂雨后啼。<br />应是多情心悒怏。<br />倚门终日盼归期。</p>
        
        <h2 id=ch10 class="chapter"><span class="出题">第十出　皋谒延赏</span></h2>
        
        <p class="曲"><span class="牌">菊花新</span><span class="科">外上</span>槐阴重障日初长。窗下葵榴鬭艳妆。<span class="科">老旦上</span>风番翠盖泻清香。<span class="科">旦丑上</span>金盆初试罢兰汤。</p>
        
        <p class="白"><span class="科">旦</span>爹娘万福。<span class="科">外老旦</span>孩儿到来。<span class="科">外</span>细洒庭前梅雨。轻翻沼上荷风。<span class="科">老旦</span>双双紫燕入帘笼。方觉松阴午梦。<span class="科">旦</span>才子肌如香雪。佳人袖卷丝红。<span class="科">丑</span>绿阶隔断火云峰。一曲瑶琴三弄。<span class="科">外</span>夫人。当此夏景。芰荷正开。昨日已曾分付院子。整理筵席。在凉亭上纳凉避暑。不知可完备了不曾。院子那里。<span class="科">末上</span>闲掀帘幕看飞燕。静坐阶前数落花。覆老爹。酒席俱已完备了。<span class="科">外</span>既已完备。将酒过来。</p>
        
        <p class="曲"><span class="牌">梁州序</span><span class="科">外把盏介</span>青阳初尽。朱明析长。殿角南薰荐爽。燕居闲暇。人人苦昼偏长。<span class="夹白">我和你</span>相携素手。去避炎威。行乐莲池上。水晶帘卷起。饮霞觞。一架蔷薇满院香。<span class="科">合</span>清世界。赛蓬阆。又何须妙舞兼歌唱。追胜事。果堪赏。</p>
        
        <p class="曲"><span class="牌">前腔</span><span class="科">老旦</span>梅黄金重。槐浓绿障。且喜红尘绝鞅。未摇纨扇。轻罗衣袂先凉。尽称我弹丝品竹。沉李浮瓜。此处当追赏。小莲初出水。遍池塘。阵阵风来阵阵香。<span class="科">合前</span></p>
        
        <p class="曲"><span class="牌">前腔</span><span class="科">旦</span>解新篁万竹筼筜。更幽径多招豪放。拂薰风生处。影摇青幌。只见那龙舟竞渡。鼍鼓争挝。此际人扰攘。娇娥初睡起。浴兰汤。清透冰肌玉骨香。<span class="科">合前</span></p>
        
        <p class="曲"><span class="牌">前腔</span><span class="科">末丑</span>笑红尘着甚奔忙。触炎蒸长途来往。为微名受此。许多磨障。谁似此调羹翠釜。酒吸碧筒。避暑凉亭上。开怀拚剧饮。醉红妆。笑语时闻腻粉香。<span class="科">合前</span></p>
        
        <p class="曲"><span class="牌">节节高</span><span class="科">众</span>残霞映夕阳。水云乡。采莲歌联归舫。敲兰桨。鸳梦醒。鱼惊浪。银蟾浴动秋波漾。玉山自倒青纱帐。<span class="科">合</span>分付韶光莫相催。少年且尽风流况。</p>
        
        <p class="曲"><span class="牌">前腔</span>赓歌兴转狂。漫徜徉。座间人似花模样。休谦让。入醉乡。欣无恙。赏心乐事休虚放。良辰美景心舒畅。<span class="科">合前</span></p>
        
        <p class="曲"><span class="牌">尾声</span>一门欢庆随时赏。吾愿足心无他想。<span class="夹白"><span class="科">外</span>夫人。酒已完了。院子收去罢。且待来</span>朝再举觞。</p>
        
        <p class="曲"><span class="牌">行香子</span><span class="科">生上</span>涉尽山程又水程。连云栈那曾经。自怜薄命轻如纸。赢得身如水上萍。</p>
        
        <p class="白">灯窗辛苦十余年。刺股囊萤自勉旃。不意龙门空点额。谒干父执到西川。这是张相公府门首。无人在此。不免向前去看。<span class="科">生末相见介生</span>小生要见你老爷。<span class="科">末</span>先生。今日俺老爷家宴。已曾分付。一应使客来相访。俱是不接。止收下帖子。先生要见。明日再来。<span class="科">生</span>小生京兆至此。特来见你老爷。有一个脚色手本在此。敢劳与小生一递。<span class="科">末</span>先生既然远来。要见俺老爷。在此少待。我与你通报。禀老爷。外面有一个秀才。乃京兆远安县人氏。姓韦名皋。有一个脚色手本在此。<span class="科">外</span>将上来看。<span class="科">末递介外看介</span>京兆远安县韦皋拜见。<span class="科">老旦</span>韦皋是什么人。<span class="科">外</span>夫人。这个人。他的公公做五经博士。他的父亲同我随父在任。那时皆是舍人。与我十分契合。此人若存。已登廊庙了。如今他的儿子韦皋来见。我想是干索甚么东西。夫人。见他也好。不见他也好。<span class="科">老旦</span>相公。故人之子。即己之子。他远远来投。如何不见他。快请进来。<span class="科">外</span>夫人言之有理。小玉随了小姐进去。有客来也。<span class="科">丑</span>请小姐进绣房中去。<span class="科">旦</span>磨穿铁砚非吾事。绣折金针却有功。<span class="科">旦下外</span>院子。他有几个人来。<span class="科">末</span>他只是一身在。<span class="科">外</span>你去说老爷请相见。<span class="科">末</span>韦先生。老爷有请。<span class="科">生</span>叔父拜揖。<span class="科">外</span>贤姪。一向不见。好好过来见了婶娘。<span class="科">生</span>婶娘拜揖。<span class="科">老旦</span>贤姪到来。<span class="科">外</span>一向在何处。为何这般模样。<span class="科">生</span>叔父婶娘请上。待韦皋参拜。<span class="科">外</span>不必拜了。</p>
        
        <p class="曲"><span class="牌">锁南枝</span><span class="科">生</span>说将起珠泪涟。<span class="夹白"><span class="科">外</span>父母故了几年。<span class="科">生</span></span>双亲弃世十八年。囊箧尽萧然。<span class="夹白"><span class="科">外</span>贤姪曾读书么。<span class="科">生</span></span>诗书颇观看。功名分浅。点额空回。教人哀怨。望叔父乞见怜。念先父旧交面。</p>
        
        <p class="曲"><span class="牌">前腔</span><span class="科">外</span>看他衣蓝缕容貌蹇。千山万水来路远。<span class="夹白">贤姪。我做叔叔的</span>薄宦在穷边。刑宽薄税敛。清白自全。汝父须亡。吾长思念。喜贤姪学富才多。异日身荣显。权守困莫怨天。<span class="夹白">待下科</span>赴春闱再鏖战。</p>
        
        <p class="白"><span class="科">外</span>贤姪请坐了。<span class="科">生</span>不敢。<span class="科">外</span>夫人。你平昔相法最高。你相此人后来如何。<span class="科">老旦</span>正是。<span class="科">外</span>你婶娘会相。你起来站着。待婶娘相你一番。<span class="科">生</span>不敢劳动婶娘。</p>
        
        <p class="曲"><span class="牌">前腔</span><span class="科">老旦</span>看他眉过眼腰背员。丰隆鼻准地角宽。异日授皇宣。目今暂乖蹇。<span class="夹白"><span class="科">背云</span>相公。</span>孩儿妙年。门户高低。未谐姻眷。若还配与斯人。拟定身荣贵显。妾见浅敢自专。料相公有高见。</p>
        
        <p class="白"><span class="科">外</span>我有一个道理。院子。先分付安排饭吃。贤姪敢是不曾吃饭。<span class="科">生</span>不劳赐饭。<span class="科">外</span>你说那里话。请入书房中吃些饭儿充饥。待老夫自陪。<span class="科">生</span>多谢叔父。<span class="科">下老旦</span>相公。妾见此人。顶平额宽。虎背龙腰。日后定为国家梁栋。决非以下之人。我孩儿年方及笄。未谐伉俪。不惟门户相对。抑且女婿贤良。配与斯人。断然不差。请相公裁处。<span class="科">外</span>此人外貌虽可。但不知他学问如何。未可轻许。待我试他则个。左右。韦官人吃了饭。请他出来。<span class="科">末</span>韦官人有请。<span class="科">生</span>多谢叔父婶娘赐饭。<span class="科">外</span>何足言谢。贤姪。数年少会。不知你所学何如。日昨是老夫贱降之辰。敢求做一首安边兼寿的诗我看一看。<span class="科">生</span>只怕做来不中看。原来日昨是叔父的寿旦。小姪不知。帕儿不曾买得一方来作贺。惭愧惭愧。<span class="科">外</span>不劳介意。左右。取笔砚过来。<span class="科">末</span>纸笔在此。<span class="科">生作写诗介</span>皎皎南星现碧空。相门称贺胜王公。三边仰德如山重。四海沾恩沐惠风。骊火不惊边草绿。狼烟无警瑞桃红。主人福寿瞿塘水。一任滔滔永不穷。<span class="科">外看介生</span>句俗词粗。烦叔父笔削<span class="科">外笑介</span>果然好学问。<span class="科">老旦</span>妾身之相。决然不错。<span class="科">外</span>贤姪曾娶妻否。<span class="科">生</span>还未娶妻。<span class="科">外</span>是个姻缘。吾年五十余岁。况无子嗣。止有一女。未曾许配他人。你千山万水而来。况你父亲分上。若不弃嫌。做穷叔叔一个女婿。意下何如。<span class="科">生</span>叔父婶娘在上。容韦皋告禀。念小生父母俱亡。家业凋零。飘流湖海。况功名未遂。小姐是瑶台阆苑之琼姬。小姪乃浪里风边之萍梗。若配与韦皋。岂不折了小姪薄命。<span class="科">外</span>休要谦逊。你家世代儒流。暂时未遇。且说你年月日时来。我还要课算。若两命无妨。就此可成。倘若不是姻缘。多赠盘缠。与贤姪去罢。<span class="科">生</span>此亲决然不敢。<span class="科">外</span>不必过谦。且说你的八字来。<span class="科">生</span>韦皋贱造生于乙卯年丙戌月丁未日乙丑时。<span class="科">外</span>此八字难得。夫人。<span class="科">老旦</span>如何说。<span class="科">外</span>自古道天上三奇甲戊庚。地下三奇乙丙丁。到是个三奇之命。待我明日请课算先生课算。若是两下无碍。便可成亲。院子。且请韦官人到书房中去。<span class="科">末</span>理会得。<span class="科">外</span>夫人。老夫明日就去讲命了。<span class="科">老旦</span>言之有理。</p>
        
        <p class="落诗">曾记杨公汲义浆。<br />云英宿世配裴航。<br />须知万事皆前定。<br />只笑浮生空自忙。</p>
        
        <h2 id=ch11 class="chapter"><span class="出题">第十一出　玉箫寄真</span></h2>
        
        <p class="曲"><span class="牌">一翦梅</span><span class="科">贴上</span>鸨母频催贴翠钿。花也慵拈。酒也慵沾。此情谁肯再移天。<span class="科">丑上</span>暂且调弦。休掷金钱。</p>
        
        <p class="白"><span class="科">贴</span>举头一望五云端。肠断伤心翠黛攒。祝告一声肠欲断。此生无分适文鸾。<span class="科">丑</span>姐姐。情思嬾。且盘桓。休因离别转心酸。<span class="科">贴</span>自怜弱质风中絮。欲寄音书远问安春儿。韦相公那日分别时节。分付我画一轴春容寄与他。就如见我一般。<span class="科">丑</span>正是。那痴心妇人负心汉。姐姐。你终朝记念他。他并不思想你。那男子汉犹如三月春光。一日一样。你只管想他。他既想你。缘何书也不寄一封来与你。<span class="科">贴</span>春儿。你不知道。他是个真诚君子。想他不是负义之人。多因又是不第科场。羞寄音书。定不忘我。<span class="科">丑</span>姐姐。你是有病之人。不宜久坐。且请睡罢。<span class="科">贴</span>正是。<span class="科">睡介丑</span>你看那姐姐好痴。那韦皋马上吃猪蹄。骨头不知在那里。只管想他。<span class="科">贴作惊醒介</span>春儿。我正睡着。梦见与韦相公相会。是什么东西。将我好梦惊觉了。<span class="科">丑</span>姐姐。这是日高花弄影。啼鸟唤春归。</p>
        
        <p class="曲"><span class="牌">集贤宾</span><span class="科">贴</span>隔纱窗日高花弄影。听何处流莺。虚飘飘乍惊幽梦醒。乱纷纷花扑窗棂。闲倚画屏。恍忽自精神不定。常叹数声。<span class="夹白">韦相公呵。<span class="科">丑</span>姐姐。是春儿。<span class="科">贴</span></span>对人前几错呼名。</p>
        
        <p class="曲"><span class="牌">前腔</span><span class="科">丑</span>风亭月榭无限景。<span class="夹白">姐姐。你到</span>不去遣兴怡情。一片心随千里行。想乔才别恋娉婷。重谐眷姻。关河远山盟无证。<span class="夹白">姐姐。你一向不曾接客。</span>香消被冷。憔悴了月貌花神。</p>
        
        <p class="白">姐姐。韦姐夫有甚么好处。你只管想他。<span class="科">贴</span>春儿。你不知道。韦相公呵。</p>
        
        <p class="曲"><span class="牌">前腔</span>他入门画堂春自生。真个是识重知轻。软款温存一俊英。并香肩月下同行。风流可钦堪敬。夫妇永同欢庆。叫天不应。没下稍误我前程。</p>
        
        <p class="曲"><span class="牌">前腔</span><span class="科">丑</span>香消玉减枉了用心勤。徒自玉洁冰清。<span class="夹白">韦姐夫别时说道。</span>燕子来时离帝京。到如今花已凋零。归期欠诚。眼见得亏心薄幸。心自惊。拚残生似风里孤灯。</p>
        
        <p class="曲"><span class="牌">猫儿坠</span><span class="科">贴</span>他丰标态度。潇洒更聪明。翦水裁云骨格清。花前酬和二三更。惺惺。则被他引惹香魂。</p>
        
        <p class="曲"><span class="牌">前腔</span><span class="科">丑</span>闪得人憔悴。鬓乱与钗横。没信行相如不志诚。落花流水两无情。聪明。有谁共罗帏。并肩交颈。</p>
        
        <p class="白"><span class="科">贴</span>春儿。我病十分不济事了。你与我取过前日描画的春容过来。待我写一首诗在上面。寄与韦姐夫去。<span class="科">丑</span>春容在此。<span class="科">贴</span>春儿。取笔砚过来。<span class="科">丑</span>笔砚在此。<span class="科">贴写介</span>泪眼描来易。愁肠写出难。恐君浑忘却。聊寄别时颜。春儿。你与我叫王小二出来。<span class="科">丑</span>王小二。大姐叫你。<span class="科">净上</span>小二生得古古怪怪。专在柳陌花街。投买投卖。不管剩碟残羹。只得一饱。落个自在。姐姐叫我做甚么。<span class="科">贴</span>我着你去韦姐夫那里走一遭。<span class="科">净</span>我去不得。知道他无下落的光棍。在那里去了。姐姐。我去不得。<span class="科">贴</span>你若去时。我有盘缠与你。<span class="科">净</span>什么做盘缠。<span class="科">贴</span>我有一只金钗。与你路上作使用。若讨得回书。还要重重赏你。<span class="科">净</span>这等小人就去。只不知道他在那些所在。<span class="科">贴</span>他在京中摘星桥边。王婆店内。如不见。问店主人。定知下落。春儿。把那春容与王小二收了。<span class="科">丑</span>王小二。春容在此。<span class="科">净</span>这个到像姐姐的面貌一般。<span class="科">丑</span>就是姐姐的春容。<span class="科">净</span>傍边这个是谁。<span class="科">丑</span>是我。<span class="科">净</span>你不在话下。也在画上。<span class="科">丑</span>我也上话了。<span class="科">净</span>这个春容拿去挂在东厅上。<span class="科">丑</span>你说要挂在那些所在。<span class="科">净</span>过后思君子。<span class="科">贴</span>王小二听我说。</p>
        
        <p class="曲"><span class="牌">黄莺儿</span>传与我多情。<span class="夹白">你说姐夫别后。</span>那一日不泪零。为相思害得伶仃病。<span class="夹白">这病呵。</span>何曾惯经。多死少生。<span class="夹白">上覆韦姐夫。</span>教他休忘海誓山盟证。泪珠倾。料今生难会。因此上寄丹青。</p>
        
        <p class="白"><span class="科">丑</span>那薄幸的韦姐夫。把我姐姐误得这般模样。你信也不肯寄一个来与姐姐。</p>
        
        <p class="曲"><span class="牌">猫儿坠</span><span class="夹白">你</span>举头三尺。须信有神明。<span class="夹白">为甚么</span>辜负文君一片情。<span class="夹白">小二哥。你只怕未到京时。我姐姐先死了。</span>他一灵先到洛阳城。丹青。奈哽咽伤情巧画无成。</p>
        
        <p class="白"><span class="科">净</span>姐姐不知有何贵恙。说与我知道。待小人好对韦姐夫说。</p>
        
        <p class="曲"><span class="牌">前腔</span><span class="科">贴</span>恶寒发热。心痛与头疼。瘦损腰肢力不胜。恹恹气绝不重生。须听。传与我风流负心薄幸。</p>
        
        <p class="曲"><span class="牌">尾声</span>云期雨约全无准。斜倚薰笼坐到明。专听春雷第一声。</p>
        
        <p class="诗"><span class="牌">诗曰</span><br />临书哽咽泪痕封。和泪和愁寄便鸿。<br />去约燕来重再会。如今花谢不相逢。</p>
        
        <p class="白">春儿。你将荷包内韦姐夫临行的玉环将来我看。<span class="科">丑</span>玉环在此。姐姐你看。<span class="科">贴拿玉环看介</span>我那韦相公呵。<span class="科">丑</span>不好了。姐姐。<span class="科">扶下</span></p>
        
        <h2 id=ch12 class="chapter"><span class="出题">第十二出　延赏赘皋</span></h2>
        
        <p class="曲"><span class="牌">似娘儿</span><span class="科">外上</span>配合尽人伦。吾爱女今日成姻。韦皋有福谐秦晋。儒生奋志。终当显吾门。<span class="科">老旦上</span>无子鬓先斑。镇日空凄惨。爱女正笄年。今喜谐姻眷。</p>
        
        <p class="白"><span class="科">外</span>天与姻缘天上来。天南天北尽和谐。天交配合凭天数。天鉴无儿天作媒。<span class="科">老旦</span>相公。昨日与韦皋课命如何。<span class="科">外</span>老夫昨日与韦皋课算已吉。只是初年未遂。心性不定。后来必至三公之位也。<span class="科">老旦</span>相公。妾之相不差。不知何时与他成亲。<span class="科">外</span>今日乃黄道吉辰。不免就今日成亲到好。院子何在。<span class="科">末上</span>屏开金孔雀。褥隐绣芙蓉。禀老爷。有何分付。<span class="科">外</span>你与我整理大筵席。叫下掌礼并乐官来。<span class="科">末</span>理会得。宾相有请。<span class="科">净应上</span></p>
        
        <p class="曲"><span class="牌">赏宫花</span>宾相是我。成就人间好事多。花簪几朵挂红罗。枣栗满盘来撒帐。袖些回去养家婆。</p>
        
        <p class="白"><span class="科">末</span>宾相上姓。<span class="科">净</span>自家乳名姓载。名满京都内外。只因根脚浅薄。逢人便通三代。公公曾做编修。伯伯人头放债。父亲通判苏州。叔叔又好代。礼喝拜。<span class="科">末</span>都是你家本等。<span class="科">净</span>后来生下区区。手段高强无赛。前日张家请我做亲。真个十分款待。低钱约五包。菓子将有四袋。昨日一家又好。<span class="科">末</span>怎么又好。<span class="科">净</span>一日三餐。到吃了二十七样下饭。<span class="科">末</span>那二十七样。<span class="科">净</span>三餐都是韭菜。<span class="科">末</span>三九二十七。你到会算。<span class="科">净</span>不算也晕了。你是那家。请我做甚么。<span class="科">末</span>我是张相公府中。小姐今日成亲。请你喝拜。<span class="科">净</span>通报老爷。<span class="科">末报介净见外介外</span>小姐今日成亲。特央你赞礼。请二位先拜天地祖宗。然后拜我夫妇二人。<span class="科">净</span>理会得。<span class="科">净请生上</span></p>
        
        <p class="曲"><span class="牌">花心动</span><span class="科">生</span>云敛巫峰。想襄王何幸。误入仙洞。<span class="科">净请旦上</span>宿世愿酬。今世相逢。惭无德配英雄。</p>
        
        <p class="白"><span class="科">净喝拜天地介转身拜外老旦介生</span>韦皋不第。羞归故里。飘流湖海。荷蒙招赘。有玷名门。<span class="科">外</span>贤婿才貌兼全。终须显达。<span class="科">老旦</span>小女丑陋。望乞包容。<span class="科">净赞礼毕生把酒盏介</span></p>
        
        <p class="曲"><span class="牌">画眉序</span><span class="科">生</span>恩德浩无边。<span class="夹白"><span class="科">外</span>我与你先人契交。何必称谢。<span class="科">生</span></span>父母重逢感非浅。幸终身托倚。又与姻缘。风云际异日飞腾。鸾凤配今谐缱绻。<span class="科">合</span>料应夫妇非今世。前生玉种蓝田。</p>
        
        <p class="曲"><span class="牌">前腔</span><span class="科">旦</span>弱质始笄年。父母深恩浩如天。报无由愧赧。此心萦牵。鸳鸯配深沐亲恩。箕箒妇愿夫荣显。<span class="科">合前</span></p>
        
        <p class="曲"><span class="牌">前腔</span><span class="科">外</span>花压帽簷偏。系足红丝两相愿。望贤才一举。耀后光前。金花诰荫子封妻。虎符节光生门面。<span class="科">合前</span></p>
        
        <p class="曲"><span class="牌">前腔</span><span class="科">老旦</span>娇女配英贤。妇睦夫和永鹣鹣。愿相同百世。瓜瓞绵绵。男经史窗下精攻。女针线灯前勤俭。<span class="科">合前</span></p>
        
        <p class="曲"><span class="牌">鲍老催</span><span class="科">生</span>想应是三生有幸见怜。论夫妇一事岂是偶然。相府合留贫贱。他年。佐庙廊门阑赫炫。方报今朝恩德万千。</p>
        
        <p class="曲"><span class="牌">双声子</span>春夜恹。春夜恹。夫妇真堪羡。月乍圆。月乍圆。此夜同欢宴。郎少年。郎少年。女艳妍。女艳妍。从今夫和妇睦。永远团圆。</p>
        
        <p class="曲"><span class="牌">尾声</span>仙姬得遂刘郎愿。富贵休夸兜率天。永效于飞到百年。</p>
        
        <p class="落诗">堪夸女貌与郎才。<br />天合姻缘礼所该。<br />十二巫山云雨会。<br />襄王今夜上阳台。</p>
        
        <h2 id=ch13 class="chapter"><span class="出题">第十三出　玉箫女亡</span></h2>
        
        <p class="白"><span class="科">丑上</span>世无百岁人。枉作千年事。我大姐千般娇态。百种风流。为想韦皋。害成相思病。昨夜三更时候。分付拿玉环。连叫韦皋几声。哽咽而亡。我今好苦。那姐姐呵。</p>
        
        <p class="曲"><span class="牌">步步娇</span>落雁沉鱼娇无比。一旦成虚废。梨花带雨飞。帐冷香消。怨云愁雨。尘锁镜奁妆。蛛网鸳鸯被。</p>
        
        <p class="落诗">天不行方便。<br />如花似玉亡。<br />乌龟双脚跌。<br />老鸨哭凄惶。</p>
        
        <h2 id=ch14 class="chapter"><span class="出题">第十四出　韦皋延宾</span></h2>
        
        <p class="曲"><span class="牌">一翦梅</span><span class="科">生上</span>天台邂逅遇神仙。无意姻缘。反就姻缘。刘郎一旦别桃源。常忆盟言。反背盟言。</p>
        
        <p class="白">天上碧桃。月中丹桂。灵根自不同凡草。仙花含蕊未逢时。凡胎俗眼偏轻觑。一日三秋。寸心千里。凭阑极目人何处。红丝系阻归期。玉环何日重相会。小生自与玉箫相别。屈指又经三月。与他临别时。他有紫金扇坠赠我。我有白玉耳环与他。可惜前情未遂。后会无期。好感怀呵。</p>
        
        <p class="曲"><span class="牌">解三酲</span>记当年与那人初见。只指望邮亭一夜姻缘。谁想他风情月思深留恋。安甜静乐幽闲。又可喜反邪归正心不变。洁己从良志独坚。真堪羡。与吾有死生谐老共枕盟言。</p>
        
        <p class="曲"><span class="牌">前腔</span>从良心始终不变。迨贞洁堪爱堪怜。堕烟花怎被烟花玷。似污泥拥出红莲。追欢买笑人争占。他心厌繁华独不然。真堪羡。又岂肯轻抱琵琶过别船。</p>
        
        <p class="白">小生自那日不第。来谒张相公。不意夫人遂留作东床。享用富贵。已无可报。尚图进身报大恩。小生今年虚度二十七岁。百无一成。徒存怜贫恤寡之心。又有取友亲贤之志。虽难学好客的孟尝君。亦近似好结义刘玄德。正是骑马出门三月节。放鹰归去半駝颜。院子何在。<span class="科">末上</span>专在书堂供洒扫。不闻黄阁使东西。覆官人。有何分付。<span class="科">生</span>院子。我享岳丈余荫。莫非外人有议论我些不是。你不可隐瞒。<span class="科">末</span>官人名虽半子。老相公待如亲生。外面人说官人有五湖四海之补怀。经天纬地之才略。乃浅水之蛟龙。实盐车之骐骥。青霄得路。终须奋迅。官人自当保冲霄之翰羽。休教自负平生之志气。<span class="科">生</span>我有何德能。敢当此虚誉。又一件。我前日已曾分付。有怀才抱德之人。远来投我。须当招接。以礼相待。不可有慢。以孤来意。<span class="科">末</span>这两日无人来。<span class="科">生</span>你去门首看着。倘有来的。急与通报。<span class="科">末</span>理会得。</p>
        
        <p class="曲"><span class="牌">水底鱼儿</span><span class="科">丑上</span>一对精拳。强如百亩田。江湖行遍。道咱每能撰钱。因贪快乐。花街柳巷眠。囊金散尽。衣裳不得穿。衣裳不得穿。</p>
        
        <p class="白"><span class="科">末</span>你只图出身。<span class="科">丑</span>我做教师真罕有。江湖远近驰名久。双拳打下如槌镇。两脚入来如飞走。南北二京打类台。东西两广无敌手。分明是个铁嘴钉。自家本事何曾有。小木棍只好打田鸡。刋家拳吓小狗。撞对头不敢啐一声。没人处专会夸大口。骗得铜钱放不牢。一心要折章台柳。亏了东京张大哥。留我在家为契友。醮生酱吃了半林葱。卷春饼吃了两林韭。小子自来生得馋。寅时吃酒吃到酉。牙齿疼把来挫一挫。肚子胀将来纽一纽。充饥吃了三斗米饭。点心吃了一大缸酒。亏了此人未得酬。来世做只看家狗。若有贼来掘地洞。把他阴囊咬一口。<span class="科">末</span>怎么咬他的阴囊。<span class="科">丑</span>见我的狗意。大哥拜揖。<span class="科">末</span>客官拜揖。<span class="科">丑</span>此间莫不是韦长者门首。<span class="科">末</span>便是。<span class="科">丑</span>我在下是教师。闻韦长者招贤纳士。特来叩谒。烦乞通报。<span class="科">末</span>少待。覆官人。外面有一教师。要来见官人。<span class="科">生</span>着他进来。<span class="科">末</span>教师有请。<span class="科">相见介生</span>执事有何本事。<span class="科">丑</span>拈弓栏靠。躲闪舞鎗。三十六般器械。四十八样跌打。无所不通。无所不晓。天地间总教师。江湖上老把识。闻知官人好事。特来投见。<span class="科">生</span>上姓。<span class="科">丑</span>在下姓张名纬。是个教师。<span class="科">生</span>有名在何处。<span class="科">丑</span>有名曾立大言碑。天下为尊打类台。前日只一打。被一脚踢下来。<span class="科">末</span>这等足见了。</p>
        
        <p class="曲"><span class="牌">菊花新</span><span class="科">外上</span>胸藏壮气吐长虹。未济空怜途路穷。踪迹任西东。谩自怀忠奋勇。</p>
        
        <p class="白">豪气冲霄贯斗牛。萍踪梗迹叹淹留。奇才大用知何日。李广谁怜不拜侯。小生姓范。字克孝。徐州沛县人氏。念我七尺身躯。百般武艺。争奈时乖运蹇。全无用处。近闻得此间有一个韦长者。十分好贤。不免进谒则个。呀。大哥拜揖。<span class="科">末</span>客官少礼。<span class="科">外</span>韦长者在家否。<span class="科">末</span>足下何处。到此何干。<span class="科">外</span>小人是徐州沛县人氏。乃是个勇士。特来求见韦长者。烦乞通报。<span class="科">末</span>少待。覆官人。外面有一个勇士。要见官人。<span class="科">生</span>张教师。外面有一勇士到来。<span class="科">丑</span>是我的徒弟。<span class="科">生</span>怎么就知道是你的徒弟。<span class="科">丑</span>我的徒弟。没一个不好勇的。<span class="科">生</span>你去看。<span class="科">丑</span>若是我的徒弟。他必闻我在此。特来寻我。我去领他来拜见。若不是我顽徒。他则见了我便走了。<span class="科">生</span>好好。<span class="科">丑</span>天杀的。我坐也不曾得坐。又有勇士到。自古道猪多肉贱。待我出去看。哄他一哄。打他一个存身不得。<span class="科">末</span>看他到是个汉子。不要看乔了他。<span class="科">丑</span>不是砍你娘驴嘴说。天下只有我勇。还有谁勇。是那一个敢与我对敌。<span class="科">外打跌丑介末</span>好好。天下只有你勇。怎么出来就被他跌了这一跌。<span class="科">丑</span>他与我作景。<span class="科">外</span>这个甚么人。出来就这等无礼。<span class="科">末</span>他是教师。<span class="科">外</span>既是个类家。你就应该引荐朋友。合在长者面前赞言赞言才是。怎么出门来就打。<span class="科">丑</span>我只道到我手不得。原来也可。自古道。若要佛法兴。除非僧赞僧。<span class="科">外</span>烦乞荐举荐举。<span class="科">丑</span>那韦长者专听我说。我要留就留。我要不留就不留。你说勇过孟贲。也只是徒然。断不留你。<span class="科">外</span>如此。全仗足下扶持。<span class="科">丑</span>我与你说。韦长者要我与你比试。你须让我些。我就教他留了你。<span class="科">外</span>知道了。<span class="科">进见介生</span>尊兄上姓。那里人氏。<span class="科">外</span>长者请坐。待小生拜见。<span class="科">生</span>尊兄远来。不劳下拜。</p>
        
        <p class="曲"><span class="牌">好姐姐</span><span class="科">外</span>祖居徐州沛里。百无成时乖未遇。椿萱早损。家无担石储。徒生世。<span class="夹白"><span class="科">生</span>你有何本事。<span class="科">外</span></span>十八般武艺为生计。<span class="夹白"><span class="科">生</span>曾有大名在何处。<span class="科">外</span>小人曾在颖阳山独搏一虎。</span>打虎人称子路师。</p>
        
        <p class="白"><span class="科">生</span>此番却从何处来。</p>
        
        <p class="曲"><span class="牌">前腔</span><span class="科">外</span>近日山东寓居。遭兵火数年狼狈。萍踪浪迹。此生无所依。幸相遇。鹪鹩无树堪栖止。愿向高林寄一枝。</p>
        
        <p class="曲"><span class="牌">前腔</span><span class="科">生</span>念吾幼失怙恃。张节度招为门婿。平昔好贤。所求皆赖庇。如不弃。陈蕃榻上延徐孺。饥奉三餐寒解衣。</p>
        
        <p class="白"><span class="科">外</span>若将收留。感恩不浅。何敢望外。<span class="科">生</span>多蒙二位远来投我。只是小生家中有失奉待。休怪休怪。院子。二位敢是不曾吃饭。与我整理些见成饭在书房中。<span class="科">末</span>理会得。已分付厨下了。<span class="科">生</span>二位请书房中。小生晚间奉陪。<span class="科">外丑</span>正是一叶浮萍归大海。人生何处不相逢。<span class="科">外丑并下生</span>院子。我看起范克孝一貌堂堂。身才挺挺。终非落后之人。况有一身本事。我意欲与他结为兄弟。不知他意下如何。<span class="科">末</span>此事甚好。韦官人既有好意。料彼决不推辞。<span class="科">生</span>你去请范教师出来。<span class="科">末</span>范教师有请。<span class="科">外</span>食人之食。当事人之事。多谢长者留饭。<span class="科">生</span>有慢有慢。范勇士。我问你多少年纪。<span class="科">外</span>小人痴长二十有五。<span class="科">生</span>你年二十五岁。我年二十七岁。欲与足下结为兄弟。不知尊意何如。<span class="科">外</span>长者在上。小生只合执鞭坠凳。尤恐无福。焉敢当此。<span class="科">生</span>不必推逊。院子。今日后相见。不可称教师。只称范官人。你与我取两套衣服过来。与二位换了。请张教师出来。<span class="科">末</span>张教师有请。<span class="科">丑</span>休恋故乡生处好。受恩深处便为家。适间多谢长者赐饭。<span class="科">生</span>不敢。今后我与兄弟相称。院子将酒过来。<span class="科">末</span>酒在此。<span class="科">生</span>尊兄酒到。<span class="科">外丑</span>不敢。</p>
        
        <p class="曲"><span class="牌">驻马听</span><span class="科">生</span>志觅封侯。孑立难谋不自由。何幸相逢萍水。飞舃遥临。光贲遐陬。陈雷胶漆永相投。岁寒松柏长相守。<span class="科">合</span>倘为国谋猷。同心合志。愿效桃园三友。</p>
        
        <p class="曲"><span class="牌">前腔</span><span class="科">外</span>世乏青眸。三载谋生似拙鸠。自恨徒生天地。枉做男儿。虚度春秋。孤身万里远来投。深蒙收录情何厚。<span class="科">合</span>此德当酬。铭心刻骨。效取岁寒三友。</p>
        
        <p class="曲"><span class="牌">前腔</span><span class="科">丑</span>深感容留。荷德如山当报酬。自愧疎愚卑陋。身若飘蓬。性似虚舟。分金不舍岂朋俦。绨袍心变非良友。<span class="科">合</span>且泛金瓯。死生共处。天长地久。</p>
        
        <p class="曲"><span class="牌">前腔</span><span class="科">末</span>两意相投。卷翼潜鳞且暂留。记取今朝结义。刎颈同心。永效绸缪。功名准拟动神州。声闻肯落他人后。<span class="科">合</span>德业同修。他时得志。早显擎天之手。</p>
        
        <p class="白"><span class="科">生</span>院子。这是什么时候。<span class="科">末</span>才是晌午。天色尚早。不免带些鹰犬。出猎何如。<span class="科">丑</span>府上有鹰犬。<span class="科">生</span>是有。<span class="科">丑</span>既有。去耍一耍回来。<span class="科">末</span>山上有虎。不可去。<span class="科">外</span>有虎都在小弟身上。<span class="科">生</span>如此。拿些器械。架鹰放犬出来。换了衣服就去。未遇英雄岂不才。<span class="科">外</span>明珠渊里暂沉埋。<span class="科">丑</span>问君头角何时变。<span class="科">末</span>只待禹门三月雷。<span class="科">同持器械上介</span></p>
        
        <p class="曲"><span class="牌">缕缕金</span><span class="科">众</span>驱鹰犬。出西郊。枫林黄叶落。景堪描。仗剑持弓矢。諠哗闹炒。傍人谁敢犯秋毫。高声且喝道。</p>
        
        <p class="白"><span class="科">生</span>今日出猎。都要向前。不可落后。</p>
        
        <p class="曲"><span class="牌">窣地锦裆</span>秋高云冷景萧条。草净尘空万木凋。你看那弓藏兔走鸟飞高。满地纵横猃歇骄。</p>
        
        <p class="曲"><span class="牌">哭岐婆</span>长空渺渺。浮云静移。荒郊杳杳。风尘不扰。抚鞍覆手挽乌号。惊双雕落九霄。</p>
        
        <p class="曲"><span class="牌">前腔</span>明眸皓齿。二十三年少。长歌浩笑。锦衣绣袄。胡鹰双合飞如飚。狐兔尽藏荒草。<span class="科">虎上介</span></p>
        
        <p class="曲"><span class="牌">红绣鞋</span>负嵎猛虎咆哮。咆哮。牙张尾掉头摇。头摇。持宝剑。跃金刀。霎时里命难逃。霎时里命难逃。</p>
        
        <p class="白"><span class="科">外打虎介生</span>这虎是谁打死的。<span class="科">外</span>是小弟打死的。<span class="科">生</span>你打在那里。就死了。<span class="科">外</span>被小弟一拳打在膈脊上。就死了。<span class="科">丑</span>是小弟打死的。<span class="科">末</span>打在那里。<span class="科">丑</span>打在他口里。拿住他舌头。就恶心死了。<span class="科">生</span>克孝贤弟好勇。曾闻子路搏虎。贤弟不在子路之下。<span class="科">外</span>多承哥哥过奖了。</p>
        
        <p class="落诗">获禽得兽满肩挑。<br />猛虎逢吾命怎逃。<br />清平慢说文章好。<br />今日方知武艺高。</p>
        
        <h2 id=ch15 class="chapter"><span class="出题">第十五出　富童谮非</span></h2>
        
        <p class="曲"><span class="牌">风入松</span><span class="科">外上</span>催人岁月去如梭。奈老景蹉跎。功名两字都瞧破。谁肯去胡行乱做。懊恨韦皋见左。不务本学无徒。</p>
        
        <p class="白">一道西风下九天。威名赫赫播西川。赤绳错系亡家子。老去箕裘谁与传。老夫一时见错。听信夫人之言。招了这不才韦皋为婿。近日放鹰逐犬。有玷我清名。只是风闻。不知真伪。不免叫院子出来。问他则个。院子那里。<span class="科">末上</span>满案公文积。终朝拨未开。也曾仗贵客。出入上台阶。覆老爷。有何使令。<span class="科">外</span>院子。我自到任以来。不知政治得失。外人怎么说。<span class="科">末</span>老爷手握重兵。威镇雄藩。官阶五转。位列三台。攘夷狄立周召之勋。抚黎庶际唐虞之世。省刑薄税。庭无冤讼。雨顺风调。狱无屈囚。麦秀两岐。民歌五袴。销兵足食。休夸柳公绰赏罚严明。法举令行。岂让周亚夫军威肃整。乃王室之腹心。真国家之柱石。正是万里月明无犬吠。千村岁稔有童谣。若非相公之德化。那见他人之政声。<span class="科">外</span>感谢天地圣主之福荫。老拙有何德能。我又问你。这两日见韦皋那不才的畜生。在那里行走。<span class="科">末</span>不曾那里行走。<span class="科">外</span>你到说不曾。闻知那韦皋专一放鹰逐犬。扰害乡民。我的政声。被他坏了。你不直说。<span class="科">末</span>相公息怒。韦官人就有此事也不妨。<span class="科">外</span>怎么不妨。<span class="科">末</span>畋猎之事。古者有之。秋冬顺杀气。春夏保田苗。驱豺狼而殪虎豹。免商旅之忧惊。杀狡兔而净狐狸。除农夫之扰害。故文侯不废虞人之期。司马特献长扬之猎。周文王不游渭水。怎得吕望以为师。汉武帝不射上林。安知苏卿犹在虏。盛世将军。因斯奋勇。太平天子。以此嬉游。所以帝王或因畋猎而会诸侯。或因巡狩而逐畋猎。皆欲奋武事以敌王忾。况韦官人恤民爱士。有江湖之襟怀。题柱当车。有安邦之志气。慕宗确之长风。有陈平之仪表。明当奋迹于凤池。暂且潜身于潭府。真个气概凌人英俊美丈夫。众以为公相得人。不必过虑。畋猎之事。论理亦无妨碍。<span class="科">外</span>呀。少康一犯禽荒之戒。遂以丧邦。看起来。你也是一类之人。着实打上一顿便好。快去。<span class="科">末</span>闭口深藏舌。安身处处牢。<span class="科">末下外叫介</span>童儿那里。<span class="科">净内应上介</span></p>
        
        <p class="曲"><span class="牌">梨花儿</span>咱是童儿称总领。本官宠任多听信。花言巧语妆陷人。<span class="夹白">嗏。</span>剑腹蜜口畜生性。</p>
        
        <p class="白">我住府中多年矣。终朝出入衙门里。狐假虎威处外人。鼠张猫势骗家主。天生三寸快舌头。又兼一味无廉耻。人人叫我是非头。真个亏了这张嘴。自家不是别的。张相公府中富童儿是也。且喜近来老爹抬举。上下人都称我做管家官儿。真个多少快活。多少受用。前日爹爹跟前。只有我一个。如今不知那里来这个人。叫做韦皋。来相谒我爹爹。都是我奶奶相得他后来有好处。我老爹就信凭我奶奶说。把一个小姐招他为婿。我当时叫他一声姐夫。他并不曾叫我一声舅子。只叫我富童儿。如今爹爹叫我。不问起韦皋便罢了。若是说在他身上去。我就架他娘一个大谎。多少是好。<span class="科">外</span>富童儿。你这两日在那里。叫你才来。<span class="科">净</span>爹爹庄上租米。都在小的身上。<span class="科">外</span>正是这个须要上紧催。我且问你。这几日你见韦姐夫与谁为伴。终日在那里游玩。<span class="科">净</span>爹爹得问便问。不得问不要提起他罢。<span class="科">外</span>怎么说。<span class="科">净</span>我不知道。<span class="科">外</span>院子。取板子过来打这厮。<span class="科">净</span>爹爹不要打。我就说。<span class="科">外</span>他有不是处。就在我面前直说。不可隐瞒。<span class="科">净</span>爹爹。只怕说起来。奶奶又怪。<span class="科">外</span>快说不妨。有我在此。<span class="科">净</span>爹爹今日问童儿。童儿才敢说。说将起来。只道童儿在爹爹跟前般是非。<span class="科">外</span>不妨。你说与我知道。<span class="科">净</span>爹爹前日招韦姐夫之时。外面人都道张爷爷招得好个女婿。自半年之后。诗书不看。招得几个来路不明的无徒汉。专一使鎗弄棍。一个叫做张教师。一个叫范克孝。那张教师打死人不偿命的。那范克孝好勇的汉子。前日同韦姐夫架着一拳鹰。带着几只狗。引一伙人。到南庄那一路出猎放狗。赶出一只大猛虎。竟扑将出来。被范克孝一拳就打死了。<span class="科">外</span>有这本事。好好。<span class="科">净</span>爹爹。一个虎尚且打死了。若是我与你。被他一捻。捻得个希烂。这也不打紧。<span class="科">外</span>还有什么。<span class="科">净</span>还有一件。一日见他带领二三十人。拿十数根竹梢。跑来跑去。赶起一样花班班拿的鸭出来。<span class="科">外</span>敢是野鸡。<span class="科">净</span>正是。那鹰见这野鸡。迳扑将去。这些人要在韦姐夫面前逞功。也不管人家禾稻都踏坏了。<span class="科">外</span>不知害了多少百姓。<span class="科">净</span>还有一件。这一起人。从早上吃了餐饭。直到午后。肚里又饥。口里又渴。把人家饭食鸡鹅。都抢吃了。那百姓每都要来告诉。又说是老爷的女婿。恐怕护短。只得含忍。怨声满道。当初不曾招韦姐夫之时。爹爹清似水。白如面。如今招了此人不打紧。爹爹的清白声名。都被他坏尽了。奶奶那里知道有这样事情。<span class="科">外</span>正是。你不说。我和奶奶那里知道。罢罢。我当初说不要招他。都是奶奶相得他好。就要招他。我一时听信妇人言语。招了这不才的畜生为婿。与我请夫人小姐出来。你且回避。<span class="科">净</span>奶奶说起。就要护短。爹爹自要主张。<span class="科">外</span>我晓得。<span class="科">净</span>只叫你明鎗容易躲。暗箭实难防。<span class="科">净下老旦旦同上</span></p>
        
        <p class="曲"><span class="牌">贺新郎</span><span class="科">老旦</span>甲第连云起。恍疑身在洞天福地。<span class="科">旦</span>画戟朱门清昼永。急管繁弦声韵美。</p>
        
        <p class="白"><span class="科">老旦</span>百年光景莫蹉跎。须信人间能几何。万贯黄金未为贵。一家安乐值钱多。<span class="科">外</span>甚么值钱多。<span class="科">老旦</span>相公。你官居相位。位列尊阶。为何不乐。莫非国家有事。<span class="科">外</span>那里是国家有事。<span class="科">老旦</span>莫非同僚不和。<span class="科">外</span>同僚有甚不和。<span class="科">老旦</span>有事可对妾身说知。<span class="科">外</span>可恶可恶。<span class="科">老旦</span>相公怒谁。<span class="科">外</span>怒那韦皋畜生。<span class="科">老旦</span>怎么怒韦皋。<span class="科">外</span>我当初不肯招他为婿。皆是你相他后来有三公之位。此非落后之人。一时间没见识。听信你妇人之言。招了那不成才的畜生。这厮不守本分。专一放鹰逐犬。害扰乡民。把百姓的禾苗都踏坏了。鸡鹅都抢吃了。那百姓都怨着我。把我的政声都坏了。止有一个女儿。招他为婿。防我暮年。谁想他纠合一伙无徒为伴。每日游戏。坏了我的政声。误了我的孩儿。孩儿。你休怨别人。皆是你的薄命。<span class="科">老旦</span>相公。是妾之罪。且请息怒。孩儿。你与他夫妇之情。当劝他由行义路。出入礼门。莫作无益。休为嬉戏。皆因你不劝他。致使爹爹吃恼。<span class="科">旦</span>告爹爹母亲知道。孩儿赖父母之深恩。我从来不出闺门。那里知道他在外面生事。<span class="科">老旦</span>相公。他在外面生事。有谁来说。<span class="科">外</span>别的人说。我也不信。就是富童儿来说。百姓每都怨着我。<span class="科">老旦</span>若是别人说可信。富童儿之言。惯会无风起浪。如何听得。<span class="科">外</span>你看。才说着就要来护短么。</p>
        
        <p class="曲"><span class="牌">催拍</span>他带刀鎗心恶意凶。过村庄百姓每怕恐。<span class="夹白"><span class="科">老旦</span>相公。那后生家呵。</span>谁不戏哄。谁不戏哄。<span class="夹白"><span class="科">外</span>戏哄是这般模样。<span class="科">老旦</span></span>不比寻常不孝不忠。不哑不聋怎做得阿家翁。<span class="科">合</span>难说道德量宽弘。只一婿不相容。</p>
        
        <p class="曲"><span class="牌">前腔</span><span class="科">外</span>他跨雕鞍恣性纵横。带无徒挟强恃雄。忘却困穷。忘却困穷。不记当初梗迹萍踪。才得提携便弄颠风。<span class="科">合前</span></p>
        
        <p class="曲"><span class="牌">刮地风</span><span class="科">旦</span>出猎文王遇太公。吉兆起飞熊。清风高古人称颂。<span class="科">外</span>不似他每逞英雄。沽名吊誉。试剑跃骢。不思映雪与囊萤。心机枉空用。<span class="科">合</span>无徒所为。应知没始终。恼人肠不可容。</p>
        
        <p class="曲"><span class="牌">前腔</span><span class="科">老旦</span>可谏他芸窗苦用功。期早晚步蟾宫。一朝贵显人钦重。肯老林泉守困穷。<span class="科">外</span>他擎鹰放犬。朝西暮东。<span class="科">老旦</span>穷通算来各有时。将相本无种。<span class="科">合前</span></p>
        
        <p class="曲"><span class="牌">前腔</span><span class="科">旦</span>只为晨昏缺侍奉。惹谈论不相重。修身可为家邦用。那得闲非到耳中。爹忒怨怼。娘煞过宠。博不得门阑多喜气。女婿近乘龙。<span class="科">合前</span></p>
        
        <p class="曲"><span class="牌">前腔</span><span class="科">外</span>一味颠狂心好勇。误你平生望。难送我老年终。弄玉箫史。乘鸾跨凤。休想夫妇永双双。管教他折散各西东。<span class="科">合前</span></p>
        
        <p class="曲"><span class="牌">尾声</span>文谙武练终为用。塞久当知定有通。未必男儿终困穷。</p>
        
        <p class="落诗">放鹰逐犬扰村庄。<br />蓦地灾殃怎抵当。<br />大风吹倒梧桐树。<br />自有傍人说短长。</p>
        
        <h2 id=ch16 class="chapter"><span class="出题">第十六出　范张别皋</span></h2>
        
        <p class="白"><span class="科">净上</span>自家心险又奸诈。将没做有会说话。我是温元帅手内七星搥。有些楞角人才怕。我老爹全无主张。止生得一个女儿。将来配与韦皋了。一块好羊肉。到落狗口里。可惜可惜。昨日老爹问我。童儿。你见韦皋在外做甚么勾当。我待直说。他一定不信。吃我假意推调再三。务要我说。那时被我虚空架一个大谎。说了一遍。爹爹深信了。且待我慢着功夫。今日添一个箍。明日添一个箍。他是至亲骨肉。料箍他不倒。只教他一个不好过。正是暗中设罗网。雏鸟怎生识。忽然撞入来。教他进得出不得。奶奶和姐姐出来了。我且回避。<span class="科">老旦旦同上</span></p>
        
        <p class="曲"><span class="牌">醉落魄</span><span class="科">老旦</span>门婿不肯事诗书。惟躭出猎贪游戏。<span class="科">旦</span>终朝苦谏不相从。徒逞少年豪气。</p>
        
        <p class="白">母亲万福。<span class="科">老旦</span>孩儿到来。我儿。你丈夫鹰犬流连。风流浪荡。心中为汝。以添惆怅。<span class="科">旦</span>只夸不听牝鸡鸣。自惭枉与同鸳帐。<span class="科">老旦</span>不听良言。徒招谮谤。<span class="科">旦</span>莫言灾祸起萧墙。无风水面难为浪。只为丈夫不才。有累母亲受气。<span class="科">老旦</span>孩儿。不是你丈夫不才。只是他后生家好闲耍。我看他河目海口。燕颔凤眉。虎背熊腰。必然兵权万里。但此时未济。异日定得身荣。不知他怎生一到我家来。就把诗书丢了。所以你爹爹见责。<span class="科">旦</span>多谢母亲善言相劝。只是爹爹言语上欠些方员。<span class="科">老旦</span>孩儿。你爹爹听信童儿一面之言。怒发冲冠。怎不顺他几句。<span class="科">旦</span>望乞母亲劝解。</p>
        
        <p class="曲"><span class="牌">大圣乐</span><span class="科">老旦</span>我被他抢白。闲气闲非。我甘心做小伏低。<span class="夹白">如今外人呵。</span>说将来行动不成器。怪不得人有言有语。他若是埋头窗下攻书史。怎见得傍人讲是非。<span class="科">合</span>相遮庇。无非是惜树怜枝。</p>
        
        <p class="曲"><span class="牌">前腔</span><span class="科">旦</span>平白地惹祸招非。感娘行劝解扶持。爹爹怒发冲冠起。使孩儿措身无地。<span class="夹白">丈夫呵。</span>只为你心猿意马难拴系。闪得人彩凤文鸾两处飞。<span class="科">合前</span></p>
        
        <p class="曲"><span class="牌">解三酲</span><span class="科">老旦</span>但知道夫唱妇随。出门时少谏言语。知过必改方为贵。所为事肯差池。<span class="夹白">人都道你是个</span>不撑达懦弱娇怯女。<span class="夹白">你丈夫</span>是不守分猖狂浪荡儿。<span class="科">合</span>思量起。那些个家有贤妻。</p>
        
        <p class="曲"><span class="牌">前腔</span><span class="科">旦</span>他气昂昂束发男儿。怎被闺门妻子拘。鸳帏须尽夫妻礼。女学士怎生为。<span class="夹白">韦皋是个大丈夫。</span>他怎肯裙钗手下求针指。玉镜台前听指挥。<span class="科">合前</span></p>
        
        <p class="曲"><span class="牌">尾声</span><span class="科">生上</span>解雕鞍。归私第。倚窗旭日影辉辉。<span class="夹白">呀。岳母娘子俱在此。</span>整顿衣冠问起居。</p>
        
        <p class="白">岳母拜揖。<span class="科">老旦</span>我看你一貌堂堂。双眸炯炯。珠玑满腹。你本是个暂屈鲲鱼。今做了坠林凡鸟。男子汉何不苦志青灯。期登黄甲。终日放鹰逐犬。与一伙无徒为伴。不时扰害乡民。将你岳父声名玷污。坏了你平生之志。连及你妻子受气。只如此不改。难膳我夫妻之暮年。有堕你祖宗之清名。非痴非呆。不哑不聋。今当改过卓立。<span class="科">生</span>告岳母知道。韦皋并不曾扰害乡民。是谁来说。<span class="科">旦</span>官人不须强辨饰非。你与一伙无徒。一个叫做范克孝。一个叫做张教师。专一在外放鹰逐犬。踏伤田禾。扰害乡民。昨日爹爹知道。发怒生嗔。骂我不谏你。多亏母亲劝解方息。你是男子汉。自当成器方好。<span class="科">生</span>是谁来说。<span class="科">旦</span>富童儿来说。爹爹都知道了。<span class="科">生</span>我去问那狗才。<span class="科">旦</span>官人差了。不省自己之非。反与小人争辨。只依着母亲言语。打发那一伙回去。留心窗下攻书。那时风息树稳。强似分辨。<span class="科">生</span>谨依岳母娘子之命。<span class="科">老旦</span>遣回来历不明之人。莫似前番扰害民。<span class="科">生</span>树正何愁移月影。<span class="科">合</span>根深那怕大风摇。<span class="科">老旦旦下生吊场</span>结义胜关张。岂期中道绝。情深不可抛。无言泪成血。方才岳母娘子之言。深为有理。怪不得岳丈发怒。放鹰逐犬。果非君子之道。只一件。范克孝与我契结金兰。情投胶漆。此人有一身本事。真旷世之英雄也。他终身靠托我。如何启齿。也罢。事出无奈。只得分别。异日进身。又去取他来。未为迟也。院子何在。<span class="科">末</span>频听呼院子。连忙应一声。覆官人。有何使令。<span class="科">生</span>院子。你去书房请范张二位官人出来。<span class="科">末</span>范张二位官人有请。<span class="科">外丑同上介</span></p>
        
        <p class="曲"><span class="牌">菊花新</span><span class="科">外</span>十年凋弊一狐裘。馆谷恩深未得酬。征雁过南楼。又早暮秋时候。</p>
        
        <p class="白"><span class="科">外</span>托迹情何厚。<span class="科">生</span>论交义益深。<span class="科">丑</span>此来无补报。铭刻在吾心。<span class="科">外</span>入门休问荣枯事。观见容颜便得知。哥哥。你为何愁容可掬。<span class="科">生</span>二位贤弟。你不知道。我自有不乐之处。<span class="科">丑</span>莫非我二人在此相扰府上已久。因此心中不乐。<span class="科">生</span>不是。<span class="科">外</span>仁兄并无此意。敢是嫂嫂心中不足。<span class="科">末</span>二位官人。亦非此言。昨日富童儿在俺老爷面前。背了一场是非。道官人收集来历不明之人。放鹰逐犬。扰害乡民。老相公十分大怒。夫人小姐意欲打发二位起身。我官人难舍。为此心中不乐。<span class="科">丑</span>是那个在老相公面前说扰害乡民。<span class="科">末</span>是富童儿。<span class="科">丑</span>待我去问他。就打这厮。<span class="科">外</span>你若要与富童儿面证。老相公面上伤了和气。只索拜辞便了。<span class="科">丑</span>范哥哥。你到有一身本事。有去处。我没去处。<span class="科">外</span>四海之内。愁无去处。<span class="科">丑</span>我舍不得。<span class="科">生</span>敢是舍小弟不得。<span class="科">丑</span>也不是。<span class="科">末</span>你舍不得甚么。<span class="科">丑</span>舍不得你家好酒。<span class="科">生</span>二位要去。我不敢相留。院子。去取白银二十两。奉二位做路费。绵衣二套。路上御寒。<span class="科">末奉介生</span>贤弟请收了。<span class="科">外丑受介生</span>贤弟。异日我若进身。我提挈你。你若进身。你提携我。兄弟。此去酒要少吃。事要多谋。胜如韦皋的。终身靠他。与韦皋一般的。再休想亲近他。院子。将酒过来。<span class="科">末</span>酒在此。</p>
        
        <p class="曲"><span class="牌">嬾画眉</span><span class="科">生</span>临岐执袂泪涟涟。恨杀童儿使谮言。未知重会是何年。人生聚散如蓬转。莫为分襟苦挂牵。</p>
        
        <p class="曲"><span class="牌">前腔</span><span class="科">外</span>萧萧只影到西川。晋谒蒙留礼甚虔。遽然拆散更堪怜。何时结草报衔环。没齿难忘感二天。</p>
        
        <p class="曲"><span class="牌">前腔</span><span class="科">丑</span>解衣推食甚周全。海阔山高恩万千。终身满拟侍英贤。霎时谤讪分鸿雁。合浦珠还是甚年。</p>
        
        <p class="曲"><span class="牌">前腔</span><span class="科">末</span>能文能武两兼全。未献明珠久在渊。男儿壮志气冲天。愿此去云蒸豹变。再续交情莫弃捐。</p>
        
        <p class="落诗">风波平地起萧墙。<br />义重恩深不可忘。<br />雪拥蓝关应有会。<br />三星暂且作参商。</p>
        
        <h2 id=ch17 class="chapter"><span class="出题">第十七出　韦皋别妻</span></h2>
        
        <p class="曲"><span class="牌">秋夜月</span><span class="科">净上</span>田舍翁住在山圪落。恃老无端多凶恶。我每反被相辱没。欺善怕恶。欺善怕恶。</p>
        
        <p class="白">天眼恢恢。疎而不漏。前日韦姐夫被我在爹爹面前背了一场是非。将信将疑。我到去叫那乡间百姓。来爹爹手内告韦皋。那乡民说。你家一个姐夫。告他做甚么。险些儿被那乡民打了一顿。如今思量一计在此。把自家头发都打乱了。只说与乡民厮打。爹爹必然出来。再妆成一套瞒天大谎。叫韦皋在此无容身之地。<span class="科">净做哭介</span>打坏了。不好了。</p>
        
        <p class="曲"><span class="牌">薄眉令</span><span class="科">外上</span>画堂深杳。疑在蓬莱三岛。见兽炉沉香缭绕。</p>
        
        <p class="白">童儿怎么。<span class="科">净</span>爹爹。不好了。<span class="科">外</span>为何。与谁厮打。<span class="科">净</span>被乡民打坏了。<span class="科">外</span>乡民怎么打你。<span class="科">净</span>都是韦姐夫。<span class="科">外</span>怎么都是韦姐夫。敢是他打你。<span class="科">净</span>不是韦姐夫打。<span class="科">外</span>韦皋叫乡民打你。<span class="科">净</span>也不是。乡民被韦姐夫打搅了。今日都来告与爹爹知道。我在门前。却去劝他。我说爹爹正睡。你们不要嚷。去了罢。我家姐夫不是这样人。说尤未了。他道我是党中人。不由分说。揪番便打我。将头发都打死了。<span class="科">外</span>敢是撒了。<span class="科">净</span>正是撒了。<span class="科">外</span>那乡民都在那里去了。<span class="科">净</span>他打一顿。便走了。难道又在这里。<span class="科">外</span>我的人谁敢就打。<span class="科">净</span>爹爹。打主看狗面。<span class="科">外</span>打狗看主面。<span class="科">净</span>正是。<span class="科">外</span>请夫人小姐出来。<span class="科">净</span>夫人小姐有请。<span class="科">老旦旦同上</span></p>
        
        <p class="曲"><span class="牌">前腔</span><span class="科">老旦</span>天香五株。丹桂今生应少。<span class="科">旦</span>无奈椿萱衰老。</p>
        
        <p class="白"><span class="科">外</span>夫人。你看你看。<span class="科">老旦</span>富童儿。你为何这般模样。<span class="科">外</span>都是韦皋畜生。<span class="科">老旦</span>怎么又是韦皋。<span class="科">外</span>富童儿。你说与奶奶知道。<span class="科">净</span>韦姐夫领了这一伙无徒。在乡间放鹰逐犬。把乡民的禾稻都踏坏了。把人家鸡鹅都抢吃了。今日乡民来告与爹爹知道。我好意劝他。他说我也是党中人。把我着着实实打了一顿。他自去了。<span class="科">老旦</span>我曾分付。打发这一伙去了。你又来说谎。<span class="科">净</span>爹爹奶奶。正是打发了他每。一发不惜行止。倚着姐夫名目。只管在人家去抢。<span class="科">外</span>我的声名。都被那畜生坏了。怎么是好。也罢。我今日就要这穷狗骨头出去。定不干休。<span class="科">老旦</span>童儿少说。我若打听出来。把你这奴才打死。<span class="科">外</span>未曾说。便来护短。遮在面前。你好不贤。<span class="科">旦</span>此乃妾身之罪。望爹爹宽恕则个。<span class="科">外</span>你看。把我的人打得这般样。是何道理。</p>
        
        <p class="曲"><span class="牌">红衫儿</span>自恨前日不思料。招着韦皋。<span class="夹白">只为那不才的畜生。把我童儿打得这般模样。<span class="科">老旦</span>敢是妆成模样。</span>是他说谎自造。<span class="夹白">相公。童儿与韦皋呵。</span>他两个觌面冤仇。<span class="夹白"><span class="科">净</span>奶奶。韦姐夫也吃爹爹的饭。我童儿也吃爹爹的饭。两下有甚冤仇。<span class="科">老旦</span></span>积恨尚未消。鬭庄家虚揑圈套。生出祸苗。</p>
        
        <p class="白"><span class="科">外</span>童儿你直说。</p>
        
        <p class="曲"><span class="牌">前腔</span><span class="夹白"><span class="科">净</span>奶奶。韦姐夫呵。</span>与童儿无争较。本当不敢道。奈民间尽成谣。将此情上达皇朝。祸来侵不小。<span class="科">外</span>万一官里知道。那灾来怎逃。<span class="科">净</span>镇西川有十载功劳。一旦都废了。<span class="夹白"><span class="科">老旦</span>那些不累着你。<span class="科">外</span>你还开口。都是你误了我的女孩儿了。<span class="科">旦</span>爹爹妈妈。请息雷霆之怒。</span>只为他不肖。父母牵怀抱。扑簌簌泪珠抛。<span class="夹白">爹爹。</span>你须据理推详。休听一面诡道。<span class="夹白">童儿。那被害之人呵。</span>是那乡都甚堡。<span class="夹白"><span class="科">净</span>姐姐。人多。记也记不得这许多。<span class="科">旦</span></span>记一个明白根苗。<span class="夹白">那时</span>叱韦皋便好。</p>
        
        <p class="白"><span class="科">外</span>童儿。你直说与你姐姐知道。</p>
        
        <p class="曲"><span class="牌">前腔</span><span class="科">净</span>众埋怨应不小。<span class="夹白"><span class="科">老旦</span>怎么不见人来告他。<span class="科">净</span></span>人非不欲来入告。奈府堂宽恁深杳。又道是张府东床。恐怕护短焦懆。<span class="夹白">那被害之人呵。</span>尽吞声受了。<span class="科">老旦</span>你葫芦提倒。舵随风一味自恼。</p>
        
        <p class="曲"><span class="牌">不是路</span><span class="科">外</span>絮絮叨叨。分辨不容空自恼。须知道士夫清议动皇朝。<span class="科">生上</span>忙来到。不知因甚相争闹。<span class="夹白">岳父岳母拜揖。<span class="科">外</span></span>不成才。害百姓。忒妆乔。<span class="科">老旦</span>祸根苗。为你支分躭气恼。那里无风先动草。<span class="科">外</span>人口似碑。<span class="夹白">韦皋。你在乡间干得好事。<span class="科">生</span>韦皋并不曾坏事。<span class="科">外</span></span>是你掠鸡鹅。害百姓。浑如盗。使人焦。<span class="夹白"><span class="科">生</span>是谁人来说。<span class="科">旦</span>是富童儿来说的。<span class="科">生打净介</span></span>我被你这无端使见识。行奸狡。岳翁切勿听他道。<span class="夹白"><span class="科">外</span>打得好。打得好。只打富童儿。打不得张延赏么。<span class="科">生</span></span>尚容访。何劳求疵与吹毛。<span class="科">外</span>小儿曹。我意无非为汝好。出言抵撞真粗糙。外观不好。</p>
        
        <p class="白">我看你不成才的畜生。我今日就要你出去。</p>
        
        <p class="曲"><span class="牌">红芍药</span>轻身好勇行凶暴。我不望你荣耀。<span class="夹白">快出去。快出去。<span class="科">生</span></span>大丈夫志气在青霄。效题桥。高车驷马荣归道。不信衡门空自老。怕只怕无福穿着紫罗袍。难消受五花官诰。<span class="科">外</span>当今天子重英豪。谩自有才调。无数登庸总俊髦。少你一个佐廊庙。<span class="科">老旦</span>男儿未遇休说诮。莫把芝兰当作草。<span class="夹白"><span class="科">外</span>夫人。</span>你尚兀自东掩与西遮。他那是个传家宝。</p>
        
        <p class="曲"><span class="牌">尾声</span>须信分离在此遭。栖枝不稳如穷鸟。乞食沿门捧破瓢。</p>
        
        <p class="白"><span class="科">外</span>女儿过来。你那不成才的畜生。无福承当我家财产。误了你终身之望。本欲双双连你赶将出去。非干你事。着你的穷酸乞丐。即日出门。万事全休。若是延挨。依律发遣。今朝定要他出门去。<span class="科">旦</span>爹爹暂息雷霆且宽恕。<span class="科">生</span>常言此处不留人。须知更有留人处。<span class="科">外老旦并下生旦吊场生</span>罢罢。听小人之言。到把我来作贱。娘子。只得在此告别了。<span class="科">旦</span>官人。童儿正在爹爹面前说你逢人就打。果然又在爹爹面前打他。一发显得你真个粗糙了。<span class="科">生</span>不要闲说。我就此去了罢。<span class="科">旦</span>官人休要性急。人有三父八母。爹爹一时之忿。我母亲又不轻慢你。妾身又不薄待君。虽不以蒲柳之姿为介。乞念我母亲重贤之厚意。再留几日。<span class="科">生</span>断然不住了。<span class="科">旦</span>官人。你父母俱亡。那里是你家乡。<span class="科">生</span>呸。不枉了你父亲这般心性。终不然孟尝君就是你家做了。<span class="科">旦</span>官人休要见左。我与你夫妇之情。岂有轻弃之礼。你是读书君子。如何见之浅乎。爹爹纵使不是。何不请母亲出来相别。迳自去了。越显得你是无义之人。<span class="科">生</span>娘子言之有理。请你母亲出来拜别。<span class="科">旦</span>母亲有请。<span class="科">老旦</span>门婿因顽劣。夫君性执迷。霎时风浪起。吹散渡头船。<span class="科">生</span>岳母。适间有累。韦皋就此拜别。<span class="科">老旦</span>贤婿。便是你岳父有些发怒。看老身分上。再住几日。<span class="科">生</span>深谢岳母之恩。没齿不忘。韦皋断然不住了。就拜辞罢。<span class="科">老旦</span>男子汉不激不发。俺婿非是落寞之人。自当以功名为念。休得要堕误了志气。今有白银二十两。与你路上做盘费。家资放着。有老身在此。谁人要得你的去。得官不得官。早寄音书。免吾罣念。<span class="科">旦</span>官人。奴家有金钗一对。白银一十两。以作路费。<span class="科">生</span>足见岳母娘子之情。这金钗银子。分文不敢受。<span class="科">旦</span>官人。你不受。敢是嫌少。<span class="科">生</span>非此说。韦皋此去。他日得了功名。你爹爹只说是将金银贿赂。只为你父亲是个见小之人。男子汉自当赤手成名。实不敢要。<span class="科">旦</span>官人。你所见差矣。又一件。但不知你应赴科举。不知还投奔那一个相知。莫使妾有白头之叹。实是几时回来。<span class="科">生</span>娘子。我此去端的前往代州。投奔李令公。此人大丈夫。宽仁厚义。相应留我。下科应举。若得一官半职。即便回来。我岂肯做负心的刘文龙。忘旧好的鲁秋胡。<span class="科">旦</span>官人。刘文龙之妻须丈夫见甚偏。其妻能自保守无玷。鲁秋胡自是不仁。非干妻子之事。妾身愿官人此去。早早成名。夫妻重会。<span class="科">生</span>娘子。就此拜别。庐山巅。燕山巅。两岸山巅云断连。难遮离恨天。<span class="科">旦</span>君泪涟。妾泪涟。两处相思各一天。相逢知几年。<span class="科">老旦</span>你夫意坚。妻意坚。衣锦应须及早还。毋令眼望穿。<span class="科">生拜介</span></p>
        
        <p class="曲"><span class="牌">五更转</span><span class="科">生</span>宝镜分。文鸾散。溋溋泪暗弹。容留半子。半子恩无限。一旦分离。番做了失群孤雁。<span class="夹白"><span class="科">旦</span>官人。不知此去要投甚么人。<span class="科">生</span></span>李令公镇代州为官显。<span class="夹白"><span class="科">旦</span>他是你甚么人。<span class="科">生</span></span>他与我家尊契合。拟定垂青盼。<span class="夹白"><span class="科">旦</span>官人此去。得官即便回程。<span class="科">生</span></span>稍得身荣。怎肯将伊抛赚。</p>
        
        <p class="曲"><span class="牌">前腔</span><span class="科">旦</span>去意忙。嗟难挽。把恩情作等闲。霎时割爱。割爱轻分散。风雨凄然。愁你路途谁惯。<span class="夹白">官人。</span>你是个君子人暂时穷天应鉴。不比寻常萍梗随风飐。须念结发情深。休使闲花羁绊。</p>
        
        <p class="曲"><span class="牌">前腔</span><span class="科">老旦</span>吾年老。兼多患。无儿鬓已斑。将伊倚依。倚依亲相看。祸起须臾。顷刻恩倾一旦。<span class="夹白">贤婿此去。到代州时节。</span>况值道路长连云栈。风霜自保休教慢。大展雄才。效取刘侯翼汉。</p>
        
        <p class="白"><span class="科">生</span>岳母娘子请回。韦皋就此行了。</p>
        
        <p class="曲"><span class="牌">哭相思</span>分散鸾凰玉镜空。霎时割爱各西东。一江月色牵行色。万里音书托便鸿。</p>
        
        <p class="白"><span class="科">老旦下生旦吊场生行介旦扯生衣介</span>官人那里去。再住几日去罢。<span class="科">生</span>多感娘子盛意。小生一日也不住了。请回罢。</p>
        
        <p class="曲"><span class="牌">尾犯序</span><span class="科">旦悲介</span>最苦是生离。那况情浓。不觉凄其。野店深闺。叹两地相思。君去。奴不虑千山万水。只虑你只影自驰驱。</p>
        
        <p class="曲"><span class="牌">前腔</span><span class="科">生</span>自盟结发到期颐。平地风波。一旦暌违。交颈鸳鸯。可怜各自飞。吾也不虑孤身万里。也不虑登山涉水。吾只虑青灯夜雨。坐想与眠思。</p>
        
        <p class="曲"><span class="牌">前腔</span><span class="夹白"><span class="科">旦</span>我</span>执手问归期。一语未终。两泪先垂。后夜相思。千里月明何处。君去莫忘我糟糠旧妻。休恋着花柳艳姬。当记得伏雌烹煮。曾把扊扅炊。</p>
        
        <p class="曲"><span class="牌">前腔</span><span class="科">生</span>萧墙祸起在须臾。恼恨童儿生谤非。都笑硕辅名公反受欺。吾去不唾手步蟾宫折桂枝。须奋身金戈铁骑。岂肯学负心吴起。得志便休妻。</p>
        
        <p class="白"><span class="科">旦</span>官人。你须及早回来。好歹要寄一封音信回来。<span class="科">生</span>不须娘子嘱付。卑人就此别了。</p>
        
        <p class="曲"><span class="牌">哭相思</span>愁傍春山锁翠眉。风尘从此染征衣。你归绣阁劳清梦。我向边城谒故知。<span class="科">下</span></p>
        
        <p class="曲"><span class="牌">前腔</span><span class="科">旦</span>愁万斛泪双垂。送君不忍与君违。香闺野店相悬隔。一日相思十二时。</p>
        
        <h2 id=ch18 class="chapter"><span class="出题">第十八出　克孝剽掠</span></h2>
        
        <p class="曲"><span class="牌">玩仙灯</span><span class="科">外上</span>啸聚山林。不怕官军止禁。</p>
        
        <p class="白">峻岭高岗立寨门。喽啰都带茜红巾。不图拜将封侯贵。且作衣丰食足人。自家范克孝是也。前日结义哥哥韦皋。多谢他身衣口食周济。深拟终身之望。不意童儿搬鬭是非。无奈别了恩人。一向不知下落。意欲回归故里。争奈路途迢递。近逢敢死落草之辈。扶我为逋逃之主。立下营寨。剽掠行旅。以给日用。不免叫喽啰每出来。喽啰每那里。</p>
        
        <p class="曲"><span class="牌">水底鱼儿</span><span class="科">丑净上</span>击鼓鸣锣。杀人并放火。倚山为寨。号为拦路虎。金银财宝刼来如粪土。无钱买路。霸王也难过。霸王也难过。</p>
        
        <p class="白">手执一条红闷棍。腰横三尺杀人刀。劫得财来沽美酒。醉扶归去月儿高。主帅升厅。近前相见。覆主帅。众喽啰叩头。<span class="科">外</span>众喽啰每。我与你在此间十分幽僻。喜无官军搅扰。汝等各逞本事。操演一番。却不是好。<span class="科">众演科外</span>闻有白额虎在山中为害。我这里正少一虎皮垫坐。汝等各带器械。同去打虎。虎肉赏汝。虎皮与我垫坐。可不是好也。</p>
        
        <p class="曲"><span class="牌">包子令</span><span class="科">众</span>山前山后寻虎窝。寻虎窝。不须布网与张罗。与张罗。大虫该死来拦路。剥皮取骨赏喽啰。赏喽啰。<span class="科">合</span>齐声呐喊下山坡。</p>
        
        <p class="曲"><span class="牌">前腔</span><span class="科">丑净</span>觅迹寻踪险处过。险处过。教他性命见阎罗。见阎罗。弓开箭中大虫倒。献来寨主请功多。请功多。<span class="科">合前</span></p>
        
        <p class="落诗">赤帜红旗布满山。<br />行商经过尽心寒。<br />帐中稍有闲时节。<br />便把阴符仔细看。</p>
        
        <h2 id=ch19 class="chapter"><span class="出题">第十九出　韦遇克孝</span></h2>
        
        <p class="曲"><span class="牌">金焦叶</span><span class="科">生上</span>路途跋涉。这柔肠顿成万结。自那日一别离割舍。只得偷弹泪血。</p>
        
        <p class="白">北风烈烈荐严寒。裸洗征人进欲难。莫道冯唐嗟未遇。谁人肯念布衣单。韦皋椿萱凋谢。场屋淹留。投奔张延赏。深感留作门婿。只为童儿搬鬭是非。决意要我分散。良可伤怀。又想我结义兄弟范克孝。自从那日别了。更不知何处安身。何日再会。愈加凄楚。吾今欲往代州。投奔李令公。在路两月。盘缠将尽。如何是好。你看道路崎岖。人烟绝迹。不免趱行几步。再作区处。</p>
        
        <p class="曲"><span class="牌">朝元歌</span>人离人合。离合天之数。月圆月缺。圆缺天之度。月岂常缺。人岂常孤。曾记得淮阴寄食。莘野耕锄。包羞忍辱真丈夫。瘦马倦长途。清霜啼鹧鸪。豺狼满地。豺狼满地。几时得见代州亲故。见代州亲故。</p>
        
        <p class="白">正行之间。不觉山衔落日。倦鸟投林。前后无人家可奔。如何是好。不免向前山岩屈曲之处。权歇一宵。明日又行。正是路苦方为苦。家贫未是贫。好苦呵。</p>
        
        <p class="曲"><span class="牌">夜行船</span><span class="科">外末上</span>月黑云迷人静悄。忽听得猛虎咆哮。趱步趋前。一鎗刺倒。<span class="夹白"><span class="科">外跌介</span>呀。怪哉。</span>又早闪我一交。</p>
        
        <p class="白"><span class="科">生</span>身伴曾无十万钱。胸中经史有千篇。道傍一夜权栖息。当救韦皋一少年。<span class="科">外</span>好怪好怪。适间猛虎咆哮。一鎗刺去。闪我一跌。惊将起来。又道我结义哥哥名字。想起我那哥哥。如何来到此间。天下多有同名同姓的。待我且问他一问。那汉子何方人氏。<span class="科">生</span>念韦皋京兆远安县人氏。赘与张延赏家为婿。因童儿诽谤。岳父听谗。忿气来投李令公。不意偶触虎威。望将军放生。<span class="科">外</span>你是我哥哥。请起请起。<span class="科">生</span>不敢不敢。将军你休要错认了。<span class="科">外</span>哥哥。我就是范克孝兄弟。<span class="科">生</span>却原来是贤弟。</p>
        
        <p class="曲"><span class="牌">哭相思</span><span class="科">众</span>那日分违情恋眷。今宵不意重相见。</p>
        
        <p class="白"><span class="科">外</span>哥哥。适间冲撞。恕罪恕罪。<span class="科">生</span>贤弟怎么这等打扮。一定做下些歹事。<span class="科">外</span>哥哥一言难尽。请到前面小寨中。备陈其故。<span class="科">生</span>只待天明。就要行路。不及造拜。<span class="科">外</span>此处不好歇宿。还到寨中去。<span class="科">生</span>夜色将阑。不须睡了。<span class="科">外</span>小弟在宅。深蒙解衣推食。受此大恩。今日哥哥在此。宁无一罇。以表寸心。<span class="科">生</span>你知我平昔不饮酒。<span class="科">外</span>既如此。喽啰每。你去寨中安排酒馔送来。<span class="科">生</span>这也不须送来。送来我亦不用。你且把前后衷情。说与我知道。</p>
        
        <p class="曲"><span class="牌">蛮牌令</span><span class="科">外</span>恩兄且听告。一别两相抛。我孤身无倚靠。立寨傍山岛。豢养恩天高海深。欲走报奈路远山遥。谁承望再遇故交。何妨效犬马之劳。</p>
        
        <p class="曲"><span class="牌">前腔</span><span class="科">生</span>你身着锦征袍。手执点钢刀。茜红巾头上带。恃勇逞英豪。逆天罪造下不小。总恩赦不得相饶。好收拾须宜及早。如贪恋定然不好。</p>
        
        <p class="曲"><span class="牌">前腔</span><span class="科">外</span>仁兄你量忒小。小弟气英豪。请君同落草。与弟共逍遥。白玉带日围虎腰。象牙床夜伴多娇。须强似穷途饿莩。请同乐不须推调。</p>
        
        <p class="曲"><span class="牌">前腔</span><span class="科">生</span>你说话太颠倒。做作忒蹊跷。<span class="夹白">兄弟。你说英雄。我就把几个勇的比你。</span>绿林徒空勇猛。赤眉辈枉英雄。辜负你三略六韬。臭名儿青史高标。那曾见荣华到老。劝伊家改过为高。</p>
        
        <p class="白"><span class="科">外</span>告哥哥知道。小弟自别恩人。有一身武艺。谁肯留我在家。出于无奈。只得收集几个无徒。剽掠为计。今因缺少一虎皮垫坐。下山打虎。不想惊起哥哥。万望恕小弟之罪。哥哥。小弟手下见有五百喽啰。今唐末陵夷。群盗并起。不若哥哥做一个寨主。小弟扶助。以图大事。多少是好。<span class="科">生</span>兄弟差矣。岂不闻义理之勇不可无。血气之勇不可有。这等断然不可。就此告别。不及尽情。<span class="科">外</span>哥哥。你飘然迳去。茫然无情。敢问日前何爱我之深。今日何拒我之甚。<span class="科">生</span>与善人交。如入芝兰之室。与恶人交。如入鲍鱼之肆。你前日一身武艺。满腹阴符。我故朝暮相亲。你今纲常扫地。罪恶弥天。我故匆匆相拒。不过为此。非有他故。<span class="科">外</span>哥哥。路已行差。事已干错。小弟悔之无及。<span class="科">生</span>兄弟。你说那里话。人孰无过。改之为贵。如今声息未显。还好改过。以后事迹昭彰。不可转移。<span class="科">外</span>望哥哥指教。<span class="科">生</span>方今社稷陵夷。国家多难。当舍了山寨。散了喽啰。同我前去代州。投奔李令公。以求进用。此人操国重权。宽仁好士。他必留我和你。那时与国家出力。寻一个进身。如此转祸为福。反邪归正。却不是好。你到教我做这般勾当。实非报我之恩。反陷我在不义之地也。<span class="科">外</span>哥哥言之有理。即今放火。焚了山寨。散了喽啰。收拾些盘缠。随哥哥就行。<span class="科">生</span>如此甚好。<span class="科">外</span>众喽啰听着。与我放火烧了山寨。各自归家去。务农生理。今后不可为非。<span class="科">众</span>领钧旨。</p>
        
        <p class="落诗">火焚山寨散喽啰。<br />再不山前布网罗。<br />归正弃邪凶化吉。<br />从今商旅任经过。</p>
        
        <h2 id=ch20 class="chapter"><span class="出题">第二十出　朱泚侵唐</span></h2>
        
        <p class="曲"><span class="牌">玩仙灯</span><span class="科">丑上</span>风高月黑镇嵯峨。雄据中原笑楚歌。天地若容呵。直把中原收复。</p>
        
        <p class="白">剑光烨烨吐冰花。人杰山雄起暮笳。可笑唐朝尸位相。等闲端坐饮流霞。自家朱泚是也。功称五霸。雄据三关。百发百中。望风而战者魂消。七纵七擒。闻姓而归者下拜。常笑子弟八千而兵败。吕布三姓以无成。正是男儿要展擎天手。莫作畏刀避剑人。趁此秋高马肥。不免唤手下头目出来计议。复取前仇。多少是好。众头目向前。<span class="科">末同众上</span>天翻地覆取中原。虎鬭龙争未息肩。惯战多谋天助顺。势无两立不同天。元帅有何使令。<span class="科">丑</span>众头目们听吾道来。即今唐天子失政。有功不赏。有罪不诛。赤心者远贬岭南。谗佞者安居廊庙。三边七关无粮。八位五侯肥俸。非我故要如此。其实受气不过。前者分付你办下衣甲。可完备了不曾。<span class="科">末</span>俱完备了。<span class="科">丑</span>众头目听吾号令。月黑休渡河。马瘦莫前进。临阵不可退畏。下营务要吉利。鼓鸣而进。金鸣而退。旗开取胜。马到擒人。分付尤云光。先领五千人马进发。我随后领兵接应。<span class="科">末</span>领钧旨。</p>
        
        <p class="曲"><span class="牌">清江引</span><span class="科">丑</span>风高月朗秋气清。正好相征进。雌雄顷刻分。成败须臾定。据中原安如磐石稳。</p>
        
        <p class="曲"><span class="牌">前腔</span><span class="科">末</span>兵勇马肥器械精。帐下旌旗整。箭离弦奏功。刀动倾人命。直杀得鬼哭神嚎天地暝。</p>
        
        <p class="曲"><span class="牌">前腔</span><span class="科">净</span>主兵军法严又明。号令风霆迅。速征尽伏从。远近皆归顺。望军中果然威凛凛。</p>
        
        <p class="落诗">马鞍山前草微黄。<br />正好交兵作战场。<br />得失荣枯皆由命。<br />死生难脱利名缰。</p>
        
        <h2 id=ch21 class="chapter"><span class="出题">第二十一出　李晟招贤</span></h2>
        
        <p class="曲"><span class="牌">玩仙灯</span><span class="科">末上</span>宝剑拥重裘。玉鞭驰骏。心抱庙堂忧。腰佩封侯印。</p>
        
        <p class="白">四方盗起如屯蜂。狼烟烈焰薰天红。将军一怒天下息。腥膻扫尽夷从风。公尔忘私愿已久。此身许国不知有。金戈挽日酬战征。麒麟图画功为首。雁门关外秋风烈。铁衣披戍卧寒月。汗马心勤二十年。羸却斑斑鬓如雪。天子明见万里余。几番劳𪟝来旌书。肘悬金印大如斗。无负堂堂七尺躯。下官乃代州令公李晟是也。旧居文职。新列武班。得专生杀。威镇西川。暂退食公衙。偷闲私宅。恐有怀才抱艺之人。远来投谒。若不将进。是谓失人。周公握发吐哺。正此谓也。左右那里。<span class="科">丑</span>细柳营前听号令。大辕门外看驰驱。覆元帅。有何使令。<span class="科">末</span>左右的。即今四方扰攘。贼盗并起。正是用人之际。朝廷有旨。着我招集贤士。凡有往来参谒之人。其中多有高明之士。如远来的。急与通报。不可隐漏。须请进以礼相留。以备国家之用。如不与他通报。罪及汝等。<span class="科">丑</span>领钧旨。</p>
        
        <p class="曲"><span class="牌">步步娇</span><span class="科">生外同上</span>仕路崎岖云程阻。宦海舟难渡。关山片月孤。霜冷风寒。怎禁凄楚。弹铗叹无鱼。渐近长安路。</p>
        
        <p class="白"><span class="科">生</span>寒儒元是簪缨裔。怒气冲冠时不利。<span class="科">外</span>盐车骐骥岂终淹。十载狐裘竟凋弊。<span class="科">生</span>兄弟。这里就是元帅府门。<span class="科">见丑介</span>大哥拜揖。<span class="科">丑</span>官人那里。<span class="科">生</span>小生是京兆远安县韦皋。来拜你老爷。烦乞通报。<span class="科">丑</span>先生少待。禀元帅。外面有一个韦皋来见。<span class="科">末</span>韦皋是我故人之子。快请进来。<span class="科">丑</span>先生。元帅有请。<span class="科">生</span>兄弟少待禀过元帅。方可进见。<span class="科">外</span>哥哥先进。<span class="科">生见介</span>叔父拜揖。韦皋托在父执。敢此迳造。冒犯威颜。不胜战栗。<span class="科">末</span>幼年曾接丰标。及壮未曾经识。不意一貌堂堂。可喜可喜。又闻入赘张相公府中。如何得投至此。<span class="科">生</span>蒙叔父罣心。果赘在彼府内。进见之初。未敢备陈。小姪有一个义弟范克孝。在外未敢擅进。<span class="科">末</span>既是贤姪金兰契友。何不早说。左右的快请进来。<span class="科">丑</span>官人。元帅有请。<span class="科">外见介</span>元帅请坐。待范克孝参拜。<span class="科">末</span>不须下礼。贤姪几年不见。不知你学问如何。<span class="科">外</span>启知元帅。韦兄有经济之才。真庙廊之器。奈何时运未通。功名不遂。<span class="科">末</span>贤姪。六韬三略。曾检阅否。<span class="科">生</span>小姪略知一二。<span class="科">末</span>汝义弟有何高艺。<span class="科">生</span>禀叔父知道。此人有万夫不当之勇。十八般武艺。件件皆能。曾在颍阳山徒搏一虎。才过山西。又打死一虎。<span class="科">末</span>伟然一躯。断非久淹之人。<span class="科">生</span>叔父跟前。岂敢一言虚夸。<span class="科">末</span>贤姪既谙文通武。范克孝又雄力绝人。如今正是用人之际。三月前圣旨到来。说道不拘功臣庶士。见任退休。一应敢勇之人。能知兵法。或有当身武艺者。即将府库钱粮收养贤士。以需国家之用。二位来得正好。待下官申奏朝廷。听候取用。<span class="科">生</span>多谢叔父。<span class="科">末</span>近闻得圣驾亲征。已曾差人去打探声息。不知何如。想目下定有回报。左右的。天道寒冷。且置酒来。<span class="科">生</span>不劳赐酒。<span class="科">末</span>一来与二位接风。二来与二位暖寒。<span class="科">丑</span>禀元帅。酒在此。</p>
        
        <p class="曲"><span class="牌">好事近</span><span class="科">末把盏介</span>丰采久暌违。老怀抑郁追思。一杯蔬酒。聊慰远来佳意。<span class="夹白">克孝。你</span>堂堂貌伟。梁栋材定作邦家器。我当保举贤能。<span class="夹白">二位</span>管教都衣锦归。</p>
        
        <p class="曲"><span class="牌">前腔</span><span class="科">生</span>念家尊交谊乞提携。<span class="夹白">叔父有</span>善兼天下名誉。不辜来意。足感厚情之至。<span class="夹白">小姪呵</span>才疎德匪。我从今朝夕听垂诲。望叔父荐拔寒微。办赤心报答明主。</p>
        
        <p class="曲"><span class="牌">前腔</span><span class="科">外</span>徐州沛县是乡闾。念克孝粗知武艺。双亲早逝。与仁兄偶然为结义。<span class="夹白">他令岳张相公呵。</span>听童儿是非。霎时祸起萧墙内。<span class="夹白">因此我仁兄忿气。</span>故不惮千里来投。真个是太山之倚。</p>
        
        <p class="曲"><span class="牌">太平令</span><span class="科">净上</span>疾走如飞。戍鼓连天狼烟起。胡笳彻夜西风里。龙争虎鬭辨雄雌。<span class="夹白"><span class="科">末</span>探事的且喘息定。</span>事何如。御驾亲征胜与输。<span class="科">净</span>奉天圣驾都围住。满城不日竖降旗。</p>
        
        <p class="白">告将军知道。边塞上十分紧急。<span class="科">末</span>怎见得。<span class="科">净</span>但只见烟生紫塞。日蔽黄沙。风豕长蛇。互相吞并。龙争虎鬭。各自争强。红旗赤帜。布满四方。女哭男啼。惊惶万户。雄兵猛将。一似聚蚁屯蜂。短剑长鎗。好似森林密竹。东有李希烈军马犯边。西有尤云光戳战。圣驾围住奉天县里。内无粮草。外绝救兵。将军急当救驾。不可迟缓。<span class="科">末</span>既如此。二位少留舍下。待老夫统兵救驾。<span class="科">生</span>告叔父得知。我二人虽无谋略。愿随叔父助阵。<span class="科">末</span>好好。贤姪你虽知兵法。未曾遇敌。须当用意小心。今拨五千人马。与二位作为先锋。开山洗路。老夫亲率大兵。下营督战便了。<span class="科">净</span>告将军。兵书云。多算则胜。少算则不胜。恐将军救驾心急。不备后兵。敌人势大。不可轻视。<span class="科">末</span>你晓得甚么。吾闻兵书云。疾进缓退。将之谋也。圣驾被围。事若烧眉。度日如年。孟子云。虽有智慧。不如乘势。敌人得志心骄。料无援兵后至。吾将大兵。从中突出。贼人以为从天而下。必斩将搴旗。大功可收。圣驾可夺矣。贤姪。</p>
        
        <p class="曲"><span class="牌">扑灯蛾</span>汝当率雄师。登山与渡水。赏罚无偏向。士卒用心无怨也。<span class="夹白">克孝。</span>你施威仗勇。办赤心保驾扶主。若还是功成捷报。管腰金衣紫富贵在须臾。</p>
        
        <p class="曲"><span class="牌">前腔</span><span class="科">生</span>忠诚臣子心。汗马男儿事。义胆与忠肝。摧锋冒险不避也。龙蟠虎踞。敢当锋决个输赢。管叛亡授首。肯教中国诿蛮夷。</p>
        
        <p class="曲"><span class="牌">前腔</span><span class="科">外</span>矢石吾敢当。生死我不惧。破虏反掌间。不须在心萦系也。封侯万里。那其间才是男儿。方显英雄武艺。把蛮烟尽扫定无遗。</p>
        
        <p class="曲"><span class="牌">尾声</span>旗开得胜英雄事。马到功成智士机。管取君恩拜紫泥。</p>
        
        <p class="落诗">跃马扬鞭立大功。<br />一朝疾扫虏尘空。<br />三边夜警无传箭。<br />愿取天山早挂弓。</p>
        
        <h2 id=ch22 class="chapter"><span class="出题">第二十二出　祝香保父</span></h2>
        
        <p class="白"><span class="科">净上</span>人无远虑。必有近忧。前日韦姐夫被我背了一场是非。爹爹一时赶出去了。小姐恨入骨髓。他是亲生的女儿。爹爹倘若回心转意。教我如何是好。如今一不做。二不休。我见小姐为因爹爹身体不安。每日到祠堂中祈保。方才又拿香纸去了。待我将机就计。只说道小姐咒骂爹爹。不免哄爹爹到祠堂中去。撞着小姐。我便当他面前叫破了。就后有话说。不过只是报冤。妙计妙计。计就月中擒玉兔。谋成日里捉金乌。<span class="科">下</span></p>
        
        <p class="曲"><span class="牌">天下乐</span><span class="科">旦上</span>罢舞离鸾镜掩尘。那堪风雨老灵椿。</p>
        
        <p class="白">徐步出阶庭。西林近日斜。对天通意旨。鉴取妾身诚。奴家思想着。父母养育妾身长大。多少劬劳。今享此富贵。皆是父母福庇。近日爹爹身体不安。无可报答。不免到神前立下玄疏。减妾身二十年阳寿。添爹爹二十年遐龄。多少是好。</p>
        
        <p class="曲"><span class="牌">石榴花</span>心香一炷。稽首告穹苍。严父病在膏肓。恩罔极。未曾偿。愿减妾身年添父龄长。愿霎时体康。百年强健常无恙。望天心乞赐周全。庶表我为女衷肠。</p>
        
        <p class="曲"><span class="牌">石竹花</span><span class="科">净外上</span>病卧房帏。屈指又经数月。面貌萎黄。力衰体怯。</p>
        
        <p class="白"><span class="科">净</span>爹爹。你久病卧床。我扶着你走动一走动。<span class="科">外</span>这等到好。<span class="科">扶走介</span>你看这厅上。也无人打扫。几案都是尘垢。<span class="科">净</span>爹爹。你休要闲管。请自保养精神。祠堂门到开了。爹爹进去祷祈神力保佑。这病就好。<span class="科">外</span>到也说得是。<span class="科">行介</span>呀。谁烧纸钱在此。<span class="科">净</span>姐姐在这里。问姐姐便是。<span class="科">外</span>我儿。谁在此烧纸钱。<span class="科">旦背云</span>欲说真情。又道沽名。欲待不说。又难回话。事处两难。怎生是好。<span class="科">净</span>爹爹。今日童儿不说。更待何时。姐姐因你前日赶了姐夫出去。每日自言自语。切齿怨恨。如今对天咒骂爹爹早死早灭。待他夫妻完聚。因此上在此烧纸。<span class="科">外</span>你咒得我好。养得你这等长大。你忍下得这等毒手。<span class="科">旦</span>童儿休得无礼。怎么在爹爹面前无中生有。架空说这一场。我为爹爹久病。减寿立疏。祈保身体。那有这话。</p>
        
        <p class="曲"><span class="牌">一封书</span><span class="科">外打介</span>自生你似掌珠。教拈针及读书。寒时节与衣。饱肥甘尤虑饥。及至夫妻成匹配。反背深恩咒咀吾。对神祗。恶言词。女害亲爹甚所为。</p>
        
        <p class="曲"><span class="牌">前腔</span><span class="科">老旦上</span>纱厨里睡起。闷无聊倚翠帏。无人问起居。隔花阴鸟自啼。忽听得堂前人竞语。敛衽忙将莲步移。父和儿。事何如。两两諠哗辨是非。</p>
        
        <p class="白"><span class="科">外</span>你养得好女儿。对天咒我早死早灭。童儿取大棍来。<span class="科">老旦</span>相公。孩儿是你的女。料无大事。便有些差池。亦当饶恕。况孩儿知今博古。岂肯为此不孝。<span class="科">外</span>又来护短了。我身体方才好些。又对天咒骂我。<span class="科">老旦</span>是谁见。<span class="科">外</span>是童儿见。<span class="科">老旦</span>孩儿。此事有无。何不与他辨说。<span class="科">旦</span>爹爹母亲在上。天地神明鉴察。孩儿因爹爹身子不安。烧香立疏。保佑霎时健康。减妾二十年阳寿。添爹爹二十年遐龄。不料爹爹与童儿到来。急遽之间。不及告诉。欲说祈祷。又道沽名。所以不好回答。岂料童儿在爹爹面前谤言。道奴家对天烧纸。咒骂爹爹早死早灭。爹爹不察情由。将孩儿打倒在此。<span class="科">老旦</span>却原来。相公。孩儿见你身体不安。他在神前立疏保佑。减己阳寿。添汝遐龄。何反听此谤言。将他责打。<span class="科">外</span>夫人不要听他。既有此心。何不早说。见我要打便胡说。<span class="科">老旦</span>孩儿过来。是非说与你爹爹听着。</p>
        
        <p class="曲"><span class="牌">山坡羊</span><span class="科">旦</span>爹爹休嗔休怪。孩儿叨承钟爱。<span class="夹白">为爹爹有病。</span>终朝废食。终夜衣不解。恶祸胎。无端降下来。把迷天大罪。大罪将奴害。谁想爹爹反忌猜。<span class="科">合</span>哀哉。思之泪满腮。哀哉。思之泪满腮。</p>
        
        <p class="曲"><span class="牌">前腔</span><span class="科">老旦</span>听妾一言宽解。父子人伦之大。三纲五典。五典曾谙解。休致猜。把雷霆怒且拨开。易云愆忿。愆忿君当戒。只怕父子相残天降灾。<span class="科">合前</span></p>
        
        <p class="曲"><span class="牌">前腔</span><span class="科">外</span>你好蹊跷作怪。动不动为他来遮盖。谁人似你。似你禽犊爱。你口莫开。牝鸡鸣祸便来。我胸中自有。自有分明在。自恨亲生女不才。<span class="科">合前</span></p>
        
        <p class="落诗">孩儿怎敢逆爹娘。<br />怎奈爹行不忖量。<br />耕牛为主遭鞭打。<br />哑妇倾杯惹祸殃。</p>
        
        <h2 id=ch23 class="chapter"><span class="出题">第二十三出　韦皋领兵</span></h2>
        
        <p class="曲"><span class="牌">宴陈平</span><span class="科">生上</span>脱却旧儒衣。便望封侯。<span class="科">外</span>雄兵百万须授首。不斩渠魁誓不休。</p>
        
        <p class="白"><span class="科">生</span>黄河岂常浊。澄清亦有时。功名仗三箭。不用万言书。韦皋乃白面书生。多蒙叔父李令公。着我领五千人马。同贤弟前去开山洗路。就此起程。不免叫军校过来。分付他则个。军校每何在。<span class="科">末同众上</span>用箭须用长。挽弓须挽强。射人先射马。擒贼先擒王。覆先锋。有何钧旨。<span class="科">生</span>军士每近前听吾号令。一不许逡巡畏缩。二不许轻易扬威。三不许乱鸣金鼓。四不许泄漏军情。五不许移前易后。六不许慢令致期。七不许忤违军令。八不许队伍参差。九不许拾遗窃取。十不许信地擅离。有违军令者斩。虚报军情者斩。掳掠财物者斩。自相争竞者斩。务要同心协力。以收大功。分付前军。离城十里。掘下陷坑。仍将草茅来遮盖。临阵之时。诈败佯输。从侧路奔走。<span class="科">外</span>哥哥为何诈败。<span class="科">生</span>你不知道。那贼人见浅。一径大路赶来。必堕吾计中。贼可擒矣。</p>
        
        <p class="曲"><span class="牌">窣地锦裆</span>旌旗蔽日满天红。蹀躞霜蹄马似龙。三军一鼓便擒戎。顷刻胡尘一扫空。</p>
        
        <p class="曲"><span class="牌">前腔</span><span class="科">净引众上</span>冲天杀气黑漫漫。壮士闻风心胆寒。鸣锣击鼓彻云端。莫作寻常一例看。</p>
        
        <p class="白"><span class="科">净</span>来将何人。怎敢领兵对阵。<span class="科">生</span>吾乃李令公帐下副将韦皋。先锋范克孝是也。汝是何人。<span class="科">净</span>吾乃朱太尉手下副将尤云光是也。<span class="科">生</span>你这逆贼。好好开了城门。献出驾来。万事俱休。稍有迟违。杀得你片甲不存。悔之晚矣。<span class="科">净</span>无名小将。休得乱言。排开阵势。与你厮战。</p>
        
        <p class="曲"><span class="牌">双劝酒</span><span class="科">生净杀介</span>鼓鸣金进。弓开弦响。众军用心。论功升赏。区区小将有何强。敢与相持胡鬭莽。</p>
        
        <p class="曲"><span class="牌">窣地锦裆</span><span class="科">净众</span>连年得胜驾都围。不料韦皋会使机。空坑陷马怎施为。只得投降听指挥。</p>
        
        <p class="白"><span class="科">生</span>尤云光已擒。余兵星散。不必穷追。且将尤云光绑在军前。将士每传令休息。先以牛酒犒劳。然后论功升赏。众军奏凯回阵。<span class="科">众</span>得令。</p>
        
        <p class="曲"><span class="牌">水底鱼</span><span class="科">末领众上</span>战鼓如雷。旌旗猎猎飞。鞭敲金凳。人唱凯歌回。</p>
        
        <p class="曲"><span class="牌">前腔</span>鎗刀摆列。军容煞整齐。到韦将军营寨。远闻得胜归。</p>
        
        <p class="白">快传令太尉。领兵来策应。<span class="科">相见介生</span>多蒙叔父挂心。<span class="科">末</span>贤姪。可喜可喜。<span class="科">生</span>告叔父得知。贼首已擒。余兵星散。李希烈不战自溃。圣围已解。但无人保驾。并解贼首上京。<span class="科">末</span>老夫恐二位不谙战征。难退希烈云光。故亲率大兵。前来策应。且喜功成。范克孝。今日方见你勇猛。贤姪保驾。克孝解贼。二位一同上京。听候升赏。<span class="科">生</span>还请叔父保驾。<span class="科">末</span>老夫信地不可擅离。二位还去。我这里一壁厢将功申奏朝廷。定有升赏。<span class="科">外</span>如此多谢叔父了。</p>
        
        <p class="落诗">三箭定天山。<br />长歌入汉关。<br />功因多难立。<br />身为太平闲。</p>
        
        <h2 id=ch24 class="chapter"><span class="出题">第二十四出　提领央媒</span></h2>
        
        <p class="曲"><span class="牌">梨花儿</span><span class="科">丑上</span>风流提领家富豪。风流惯使风流钞。只为风流折了腰。<span class="夹白">嗏。</span>风流落在风流套。</p>
        
        <p class="白">我是个风流提领。惯要游山玩景。只因没了夫人。怎挨得冬天脚冷。夜来叫屈连天。恨不得临渴掘井。使了千钱万钱。不得亲事完整。自家王提领是也。只因丧了夫人。打探得张相公府中有一小姐。十分标致。吾欲娶之。未知姻缘若何。不免叫院子出来商议则个。院子那里。<span class="科">末</span>一声呼院子。两脚走东西。覆相公。有何分付。<span class="科">丑</span>我欲要取张相公的小姐为妻。<span class="科">末</span>相公差矣。那小姐是有丈夫的。使不得。<span class="科">丑</span>院子。你不知道。他丈夫不成器。被张相公赶出去了。只是无人做媒。<span class="科">末</span>既然如此。张相公府中有个富童。老相公十分爱他。若得他主婚。此亲事便成。<span class="科">丑</span>快去请来。<span class="科">末</span>富管家有请。<span class="科">内应</span>是谁请我。<span class="科">末</span>王提领相请。<span class="科">净</span>就来了。</p>
        
        <p class="曲"><span class="牌">前腔</span>门外是谁称管家。乔妆乔扮满面麻。摆摆摇摇自奖夸。<span class="夹白">嗏。</span>东岳庙里神灵怕。</p>
        
        <p class="白"><span class="科">末</span>只好惊鬼。<span class="科">净</span>不惊鬼何人怕我。王相公拜揖。<span class="科">丑</span>尊舅拜揖。<span class="科">净</span>王相公。不来亲者强来亲。今日呼唤。有何钧旨。<span class="科">丑跪介</span>有一事。望乞作成作成。<span class="科">净</span>请起请起。有事但说。<span class="科">丑</span>闻得府上小姐寡居日久。下官意欲求为妻室。欲烦管家主张。若得成全此事。重重相谢。<span class="科">净</span>道是甚么事。原来如此。这等何难。既蒙抬举。都在小人身上。<span class="科">丑</span>多谢多谢。若得应承。万望回报。</p>
        
        <p class="曲"><span class="牌">胡笳令</span>只为夫妻中路离。空抱鼓盆悲。若还成就姻缘事。定应宿世系红丝。</p>
        
        <p class="曲"><span class="牌">前腔</span><span class="科">净</span>下礼行茶都莫提。我自有施为。但请童儿吃一醉。管教成就做夫妻。</p>
        
        <p class="曲"><span class="牌">前腔</span>浪语闲言都是虚。<span class="夹白">媒妁</span>你要用心机。蓝桥若得春消息。好花折取一枝归。</p>
        
        <p class="落诗">两边好歹我都包。<br />女渡银河驾鹊桥。<br />今世夫妻前世事。<br />冰人不必絮叨叨。</p>
        
        <h2 id=ch25 class="chapter"><span class="出题">第二十五出　韦皋得真</span></h2>
        
        <p class="曲"><span class="牌">菊花新</span><span class="科">生上</span>关山夜月照矛戈。转日回天功绩多。天意果如何。未见皇恩及我。</p>
        
        <p class="白">壮士长驱气若虹。万人谁敢当吾风。凯歌齐唱入朝去。山呼拜舞承明宫。丹心一点似葵侧。臣子坚刚如铁石。圣朝公道日月明。照耀古今谁与匹。小生只因父母双亡。又兼连科不第。干谒张相公。得谐夫妇之好。奈岳父听谗。特来投奔李令公。又蒙令公言听计用。遂成大功。今者因解尤云光赴京。即在会同馆听候圣旨。不免解下戎衣。少息劳苦。已令范克孝朝门外打听圣旨。未知何如。小生自从那日别了娘子。未知安否何如。又未知岳父岳母处如何。仔细思量起来。不觉澘然泪下。</p>
        
        <p class="曲"><span class="牌">啄木儿</span>分鸾凤已数年。未审月貌花容可似前。记临岐手执叮咛。得功名早归庭院。喜别来已得身荣显。勋名震动功不浅。候圣旨褒封衣锦旋。</p>
        
        <p class="曲"><span class="牌">三段儿</span>童儿谮言。这冤仇不共戴天。岳母见怜。愿早还乡伏罪愆。三牲五鼎为供膳。显夫人选恩非浅。夫妇同欢续断弦。</p>
        
        <p class="曲"><span class="牌">归朝欢</span><span class="科">外</span>朝门外。朝门外拱候旨传。<span class="夹白"><span class="科">生</span>你回来了。事体何如。<span class="科">外</span></span>未见皇言下九天。忽相见。忽相见店主寄言。<span class="夹白"><span class="科">生</span>他姓甚么。<span class="科">外</span>此人说道姓王。<span class="科">生</span>他在那里住。<span class="科">外</span></span>家住摘星桥畔。<span class="夹白"><span class="科">生</span>他说甚言语。<span class="科">外</span></span>道吾兄昔日留伎馆。玉箫可意曾留恋。特写春容寄少年。</p>
        
        <p class="曲"><span class="牌">三段子</span><span class="科">生</span>说着泪涟涟。月下花前情万千。鸨母见偏。忽起风波散锦鸳。自投西蜀经年。为死生未卜常怀念。会晤无由各一天。</p>
        
        <p class="白"><span class="科">外</span>哥哥不须下泪。见有店主人在此。<span class="科">生</span>我为王事。不及着人看他。着那汉子进来见我。<span class="科">净</span>小人叩头。<span class="科">生</span>你是何人。<span class="科">净</span>小人是摘星桥王婆店。大人昔日做下处。<span class="科">生</span>到此何干。<span class="科">净</span>玉箫姐寄一幅春容在小人店中。闻知大人到此。特地送来。<span class="科">生</span>几时寄来在你店中。<span class="科">净</span>大人离店未久。王小二送来。不遇大人。留在店中。<span class="科">生</span>玉箫姐一向好么。<span class="科">净</span>大人还不知道。闻得书来之后。玉箫大姐为着大人。口吞玉环。哽咽而死。<span class="科">生</span>可怜可怜。将春容上来。你出门外伺候。我着人来打发你去。<span class="科">净</span>一心忙似箭。两脚走如飞。<span class="科">净下生外看介</span></p>
        
        <p class="曲"><span class="牌">前腔</span><span class="科">生念诗悲介</span>前生运蹇。以致今生分缘浅。今生命悭。拟结来生未了缘。丹青过目如亲见。妇人似你贞烈罕。难得身堕风尘节义全。</p>
        
        <p class="曲"><span class="牌">归朝欢</span>这节义。这节义伊谁与传。我心铭徒自镌。这骸骨。这骸骨伊谁与填。我心旌徒自悬。乐昌一旦俄分镜。延平津怎得重会剑。洛浦何年珠再还。</p>
        
        <p class="曲"><span class="牌">前腔</span><span class="科">外</span>不须用。不须用嚎啕怨天。夫妇皆因宿世缘。思尊嫂思尊嫂正当妙年。鸾凤和鸣期百年。奈死生有命难移转。蓝田种玉根还浅。更为思君丧九泉。</p>
        
        <p class="曲"><span class="牌">尾声</span><span class="科">合</span>梨花夜雨飞琼片。荷叶秋霜委翠钿。怎得花再鲜妍荷再圆。</p>
        
        <p class="白"><span class="科">末上</span>扣首承王命。回身转玉阶。圣旨已到。跪听宣读。皇帝诏曰。朕闻先代轩辕破蚩尤。非仗武不能。大禹征有苗。非用兵不克。兵乃邦家爪牙。武实封疆捍御。兹者中原陆沈。犬羊鼎沸。希烈弄兵西扰。朱泚率众南侵。生民涂炭。朕甚悯焉。为此驾幸亲征。不意陷身狐窟。李晟选将得人。用兵有法。韦皋出战奋勇。百战百胜。而建立奇功。范克孝勇冠三军。而力移九鼎。此三人者。奠已破之山河。复几危之社稷。李晟升天下都元帅。食邑五千户。韦皋授西川节度使。操生杀之权。代张延赏之任。范克孝授骁骑将军。亦暂任西川。同理军务。即随韦皋。亲赍玉音交割。呜呼。李晟举贤匡国。乃臣子之忠诚。旌善赏功。乃朝廷之大典。沐此黄麻。各司厥职。望阙谢恩。山呼。<span class="科">生外</span>万岁万岁万万岁。<span class="科">末</span>下官告别。<span class="科">生</span>请馆驿中茶饭。<span class="科">末</span>多谢多谢。<span class="科">生</span>好排茶饭供朝使。尊重衣冠答圣明。<span class="科">末下</span></p>
        
        <p class="曲"><span class="牌">大圣乐</span><span class="科">生</span>谢吾皇手诏荣除。岂料光生腐草余。才疎任重心惭愧。惟赤胆贯虹霓。今喜岳翁显任皋迁替。昼锦荣归世所稀。<span class="科">合</span>辞京国。返故庐。夫荣妻贵耀门闾。悬金印。服紫衣。长安道上马如飞。</p>
        
        <p class="曲"><span class="牌">前腔</span><span class="科">外</span>谢仁兄荫及区区。厚德铭心不可违。天恩降敕为边备。局量浅怎施为。追思狂稚当年事。今日方知昨日非。<span class="科">合前生</span></p>
        
        <p class="白">左右的。与我先赍公文一角到西川去。<span class="科">外</span>哥哥。是甚么公文。<span class="科">生</span>韩翺的公文。我把韦皋二字改作韩翺。庶免岳父羞见。</p>
        
        <p class="落诗">丹凤衔书下玉墀。<br />谁知大将是鸿儒。<br />纷纷车马多如簇。<br />一路风光到草庐。</p>
        
        <h2 id=ch26 class="chapter"><span class="出题">第二十六出　逼女更夫</span></h2>
        
        <p class="曲"><span class="牌">谒金门</span><span class="科">外上</span>侯门深似海。人马过来稀。昼永人闲谁作侣。消磨白日无过只仗琴书。</p>
        
        <p class="白">老病今安托上天。明香满爇告神前。自怜膝下儿孙少。幼女犹能奉暮年。我张延赏家资富足。爵禄崇高。争奈无子。止有一女。不料招这不成才的韦皋为婿。被我赶出去。不知下落。童儿那里。<span class="科">净</span>全凭三寸舌。来说两边亲。爹爹有何分付。<span class="科">外</span>童儿。韦皋被我赶出去。不知几时等得他回来。只是担阁我女儿。如何是好。<span class="科">净</span>爹爹。韦皋穷便穷。气最大。定然不来了。<span class="科">外</span>他若不来之时。我孩儿终无结果。我老景倚靠着谁。<span class="科">净</span>爹爹。不若教小姐别嫁一个门当户对的儿郎。侍奉爹爹暮年。却不为美。<span class="科">外</span>我欲如此。只是难寻称意的儿郎。<span class="科">净</span>爹爹。王提领没了夫人久矣。欲求娶小姐。此人若何。<span class="科">外</span>此人到好。只怕孩儿不从。<span class="科">净</span>只要爹爹做主。那怕小姐不从。<span class="科">外</span>既如此。请小姐出来。<span class="科">净</span>小姐有请。得他心肯日。便是我运通时。<span class="科">下</span></p>
        
        <p class="曲"><span class="牌">菊花新</span><span class="科">旦上</span>娇鸾雏凤各分飞。玉纤空自数归期。静听金风声里送。谁家月夜捣寒衣。</p>
        
        <p class="白">桑榆暮景念慈颜。萍梗儿夫去不还。坐处忧愁行处想。别时容易见时难。奴家自从儿夫别后。心随千里。神思不宁。且喜爹爹身体康健。不免向前问安则个。爹爹万福。<span class="科">外</span>孩儿到来。<span class="科">旦</span>爹爹尊体若何。<span class="科">外</span>孩儿。多亏你母子调理。喜得安痊<span class="科">旦</span>爹爹。为子事亲。理之常也。何须挂怀。<span class="科">外</span>孩儿。我有一言。今对你说。<span class="科">旦</span>不知有何分付。<span class="科">外</span>吾今景入桑榆。叹衰容之渐老。官居棨戟。奈子息之全无。看你容貌俱全。合当与将门相府结婚姻。诗礼通晓。堪并公子王孙偕伉俪。汝母一时不度。将你错配韦皋。不才浪荡。难称东床之选。放鹰逐犬。扰害乡民。访柳寻花。不务生业。无仁无义。不孝不忠。逐婿非我不情。于理自当责遣。萍梗之狂夫。此去必填沟壑。青春之爱女。合宜重配豪门。一与汝谐老。二赡我余年。你可绝夫情。宜遵父命。<span class="科">旦</span>爹爹。孩儿性虽愚鲁。曾观国史。每阅经书。妇人不践二庭。夫在安可再嫁。曾闻汉陈孝妇甘贫贱以事亲姑。唐李德武妻宁殒身而守夫节。今虽不及剔目断臂之贞廉。亦可守事亲敬夫之道理。羁旅之儿夫。信息不传于鸿雁。深闺之处女。贞烈敢比于冰霜。再嫁之言。实难从命。事亲之道。自保无亏。<span class="科">外怒介</span>你不从父命。安得为孝。你是何处生长。口食身衣。享用何人。到把言语犯我。只是少打。</p>
        
        <p class="曲"><span class="牌">香罗带</span><span class="科">旦</span>儿夫向帝京。安知死生。奴连宵不昧魂梦惊。自怜前世分缘轻也。关山月各天明。<span class="夹白">爹爹</span>黄花晚节荣暮龄。孩儿永恋亲闱也。肯忘深闺夫妇情。</p>
        
        <p class="曲"><span class="牌">前腔</span><span class="科">外打旦介</span>良言你不听。胡言厮挺。父不是亲谁是亲。却违父命恋夫情也。真逆子假惺惺。那些承颜顺志为孝亲。<span class="夹白">罢罢。</span>女生外向从古有也。<span class="夹白">我欲待打死你呵。</span>只为无儿且恕矜。</p>
        
        <p class="白">棒头劣女归泉壤。免使狂夫去复来。<span class="科">外下</span></p>
        
        <p class="曲"><span class="牌">前腔</span><span class="科">老旦上</span>堂前闹炒声。知谁论争。莫非父子伤面情。<span class="夹白"><span class="科">扶旦介</span>孩儿。你为何跌倒在地。<span class="科">旦</span>爹爹将孩儿打倒在此。<span class="科">老旦</span>相公。</span>这些弱息你亲生也。今痛责为何因。<span class="夹白">我儿。</span>停悲与我说个明。打女连娘苦也。顿觉腮边珠泪零。</p>
        
        <p class="白">孩儿。爹爹为何打你。说与我知道。</p>
        
        <p class="曲"><span class="牌">五更转</span>玉貌愁。蛾眉蹙。因何事。恁啼哭。眼底泪珠。泪珠常扑簌。父子参差。语言伤触。思量起。这是非。泼奴仆。搬唆老父。老父将他逐。<span class="夹白">孩儿。为甚事。说与我做娘的知道。</span>免使我心疑痛怜骨肉。</p>
        
        <p class="曲"><span class="牌">前腔</span><span class="科">旦</span>苦在心。难回复。说将来。情太毒。韦郎生死。生死应难卜。爹听谗言。逼嫁他族。言语乖。不顺情。遭凌辱。<span class="夹白">爹爹呵。</span>任童儿泼贱。泼贱为心腹。不念孩儿亲生骨肉。</p>
        
        <p class="白"><span class="科">老旦</span>孩儿。原来如此。待我叫童儿问他则个。</p>
        
        <p class="曲"><span class="牌">桂枝香</span><span class="夹白"><span class="科">旦</span>母亲。</span>心中自忖。不如休问。韦郎因为不思。今结下终身仇恨。千般劝解。千般劝解。儿夫不听。今成画饼。古人云。势败奴欺主。时衰鬼弄人。</p>
        
        <p class="白"><span class="科">老旦</span>童儿那里。<span class="科">净</span>无端祸起须臾至。打点言辞答主人。老夫人。童儿来了。<span class="科">老旦</span>这狗才还不跪。<span class="科">净</span>奶奶。外面人都叫我做大官。不要骂这两个字出来。<span class="科">老旦</span>唗。这奴才。你为何在老相公面前唆哄。逼小姐改嫁。<span class="科">净</span>我不曾。<span class="科">老旦</span>还说不曾。<span class="科">老旦打净介</span></p>
        
        <p class="曲"><span class="牌">前腔</span><span class="科">老旦</span>无端狼毒。唆爹嗔忿。令人恨你不仁。直恁把纲常乱紊。背是面非。背是面非。多般谗谮。数恶不尽。<span class="夹白"><span class="科">旦</span>娘休要怪他。</span>自评论。骨肉生嫌隙。非亲却是亲。</p>
        
        <p class="曲"><span class="牌">前腔</span><span class="科">净</span>夫人听禀。不须生忿。爹爹日夜斟量。怕小姐鸳帏孤另。<span class="夹白">王提领呵。</span>是豪门贵戚。豪门贵戚。青春才俊。欲谐秦晋议婚姻。好意来撺掇。谁知反怪嗔。</p>
        
        <p class="白"><span class="科">老旦</span>这奴才。今后再不改。活活打死你。<span class="科">净</span>今后再不敢了。<span class="科">老旦</span>起去。</p>
        
        <p class="落诗">搬是搬非太不仁。<br />怀揣羞脸走如云。<br />自家骨肉常如此。<br />何况区区陌路人。</p>
        
        <h2 id=ch27 class="chapter"><span class="出题">第二十七出　韦皋荣行</span></h2>
        
        <p class="曲"><span class="牌">菊花新</span><span class="科">末上</span>镇静拥貔貅。烈士封侯。狼烟烽火扰神州。为国心忧。</p>
        
        <p class="白">壮志吞胡羯。忠心贯斗牛。手提三尺剑。欲斩叛臣头。且喜韦皋收伏了奉天等县。迎取圣驾。并解逆贼尤云光赴京。已除授西川节度使。随赍敕命到任。昨日报来。今日代州经过。呀。鼓乐喧天。敢是范韦二人来也。</p>
        
        <p class="曲"><span class="牌">神仗儿</span><span class="科">生外</span>旌旗拥蔽。旌旗拥蔽。鼓金鼎沸。亲承圣旨。到得代州界里。权驻节。且停［⿸⿰方𠂉儿］。权驻节。且停［⿸⿰方𠂉儿］。</p>
        
        <p class="白"><span class="科">相见介生</span>恩旨烦叔父且收下。叔父请坐。待韦皋拜谢提携之恩。<span class="科">末</span>二位自有大功升赏。老夫何能。不须拜谢。<span class="科">生拜介</span>皆赖叔父保举。<span class="科">末</span>贤姪。你奉请鸾舆入凤城。旗开取胜虏尘清。克孝。你威风远振三千里。武勇高超百万兵。<span class="科">生</span>春意渐回枯草绿。秋毫无犯鬼神惊。<span class="科">外</span>今朝唐室重兴复。破碎山河一坦平。<span class="科">末</span>老夫办下一杯酒。与二位贺喜。<span class="科">生</span>重蒙叔父盛情。不劳赐酒。一者恐违钦限。二者归心似箭。不敢久留。<span class="科">末</span>如此。待老夫远送一程。</p>
        
        <p class="曲"><span class="牌">八声甘州</span>逆贼不道。致万民奔走。中原纷扰。滔天罪恶。无情三尺难饶。恢恢天网疎不漏。假手吾曹安可逃。<span class="科">合</span>细思有擎天捧日功劳。</p>
        
        <p class="曲"><span class="牌">前腔</span><span class="科">生</span>扶桑日渐高。一霎时雾散烟消。重兴唐室。永保万年坚牢。<span class="夹白">既蒙举荐。又荷奏闻。皆看先人薄面。</span>绨袍恋恋怀故友。今日方知生死交。<span class="科">合前</span></p>
        
        <p class="曲"><span class="牌">前腔</span><span class="科">外</span>寒微本草茅。赖高明提掇。顿上云霄。惭惶无地。倚赖有天图报。从今委身亲国事。管取山河不动摇。<span class="科">合前末</span></p>
        
        <p class="白">这等奇功。天下少有。<span class="科">生</span>这功劳一赖朝廷洪福。二仗叔父威风。三借克孝奋勇。于小生略无寸功。<span class="科">外</span>不然。此乃天子中兴之福。元帅用将之宜。又兼吾兄方略成功。克孝有何能。<span class="科">末</span>二位不必谦逊。今日富贵。非我三人之功。皆是张相公之功。<span class="科">生</span>这功何为张相公的。<span class="科">末</span>二位若非张相公激励。此时还在放鹰逐犬。何如得此高官。你回去不可记仇。愈加敬重。方是道理。<span class="科">生</span>谨领严命。</p>
        
        <p class="落诗">旧德张公不可忘。<br />功名唾手便还乡。<br />常言将相本无种。<br />果是男儿当自强。</p>
        
        <h2 id=ch28 class="chapter"><span class="出题">第二十八出　童儿暗毒</span></h2>
        
        <p class="白"><span class="科">净上</span>天有不测风云。人有旦夕祸福。谁想老相公前病又复发。今日迁在书房中养病。夫人小姐。亦不容见面。虽然小姐不时进药。老爹亦不倸他。若不寻个计较。乘此机会害了他。倘后老爹过世。姐夫家来。必吃他亏。今早我在街上买些毒药在此。待小姐来进汤药之时。潜将毒药放在碗内。当面叫破。女儿药死父亲。唆哄老爹。要小姐自吃。一发害了他性命。除绝后患。却不是好。不免扶爹爹出来则个。</p>
        
        <p class="曲"><span class="牌">醉落魄</span><span class="科">扶外上</span>骨立如山。力倦神衰食减。知死易再生难。</p>
        
        <p class="白">病久形如削。愁多鬓若蓬。我病势狼狈。如何是好。<span class="科">净</span>爹爹。童儿昨日到街坊上。替爹爹占一课。说此病乃为阴人气上来的。不宜见阴人面。<span class="科">外</span>好灵课。分明受了小姐之气。此病重发。<span class="科">净</span>只是不见阴人。慢慢将息。自然无事。<span class="科">外</span>既如此。今后夫人小姐来时。切不可教他进来见我。我且把房门掩上。待我自在睡一睡。</p>
        
        <p class="曲"><span class="牌">醉扶归</span><span class="科">旦将药上介</span>风欺烛焰烟光冷。病染椿庭珠泪零。弱息扶持力难胜。怎医得膏肓病。虔诚稽首告神明。愿此无灾眚。</p>
        
        <p class="白">童儿。爹爹病体若何。<span class="科">净</span>休问休问。爹爹不许妇人家见面。</p>
        
        <p class="曲"><span class="牌">前腔</span><span class="科">旦</span>昨宵梦寐静不静。今朝饮食增不增。爹说与恁儿听。<span class="夹白">咳。</span>只愁日薄桑榆景。<span class="夹白">爹爹。药在此。请爹爹吃一口儿。<span class="科">外</span>童儿。接过药来我吃。<span class="科">旦</span></span>持来药饵自煎成。愿服后知神应。</p>
        
        <p class="白"><span class="科">净</span>爹爹。这药热。待我把碗来倒一倒。<span class="科">火起介</span>爹爹不好了。姐姐递来的药内。有毒在里面。倒将下来。只见红光焰焰。毒气逼人。小姐要药死爹爹了。<span class="科">外打旦介旦哭介外</span>这贱人。你将毒药药死我。嗔怪我打。到啼哭起来。<span class="科">旦</span>爹爹。孩儿不是为此啼哭。</p>
        
        <p class="曲"><span class="牌">胜葫芦</span><span class="夹白">孩儿</span>前日遭杖杖头疼。今日遭杖杖头轻。不能使疼因无力。教儿不觉泪溋溋。儿若亏心天鉴证。童儿搬谮不须听。逆天大罪儿不做。乞怜骨肉莫生嗔。</p>
        
        <p class="白"><span class="科">外</span>是你干出逆天大罪。到是我听人搬鬭。且住。欲治其国。先齐其家。且不打你。将麻绳来缚了。押入黄河水中去。我一女不能教道。如何治得外人。叫院子过来。<span class="科">末</span>暂离朱户外。直入画堂中。覆老爹。有何分付。<span class="科">外</span>院子。我那忤逆之女下毒药害我。你与童儿好生绑缚。送入黄河水中去。尽了他性命。如若容情。走失逃生。罪同一体。<span class="科">末</span>老爹差矣。听小人告禀。老爹卧病。小姐睡不安寝。食不下咽。虽未曾割股剖心。真个肯捐生代死。小姐是亲生孝顺之女。怎忍分离。童儿是异姓奸诈之徒。岂宜听信。邓伯道遗弃亲儿。后遂绝嗣。晋献公出亡太子。以致乱邦。老相公。小姐非亲谁是亲。休听搬唆便生嗔。若教一旦沈江水。老景扶持有甚人。<span class="科">外</span>我为主兵元帅。一女尚不能治。谁要你来说方便。快押去。休要讨打。<span class="科">末</span>不好了。夫人快来。<span class="科">老旦上</span>隔墙须有耳。窗外岂无人。为何将他绑缚在此。<span class="科">外</span>你还来问。养得好女儿。下毒药害我性命。不是童儿说。几乎被他药死了。如今叫院子绑送黄河淹死了罢。<span class="科">老旦惊介</span></p>
        
        <p class="曲"><span class="牌">锦衣香</span><span class="夹白">你</span>没下稍听人调。全不知白和皂。那些纵横是非颠倒。<span class="科">外</span>妇人家何必絮叨叨。专主中馈是你勤劳。<span class="科">旦</span>儿今拚死。只是千载后躭名不孝。<span class="科">合</span>负屈天知道。妾还死也阴司地府冤冤相报。</p>
        
        <p class="曲"><span class="牌">前腔</span><span class="科">老旦</span>我看你真潦倒。杀子孙没分晓。<span class="科">旦</span>罪奴不孝甘当强招。<span class="科">外</span>再将言语来触恼。教伊母子尽丧波涛。<span class="科">老旦</span>若吾儿果死。做娘的誓不相抛。<span class="科">合前外</span></p>
        
        <p class="白">快押去。</p>
        
        <p class="曲"><span class="牌">浆水令</span><span class="科">旦</span>愿爹爹百岁寿高。养童儿箕裘承绍。我自拚身死在今朝。只是难忘父母养育劬劳。<span class="科">合</span>心肠热似火烧。童儿冷眼微微笑。再三告。再三告。爹不恕饶。空懊恼。空懊恼。动地悲号。</p>
        
        <p class="曲"><span class="牌">尾声</span>非灾顷刻来不小。母子分离在这遭。死别生离恨怎消。</p>
        
        <p class="白"><span class="科">外</span>也罢。童儿与院子押这不孝的丫头。送与王提领为妻。若不顺从。一步一棍。打下黄河。迳来回话。童儿。如若院子容情。叫起地方一发都送了。<span class="科">老旦哭介</span></p>
        
        <p class="曲"><span class="牌">哭相思</span><span class="科">旦</span>心如刀割泪如珠。只恨爹爹见识迷。世上万般哀苦事。无过死别与生离。</p>
        
        <p class="曲"><span class="牌">绵搭絮</span><span class="科">老旦</span>桑榆暮景。回首泪沾襟。无子传家。仗娇儿代后昆。<span class="夹白">孩儿。你今死呵。</span>我眼底有谁人。倚托晨昏。百年坟茔谁守。春秋俎豆谁陈。我万苦攒心。哭得我双眸一旦昏。</p>
        
        <p class="曲"><span class="牌">忆多娇</span><span class="科">末</span>眼渐昏。气莫伸。日薄西山当暮龄。何事晨昏珠泪零。且养精神。且养精神。莫为儿亡反丧身。</p>
        
        <p class="曲"><span class="牌">绵搭絮</span><span class="夹白"><span class="科">老旦</span>孩儿。你</span>聪明绝世。容貌超群。好似阆苑鲜花。谁料一夜狂风骤雨倾。东君。断送青春。昔诲你闺门道理。番做楚些哀文。事到伤心。铁石人闻也断魂。</p>
        
        <p class="曲"><span class="牌">忆多娇</span><span class="科">末</span>欲断魂。休痛心。半生母子前世因。有命在天当告殒。使婢如云。使婢如云。侍奉何愁没人。</p>
        
        <p class="曲"><span class="牌">绵搭絮</span><span class="夹白"><span class="科">老旦</span>相公。你</span>职居宰相。作则军民。何乃心地朦胧。黑白妍媸辩不真。太不仁。残忍存心。虎毒何曾吃子。兽心反胜于人。九曲愁肠。泪溢黄河一样深。</p>
        
        <p class="曲"><span class="牌">忆多娇</span><span class="科">末</span>愁绪深。堪怒嗔。腌臜下贱弄巧舌。夫逐妻亡忒毒狠。<span class="夹白">姐姐。你若有灵呵。</span>地府投词。地府投词。这段冤仇始伸。</p>
        
        <p class="曲"><span class="牌">绵搭絮</span><span class="科">老旦</span>黄河汹涌。白浪沉沦。<span class="夹白">孩儿。你</span>本是金屋明姬。逐冯夷作水神。痛伤心。血泪淋漓。抱石沉渊。身并江鱼。心事成尘。思古伤今。狼籍名花没处寻。</p>
        
        <p class="曲"><span class="牌">忆多娇</span><span class="科">末</span>枉动心。徒损神。流水落花自泛沈。冷落兰房独倚门。一味凄凉。一味凄凉。月送清光怎禁。</p>
        
        <p class="曲"><span class="牌">哭相思</span><span class="科">老旦</span>女衔冤屈丧青春。母抱忧愁欲断魂。泣血杜鹃重泣血断肠人忆断肠人。<span class="科">并下</span></p>
        
        <h2 id=ch29 class="chapter"><span class="出题">第二十九出　韦皋代任</span></h2>
        
        <p class="曲"><span class="牌">凤穿花</span><span class="科">生上生</span>凤诏星驰降九天。授节度守西川。<span class="科">外</span>虎符鹊印人争羡。喜故乡重见。</p>
        
        <p class="白">锦袍玉带佩金鱼。便是当年素服儒。<span class="科">外</span>若问何由能至此。奉天曾剿丑蛮夷。<span class="科">生</span>兄弟。大丈夫生当封侯。死当血食。乃足平生之愿。当初张相公将我你如此轻视。谁想今日反去代他之任。有何面目相见。<span class="科">外</span>哥哥。岂不闻先圣云。君子不念旧恶。休提此语。<span class="科">生</span>我因怕岳丈。无颜见我。前者我将姓名改作韩翺。一角文书。迳到西川。且看如何。你看程途风景。春意满前。正好行路。且趱行几程。</p>
        
        <p class="曲"><span class="牌">皂罗袍</span>蛇带狐裘金凳。拥雕鞍矛盾。骑从如云。东风紫陌动芳尘。还乡喜得同衣锦。不寒不暖。时当仲春。承恩年少为国重臣。乌纱象简荣归乡井。</p>
        
        <p class="曲"><span class="牌">前腔</span><span class="科">外</span>逐马飞花风滚。见绿杨垂线。碧草铺茵。酒帘高出杏花村。重岗古寺烟萝隐。可人天气。半晴半阴。浴波凫雁。自浮自沈。看来总是春天景。</p>
        
        <p class="曲"><span class="牌">前腔</span><span class="科">生</span>且喜叨承君命。秉忠肝义胆。节操松筠。经年相别断鸿鳞。故乡今夜灯花映。朝行暮止。登山涉水云梯石凳。隔花笑嚬。墙头红粉多丰韵。</p>
        
        <p class="曲"><span class="牌">前腔</span><span class="科">外</span>骏马如云尘起。趱程途前进。恐日西沈。柳妖花袅马频嘶。渔樵闲卧斜阳里。危桥草暗。空林鸟啼。马迟心急。烟村树迷。残花片片飘红雨。</p>
        
        <p class="落诗">一望家乡烟树遮。<br />数声鸡犬野人家。<br />异乡今夜思千里。<br />夫妻应是卜灯花。</p>
        
        <h2 id=ch30 class="chapter"><span class="出题">第三十出　途遇韦皋</span></h2>
        
        <p class="曲"><span class="牌">山坡羊</span><span class="科">末净押旦上</span>生长在绮罗丛里。那曾识路途滋味。三春时南雁北飞。不肯把我音书寄。心暗疑知他在何处居。愿他早奋云霄羽。只怕还是当年素服儒。<span class="科">合</span>悲啼。恨填胸泪满衣。嗟吁。怨冲天愁锁眉。</p>
        
        <p class="白"><span class="科">净</span>快走快走。回话得迟。又难为我两人。</p>
        
        <p class="曲"><span class="牌">前腔</span><span class="科">旦</span>娇怯怯难移玉趾。气冲冲恨童儿无理。苦切切哀告院公。略停停听奴一语。倘爹意回。娘行可护持。<span class="夹白">院公。</span>若还救我重生日。结草衔环当报你。<span class="科">合前</span></p>
        
        <p class="曲"><span class="牌">水红花</span><span class="科">旦</span>搅家堪恨泼狐狸。喋闲非节生奸计。只愁父母老衰摧。至亲谁。枉做百年之计。我瞑目宁甘一死。谁与报他知。千里故人归也啰。</p>
        
        <p class="曲"><span class="牌">梧叶儿</span><span class="科">净</span>你恃他亲生女。视我是脚底泥。今日中吾机。早嫁王提领。劝解且饶伊。若推辞。休想饶伊救伊。</p>
        
        <p class="曲"><span class="牌">水红花</span><span class="夹白"><span class="科">旦</span>爹爹。你</span>身承重任镇川西。统军机安危所系。<span class="夹白">今日被人唆哄坏了。忍撇下我夫妻母子。死别生离。</span>谗言何不细详推。把亲儿。送入在烟波深处。<span class="夹白"><span class="科">净</span>姐姐。你嫁也不嫁。<span class="科">旦</span></span>宁可葬身鱼腹。决不效于飞。这冤屈有谁知也啰。</p>
        
        <p class="白"><span class="科">净</span>不走待几时。<span class="科">末</span>富童儿休得无理。万一老爹回心转意。如何是好。<span class="科">净</span>好好。你到与他做一路。爹爹怎么分付来。说你若容情。叫起地方。连你也送下水中去。<span class="科">末</span>童儿且暂留。<span class="科">净</span>留他做你娘。这是奉公差遣。盖不由己。<span class="科">末</span>前面甚么官府来了。且住且住。</p>
        
        <p class="曲"><span class="牌">一江风</span><span class="科">生外上</span>紫泥封显授归乡里。荣耀应无比。驾高车栈道如砥。何惮一旦行千里。你看沙暖浴凫鹥。沙暖浴凫鹥。山深啼子规。这风景感动来时意。</p>
        
        <p class="白"><span class="科">末背云</span>前面不知是甚么官员。待我上前去告与他知道。<span class="科">跪禀介</span>告老爹。伸冤屈事。<span class="科">生</span>呀。这是院子。你站起来。为何在此。<span class="科">末</span>告姐夫知道。因富童儿搬鬭是非。道小姐下毒药害相公。因此将小姐送入黄河。即今同在这里。<span class="科">生</span>叫左右。把富童儿绑了。快请夫人相见。</p>
        
        <p class="曲"><span class="牌">哭相思</span>破镜当时分散。离鸾今日重逢。</p>
        
        <p class="白"><span class="科">生旦相见介生</span>兄弟。你过来见了嫂嫂。<span class="科">外相见介生</span>左右。带富童儿过来。<span class="科">净见介生</span>这厮恶极罪重。不可胜言。左右与我先打四十板。<span class="科">打介生</span>兄弟。你先到馆驿中。写下一面牌。将这厮送到本处官司监着。候行文至日。方可施行。<span class="科">净</span>赫赫五刑休易犯。明明三尺肯轻饶。<span class="科">外净末下生旦吊场生</span>夫人。你爹爹为何将你送入水中。<span class="科">旦</span>因爹爹身体不安。奴家侍奉汤药。富童儿使计。暗下毒药。爹爹说我要害父亲性命。因此将我送入黄河。<span class="科">生</span>原来如此。且把卑人别后事情。说与我知道。</p>
        
        <p class="曲"><span class="牌">二郎神</span><span class="科">旦</span>从别后再不对香奁冶艳妆。维旦暮升堂勤奉养。谁知道风波遽起萧墙。只为这家奴生祸殃。闪得我夫妻抛漾。知冤察枉。赖得有慈祥仁恕亲娘。</p>
        
        <p class="曲"><span class="牌">前腔</span><span class="科">生</span>堪嗟佳人被屈。才郎受枉。都是你爹行没主张。把谗言信听反逐东床。今喜成名归故乡。庶不辱岳翁闻望。心自想。东遮西掩亏杀你的萱堂。</p>
        
        <p class="曲"><span class="牌">集贤宾</span><span class="科">旦</span>爹爹卧病久在床。对天减寿焚香。汤药煎熬亲自尝。日忧愁终夜徬徨。睡不着床。<span class="夹白">妾奉汤药去到房前。爹爹不许妇人入房。奴家一时见识短浅。把药与童儿接去。被他将毒药入在其中。说道奴家下药。毒死父亲。</span>信谗言将奴来责杖。又波心推丧。今喜得逢君转。</p>
        
        <p class="白"><span class="科">生</span>你母亲怎么不劝解。<span class="科">旦</span>其时母亲也被爹一顿打倒在地。不知存亡了。</p>
        
        <p class="曲"><span class="牌">前腔</span><span class="科">生</span>你爹爹枉读书几行。徒叨镇靖边疆。父子人伦都不讲。不思量反坏纲常。<span class="夹白">夫人。</span>你真不枉。青史上标名堪尚。还思想。恁萱亲深恩大德须偿。<span class="科">旦</span></p>
        
        <p class="白">相公。你一去在何处。因甚得此身荣。<span class="科">生</span>当时别夫人去到代州。投奔李令公。正是用人之际。途中遇着范克孝。随我帮扶李令公。收了反贼。圣旨令我代你父亲之职。<span class="科">旦</span>且喜今日身荣贵。也与奴家争一口气。</p>
        
        <p class="落诗">一别家山断信音。<br />相逢中道痛伤心。<br />若是应时还得见。<br />果然胜似洛阳金。</p>
        
        <h2 id=ch31 class="chapter"><span class="出题">第三十一出　韦回见张</span></h2>
        
        <p class="曲"><span class="牌">望吾乡</span><span class="科">外</span>不孝孩儿。欺天罪莫知。苍天在上难瞒眛。此时泄漏阴施计。情理难容恕。教他魄沈水。骨葬鱼。方雪胸中气。</p>
        
        <p class="白">善有善报。恶有恶报。善恶无门。惟人自召。小玉那里。<span class="科">丑</span>方扫庭前地。才调厨下羹。忽闻呼小玉。两脚不曾停。覆老爹。有何分付。<span class="科">外</span>小玉。把你姐姐平昔所用衣饰之类。尽皆拿来。检点封记。<span class="科">丑取衣饰介</span>锦帐牙床。花裀绣褥。首饰衣服。万笼千箱。这是玉镜台。是小姐平昔所用的。<span class="科">外</span>这贱人那里有福来受用。<span class="科">丑</span>这一张纸。敢是姐夫寄来的私书。不要看他也罢。<span class="科">外</span>拿来。我正要看他。呀。张节度女琼英。为保父病体立疏。愿减妾身二十年阳寿。添父二十年遐龄。咳。不好了。我女儿有这段孝心。反屈他做忤逆不孝。是我一时偏见。不合听信童儿谗言。今将他送入黄河去了。怎生是好。快请夫人出来商议。<span class="科">丑</span>夫人有请。<span class="科">老旦</span>含泪移莲步。吞声入画堂。老相公怎么说。<span class="科">外</span>夫人不好了。不好了。原来我女儿立疏减寿。保我身安。错信童儿之言。害了孝顺之女。如何是好。<span class="科">老旦</span>原来。再三劝你。只是不听。如今快着的当人赶去留小姐。<span class="科">外</span>院子又去了。怎么好。也罢。叫旗牌过来。<span class="科">丑</span>不闻天子诏。专听将军令。旗牌官见。<span class="科">外</span>旗牌。你快去黄河岸畔。救取小姐回家。将童儿绑缚回来。快去。<span class="科">丑</span>星飞离相府。火速到黄河。<span class="科">老旦</span>救取亲生女。擒拿起衅奴。<span class="科">丑下外</span>夫人。我一时听信这狗才之言。怎生是好。我想韦皋之事。也是他毁谤之言。<span class="科">老旦</span>你是醉里梦里。一向说他是造言生事之人。<span class="科">末上</span>煌煌昼锦故乡归。今日苏秦非旧时。幸得夫妻中道会。焦桐枯梗复连枝。覆老爹夫人。院子回来了。<span class="科">外</span>我着人来留小姐。如今小姐在那里。<span class="科">末</span>覆老爹。韦姐夫做官回来。救了小姐。拿了童儿。特来回话。<span class="科">外</span>好了好了。甚么姐夫做官回来。<span class="科">末</span>就是韦姐夫。<span class="科">外</span>休胡说。韦皋不知死在那里。你见我要害小姐。故意来说。<span class="科">末</span>告老相公知道。韦官人去到代州。投奔李令公。着他领兵收复了奉天等县。迎取圣驾还朝。擒了尤云光。有此大功。朝廷敕他做节度使。来替老相公之职。<span class="科">外</span>这厮又来胡说。我前日有本去告老致仕。圣旨虽准。未见差官来替。只三日前。一角文书来。说是韩翺替我。那是韦皋。<span class="科">末</span>韩字没了半边。是个韦字。翺字没了半边。是个皋字。<span class="科">外</span>是了是了。这畜生到此地位。还弄轻薄。富童儿怎么好。<span class="科">末</span>童儿被拿了。<span class="科">外</span>拿得好。<span class="科">末</span>打了四十。<span class="科">外</span>打得好。便杀也不多。院子。你说老爹想姐夫。病也想出来。<span class="科">末</span>老爹不曾想。小人怎敢说哄。<span class="科">外</span>这些哄也不会说。我如今有何面目相见。只是往西庄去躲了罢。<span class="科">末</span>他是读书之人。决不记恨。不必去躲。<span class="科">外</span>就无怨心。也见不得。假饶掬尽湘江水。难洗今朝一面羞。<span class="科">外下</span></p>
        
        <p class="曲"><span class="牌">菊花新</span><span class="科">生旦上</span>飘飘两袖染天香。志气昂昂。<span class="科">旦</span>威风八面真男子。方显好东床。</p>
        
        <p class="白"><span class="科">旦</span>相公。这里是我家门首了。若见爹爹。决不可提起昔日之事。<span class="科">生</span>夫人。以直报怨。以德报德。这书我也曾读过来。夫人请进。<span class="科">旦</span>相公请进。<span class="科">旦见老旦介</span></p>
        
        <p class="曲"><span class="牌">哭相思</span><span class="夹白">我儿。</span>只道永分离。岂料重相会。</p>
        
        <p class="白">孩儿。你丈夫在那里。<span class="科">旦</span>在外面。<span class="科">老旦</span>快请进来。<span class="科">生见介</span>岳母别来无恙。韦皋有缺甘旨之奉。望岳母恕罪。<span class="科">老旦</span>贤婿今日身荣。不负我昔日敬重你。<span class="科">生</span>岳父为何不见。<span class="科">老旦</span>你丈人无颜相见。往西庄去了。<span class="科">生</span>左右。快去请太老爹回来。岳母请坐。待韦皋一拜。</p>
        
        <p class="曲"><span class="牌">刮鼓令</span><span class="科">生拜介</span>经年别信稀。喜慈颜尚未衰。<span class="夹白"><span class="科">老旦</span>贤婿为何得居此职。<span class="科">生</span></span>父执令公相荐举。幸喜平蛮衣锦归。<span class="夹白"><span class="科">老旦</span>甚么官职。<span class="科">生</span></span>节度使镇川西。岳翁已曾提本辞。敕韦皋代替到庭帏。<span class="科">合</span>将前事。不用提。从来人面逐高低。花重发。月再辉。封妻荫子耀门闾。</p>
        
        <p class="曲"><span class="牌">前腔</span><span class="科">旦</span>不孝女运衰。被童儿施巧计。老父不分清与浊。险些黄河作怨鬼。妾死顺相随。凭谁人拜墓庐。颠危之际幸夫归。<span class="科">合前</span></p>
        
        <p class="曲"><span class="牌">前腔</span><span class="科">老旦</span>伊岳父性僻。听狂奴讲是非。一世夫妻惟爱女。唆谤沈流险丧躯。今喜适相会。贤良衣锦荣耀归。果然无怨是男儿。<span class="科">合前净</span></p>
        
        <p class="白">燕额熊腰相不凡。清时重沐圣恩覃。于今拨乱兴衰日。要讨清闲真个难。下官西川副节度姜承是也。今新节度到来。不免拜望拜望。左右通报。<span class="科">末</span>禀老爹。副节度姜老爹来拜。<span class="科">生</span>岳母。有客在此。<span class="科">老旦</span>承恩新节度。<span class="科">旦</span>结发旧糟糠。<span class="科">老旦旦下生</span>请进来。<span class="科">末</span>姜爷有请。<span class="科">相见介净</span>韦大人。且喜新承简命。姜承失贺。<span class="科">生</span>不敢。重蒙垂顾。有失迎迓。请坐了。<span class="科">末</span>禀老爹。圣旨到了。<span class="科">丑扮使臣上</span>皇恩承玉旨。擎敕下天梯。圣旨已到。跪听宣读。皇帝诏曰。朕唯皇祖神器。相承继业。内外咸宁。臣民胥庆。今者连遭兵难。天步艰难。逆乱起于奸臣。祸衅及于黎庶。涂炭生灵。扰侵中土。兹者西川节度使韦皋。既生擒尤云光。复追败李希烈。复收奉天等县。保驾回朝。厥功实大。今特褒封。授以前职。岂曰过情。今者朱泚屡犯不悛。复加强暴。日警狼烟。夜惊烽火。今敕韦皋亲率大兵。立国勋业。副节度使姜承开山洗路。范克孝参赞军务。敕书到日。即刻启行。望阙谢恩。山呼万岁。</p>
        
        <p class="曲"><span class="牌">滴溜子</span><span class="科">生</span>承朝命。承朝命即当向前。平祸乱。平祸乱岂敢久延。<span class="夹白">姜大人。</span>可同心鏖战。边廷建大功。艰辛未免。指日鞭扬金凳便旋。</p>
        
        <p class="白"><span class="科">丑</span>二位大人。此系军务重情。不得羁迟。<span class="科">生</span>天使请回。下官整点军马。即便起程。<span class="科">丑</span>皇华天子使。驰驿去如飞。<span class="科">下生</span>左右的。可安排筵席。去请太老爹来相见。分付有司。将童儿牢固监禁。平寇回来。另有置处。<span class="科">末</span>理会得。谨将元帅命。去请太公来。<span class="科">下生</span>叫军校快请范老爹到大校场中来相会。<span class="科">内应</span>领钧旨。<span class="科">生</span>姜大人。请先到校场中点齐人马。大人做先锋。克孝押后兵。下官掌中军。我与岳父一会。就来起兵。<span class="科">净</span>怎么把我做垫刀头的。这个算不通。算不通。<span class="科">生</span>姜大人。先锋易晓。后兵难料。此乃圣旨。如何违得。<span class="科">净</span>便是圣旨。也没奈何。我还要留这条老性命。吃几杯酒。<span class="科">生</span>姜大人。岂不闻食人之禄。当死人之难。我和你身属王家。事不由己。<span class="科">净</span>虽如此说。要与老妻计较。明日学生一杯淡酒。奉邀元帅少叙。万毋见却。<span class="科">生</span>行兵在即。不劳盛意。</p>
        
        <p class="落诗">玉环金印紫泥封。<br />远敕功臣出帝京。<br />亭下扫除蝼蚁辈。<br />定功行赏奏丹墀。</p>
        
        <h2 id=ch32 class="chapter"><span class="出题">第三十二出　皋逢箫玉</span></h2>
        
        <p class="曲"><span class="牌">宴陈平</span><span class="科">净上</span>终日醉薰薰。不辨朝昏。六韬三略几曾闻。滥受功勋。</p>
        
        <p class="白">官居五品。职任中郎。享天子之洪恩。赖祖宗之余荫。做了几年自在官。不想今朝咬了手。朝廷敕旨。着西川节度使韦皋。同下官剿除朱泚。抚安余党。这个定是死了。下官只会吃几杯酒。投壶行令。掷骰猜拳。太平时节。尸位素餐。那曾经过塞上风霜。何曾晓得征战阵法。久闻知韦元帅文武双全。是个好汉子。今日行兵。正在私宅经过。不免排下筵席。就请丁令公相陪。席中浼他用一善言。免我出阵。苟全性命。回家又作计较。左右何在。<span class="科">丑</span>阵门供使唤。麾下听传宣。覆老爹。有何分付。<span class="科">净</span>快去请丁老爹来赴席。<span class="科">丑</span>丁老爹有请。</p>
        
        <p class="曲"><span class="牌">前腔</span><span class="科">末</span>名利恼人心。终日营营。投簪解绶已完名。结社鸥盟。</p>
        
        <p class="白"><span class="科">相见介净</span>多承光顾。蓬荜生辉。屡辱清诲。茅塞悉开。<span class="科">末</span>下官林泉老拙。乃甘与草木同腐。屡承宠招。实出幸甚。又辱过称。愈觉无颜。<span class="科">净</span>下官一言难尽。<span class="科">末</span>有何话说。<span class="科">净</span>真人面前说不得假话。下官弓马欠熟。兵法不谙。蒙圣旨敕下官同韦节度剿除朱泚。闻知韦公操持刚勇。临阵善谋。是个好汉。我小子但听见一声炮响。唬得魂不附体。怎生上得马。今日备一杯淡酒。相邀韦元帅少叙。坐间烦大人借重一言方便。倘得韦元帅见怜。免我出阵。收留帐下。足见爱我之至。<span class="科">末</span>韦元帅勇冠天下。又有范克孝佐助先锋。那里用你。若见韦公。谨当道意。<span class="科">生领众军上</span></p>
        
        <p class="曲"><span class="牌">五马江儿水</span><span class="科">生</span>虎将亲承凤诏。为狐狸党未消。且挥戈跃马。奋武扬威。破戎蛮如削草。战马咆哮。征纛飘摇。意欲封妻荫子。岂惮辛劳。祈连再无胡骑扰。风急雁声高。江清日影摇。水远山遥。水远山遥。金勒马嘶芳草。</p>
        
        <p class="白">军士每。分付前后队伍扎住营垒造节。探子夜不收先去巡哨。有事速来通报。<span class="科">众</span>领钧旨。<span class="科">净末见生介净</span>元帅。请停车从。少叙片时。<span class="科">生</span>学生军务在身。不得趋拜。休怪了。<span class="科">末</span>元帅适传何令。<span class="科">生</span>下官分付众军整节。<span class="科">末</span>军令正该如此。<span class="科">生</span>姜大人。今日出兵吉日。我这里兵已行了。姜大人为何还是常服在家。军士每快取铠甲过来。与姜大人换了。<span class="科">净</span>元帅。我姜承有一杯鲁酒。不成饯行之礼。韦元帅若不见弃。少停车从。仰见厚爱。<span class="科">生</span>军情重务。吉日行兵。连夜进发。焉有饮酒之理。<span class="科">末</span>韦元帅。众军既扎营造节。尚有一会担阁。略饮一杯。以尽其情何如。<span class="科">生</span>如此领命。<span class="科">净</span>韦元帅请上坐。<span class="科">生</span>二位大人历任年久。齿爵俱尊。学生年幼职卑。且系晚进。焉敢上坐。还是丁大人请。<span class="科">末</span>元帅。又道后生可畏。今日姜大人召老夫相陪。不须谦了。<span class="科">生</span>如此学生僭坐。<span class="科">末</span>元帅平寇。如风吹败叶。雨打残花。出马成功。旗开取胜。亘古及今。为将者似此鲜矣。非独唐天子之福。且与中夏增辉。一洗万年之耻。二雪黎庶之仇。老夫几欲谒瞻颜范。今得接会清谈。实出万幸。<span class="科">生</span>丁大人。学生赖唐天子中兴之福。李太尉选将之能。侥幸收功。若论韦皋。有何德能。当此大任。多蒙过奖。愧赧之甚。<span class="科">净</span>元帅德量宽弘。机谋深远。下官才力不胜。敢望齐驱。惟求弘宥。<span class="科">末</span>姜大人。韦元帅名播天下。蛮夷畏服。况又恤寡怜孤。姜大人不必多说。<span class="科">生</span>姜大人。圣旨敕下官同大人剿除群寇。建立奇功。但彼区区蝼蚁。闻风自靡。如有征战。在下自当戮力。以报圣主。不劳大人费心。<span class="科">净</span>若得元帅帐下。免我出征。足见元帅仁爱之心。垂怜愚老。诚重生父母也。<span class="科">把盏介</span></p>
        
        <p class="曲"><span class="牌">梁州序</span><span class="科">净</span>皇风垂拱。华夷一统。与国家建立奇功。虽汉时三杰。不似你智谋骁勇。愧我不堪坠凳。只好持杯。自觉深惭悚。大凡遮盖处赖帲幪。须有日衔环罄寸衷。<span class="科">合</span>国股肱。真梁栋。苍生仰德如山重。管取麟阁上画仪容。</p>
        
        <p class="曲"><span class="牌">前腔</span><span class="科">末</span>元帅安天下一怒成功。又何须七擒七纵。料区区小寇。怎敢当锋。自愧力衰年迈。甘老林泉。只好随时哄。朝廷多事恨无功。徒有葵心向日红。<span class="科">合前生</span></p>
        
        <p class="白">姜大人。酒告止了。<span class="科">净</span>还早。<span class="科">生</span>彀了。请大人就此一同起身。<span class="科">净</span>元帅先行。下官拙荆病卧在床。止有一女年幼。不能持家。只等拙荆病痊。下官就来。<span class="科">生</span>姜大人差矣。岂不闻公尔忘私。国尔忘家。况是行军重务。时刻难留。如有羁迟。国法难违。<span class="科">净</span>这等要紧。只得去了。左右那里。<span class="科">丑</span>有。<span class="科">净</span>左右的。一壁厢筛热酒。一壁厢叫梅香请小姐出来。待我分付他家事。就同韦元帅起身前去。<span class="科">丑</span>理会得。</p>
        
        <p class="曲"><span class="牌">风铃儿</span><span class="科">贴上</span>帘卷晴霞蔽日红。倚窗无力倦东风。闻父召出房栊。</p>
        
        <p class="白"><span class="科">贴</span>爹爹。孩儿来了。<span class="科">净</span>我儿过来拜见韦元帅。<span class="科">贴见生介净</span>见了丁伯伯。<span class="科">生</span>姜大人。令爱曾取名否。<span class="科">净</span>取名箫玉。<span class="科">生</span>取得好。愿闻其意。<span class="科">净</span>小女幼好吹箫。我拙荆取箫史弄玉之意。<span class="科">生</span>好好。<span class="科">丑</span>三杯和万事。一醉解千愁。老爹。热酒在此。<span class="科">净</span>韦元帅。投壶好。行令好。<span class="科">生</span>不劳了。<span class="科">净</span>这等猜个拳到风月些。<span class="科">生</span>也不劳了。既要与令爱说话。作急些。这早晚就要起程。<span class="科">净</span>怎么好。酒又不醉。肉又不饱。终不然罢了。丁大人。教小女奉他一杯。也见敬心。尊意如何。<span class="科">末</span>这也使得。<span class="科">净</span>韦元帅。下官无可为敬。特令小女劝一杯酒。休怪冒凟。<span class="科">生</span>这个使不得。<span class="科">末</span>也不妨事。<span class="科">净</span>我儿上席。韦元帅朝廷敕他和我同收朱泚。是你父执。可上前劝他一杯酒。<span class="科">贴把盏介</span></p>
        
        <p class="曲"><span class="牌">前腔</span><span class="科">贴</span>露春纤满捧金钟。举莲步珮环声送。向樽前席上勉强从容。奴自小身娇怯。不出闺门。针指勤拈弄。家尊何爱客。过谦恭。教我半晌怀羞脸带红。<span class="科">合前</span></p>
        
        <p class="曲"><span class="牌">前腔</span><span class="科">生</span>二十年不见娇容。乍相逢恍疑春梦。与玉箫一样笑口欢容。不觉伤心垂泪。意惹情牵。心事难传送。正是座中红一点。酒千钟。不觉桃花晕脸红。<span class="科">合前净怒介</span></p>
        
        <p class="白">左右的。请小姐进去。收了席面。<span class="科">贴</span>华堂开绮席。翠袖献殷勤。<span class="科">贴下净</span>小畜生。我姜承血气有时而衰。志气则无时而衰。虽则不才。也是朝廷命臣。古者有出妻献子之交。今日小女奉酒。不过献芹而已。小女闺门幼女。为何眼去眉来。诈哭佯啼。为着什么。你便起不仁之心。比柳下惠坐怀却何如。<span class="科">末</span>且请息怒。不可造次。元帅。其中莫非有缘故。<span class="科">生</span>姜大人发怒有理。果然。学生不才。幼年功名不遂。寄迹京师平康有一妓女玉箫。曾与邮亭一宿之缘。后因其母爱钱。以致分散。玉箫想念恩情。得病而亡。适间姜大人令爱。模样一般。不觉伤情。别无他意。<span class="科">净</span>丁大人。你看他轻薄。把姜承做王允献美人计。学董卓模样。以将相之女。比着娼妓之流。欺人太甚。我也是皇朝之臣。怎敢如此轻薄。我姜承拚这老性命。结果这小畜生。左右。取刀过来。</p>
        
        <p class="曲"><span class="牌">节节高</span>情理不堪容。弄颠风。将咱觑得忒没用。激得我怒气冲。把刀鎗动。<span class="科">末</span>君子律己要谦恭。若还莽撞人讥讽。<span class="科">净</span>今日与你别雌雄。回朝天阙将冤讼。</p>
        
        <p class="曲"><span class="牌">前腔</span><span class="科">生</span>羞花闭月容。与旧人同。二十年已作南柯梦。今偶逢。不由人心不动。<span class="科">净</span>之乎者也全无用。<span class="夹白">你这短寿命的。</span>小人得志不尊重。<span class="科">末</span>停嗔息怒且从容。<span class="夹白">韦大人呵。</span>情真不觉多悲痛。</p>
        
        <p class="曲"><span class="牌">尾声</span><span class="科">净</span>乳口儿童休言重。<span class="科">生</span>你尸餐伴食有何功。<span class="夹白"><span class="科">末</span>二位请息怒。</span>路上行人口似风。</p>
        
        <p class="白">二位大人且不必发怒。自有公道。今天下寇贼未除。休得同僚不知。使敌乘虚而入。古人云。先国之急。而后私情。些须小忿。不必介意。抑且上负天子之托。下失苍生之望。且请息怒。灭寇回来。又作计较。<span class="科">生</span>丁大人。学生出于无心。老畜生这等无知。动手起来。姜承。看你何足道哉。<span class="科">净</span>呸。韦皋。你哄谁。各有一能。我姜承袖中也有小小七寸青蛇。<span class="科">末</span>二位大人。且尽国家大事。休伤和气。岂不闻相如引车避廉颇者。乃为国也。韦元帅。朝廷倚君为柱石。何不三思。<span class="科">生</span>丁大人。即今就与他分兵。各行征战。<span class="科">净</span>就分了兵。<span class="科">末</span>分不得。<span class="科">生</span>就要分兵。<span class="科">净</span>韦皋。你休出大言。若无范克孝摧锋破阵。那里显你功劳。<span class="科">生</span>丁大人。他说功劳是范克孝的。也罢。目今朱泚未平。且不要动干戈。只须三指大一个缄帖儿去。管教全军投拜。<span class="科">净</span>小轻薄。朝廷要平朱泚。费了多少钱粮。伤了多少军马。尚未得平。希罕你。也罢。你若三指大缄帖儿平了朱泚。我将小女输与你作偏房。若平不下。你输与我调用。<span class="科">生</span>就如此。<span class="科">末</span>二位大人俱不可食言。元帅若一纸书平了朱泚。不惟省朝廷之钱粮。亦且免生民之涂炭。姜翁。你为国为民。就输了小姐。岂小补哉。若平了朱泚。下官就是月老。<span class="科">净</span>返悔者非人也。<span class="科">生</span>左右。将纸笔过来。<span class="科">丑</span>虽然不是龙泉剑。曾与君王定太平。文房四宝在此。<span class="科">生写介</span>盖闻鸿蒙未判。道在混沌。天地肇分。道在圣人。圣人出而伦理明。伦理明而君臣立。君如堂也。臣如陛也。堂陛岂可以凌夷。君犹冠也。臣犹履也。冠履岂容于倒置。今汝侵汉华夏。污染神州。本欲振百万之师旅。耀三军之威武。使腥膻尽扫。丑虏悉擒。但恐伤天地之和。滥生灵之命。及闻汝等无知犯法。如赤子之入井。缩足冥行。如飞蛾之扑灯。故发檄一道。招抚归降。汝等即便按甲休兵。解营散垒。争先急送降书。率众尽归战马。我当申奏朝廷。免汝诛夷之惨。加汝封爵之荣。知再不悛。乘风卷土。噍类无遗。故檄。须至檄者。左右的。快趱范老爹后兵上来。传与范老爹。将此檄文送与朱泚。急来回报。<span class="科">丑</span>得令。</p>
        
        <p class="落诗">檄文火速去平蛮。<br />管取奸邪心胆寒。<br />只用笔毫安社稷。<br />何须三箭定天山。</p>
        
        <h2 id=ch33 class="chapter"><span class="出题">第三十三出　克孝檄泚</span></h2>
        
        <p class="曲"><span class="牌">北新水令</span><span class="科">丑上</span>咱每南面自称孤。坐毡帐虎狼围护。荣华谁似我。拍手饮羔酥。南北分图。南北分图。家变国志不负。</p>
        
        <p class="白">食禄为臣已有年。只因朝内佞当权。手提三尺无情剑。挥霍东南半壁天。自家朱泚是也。罢太尉之职。闲居私第。多感经原节度使姚令言拥众扶我为王。此布衣之极也。其时我欲改王为帝。谁想段秀实这厮不忿。将象笏击破我的额角。甫能将息得好。又被李晟那厮。大振军旅。擅称手段。收复京师为事。他手下有二员副将。一个叫做韦皋。此人勇冠三军。前日把尤云光拿了。赶得我无处奔走。如今朝廷授韦皋节度。范克孝骁骑将军。仍敕领兵前来与我征战。不免叫副将梁廷芬韩旻出来计较则个。梁廷芬韩旻那里。<span class="科">净末上</span>天番地覆何时定。虎鬭龙争甚日休。覆大王。有何分付。<span class="科">丑</span>叫你二人出来。别无话说。如今朝廷敕差韦皋范克孝来与我征战。如何是好。<span class="科">末</span>告将军。此人威名远播。武艺高强。不可轻觑。<span class="科">丑</span>我欲与他抵敌。奈兵衰将寡。我欲逃避他乡。又无地可据。怎生是好。众头目。你与我牢守营门。一应事情。须来通报。<span class="科">众</span>得令。<span class="科">外上</span>昔为漏网鱼。今作负嵎虎。片檄谕休兵。单骑直见虏。范克孝奉哥哥檄文。只怕此等残贼。不存天理。恐肆强暴。多恐无益。全凭着俺姜维之胆。苏秦之舌。隋何之谋。陆贾之略。深入寇营。此是关上。不免迳入前去。<span class="科">众拿介</span>你是何人。<span class="科">外</span>吾乃韦元帅帐下差来下檄文的。又无兵器。拿我怎的。<span class="科">众放介</span>既无兵器。待我来搜一搜。<span class="科">外</span>休得无礼。只因汝等造下逆天大罪。我来下檄文。不过为成两边之好。快去报知主将。<span class="科">众</span>禀元帅。关上拿得一人。乃唐朝韦元帅差来下檄文的。不敢擅便。<span class="科">丑</span>着他进来。<span class="科">进见介外</span>元帅拜揖。<span class="科">丑</span>汝是何官甚职。敢与我施礼。<span class="科">外</span>元帅。小生世代儒流。白衣秀士。自幼读书。不谙武艺。目下二虎相争。恐伤一卒。为惜天下生灵。来下檄文。不过两边和好。我无罪过。怎生下礼。<span class="科">丑</span>将上来看。<span class="科">众接介丑看介</span>韦将军之言深为有理。自恨失之于初。悔之晚矣。今欲归降。只望先生方便一言。不杀来降之人。使后人传诵便好。<span class="科">外</span>这个不妨。我自与元帅说知。<span class="科">丑</span>既如此。众军士每可弃了衣甲。穿了本朝衣服。烧了营寨。同来使去见韦元帅也。快趱行。</p>
        
        <p class="曲"><span class="牌">四边静</span>弥天大罪从今改。荷君恩浩如海。若不改前非。书史秽千载。<span class="科">合</span>关隘尽开。兵权尽解。从此罢干戈。生灵免伤害。</p>
        
        <p class="曲"><span class="牌">前腔</span><span class="科">外</span>仁慈恺悌韦元帅。杀伐已先戒。岂肯仗天威。滥把生灵坏。<span class="科">合前</span></p>
        
        <p class="曲"><span class="牌">前腔</span><span class="科">净</span>回凶化吉时当泰。皇恩已宽贷。归正入王图。顺天永不败。<span class="科">合前</span></p>
        
        <p class="曲"><span class="牌">前腔</span><span class="科">众</span>三竿红日东窗外。未起亦无害。高枕且无忧。通宵免惊骇。<span class="科">合前</span></p>
        
        <p class="落诗">不畏刀兵畏檄文。<br />倒戈投拜谢皇恩。<br />从空伸出拿云手。<br />提起天罗地网人。</p>
        
        <h2 id=ch34 class="chapter"><span class="出题">第三十四出　继娶团圆</span></h2>
        
        <p class="曲"><span class="牌">玩仙灯</span><span class="科">生上</span>秉忠行直。为国为民涉历。只今撑住山河。补完天地。无使蛮夷叛逆。</p>
        
        <p class="白">忠心坚似铁。义胆赤如丹。持危扶厄将。登坛独拜韩。韦皋奉敕讨寇。因姜承一句话。已夸大口。曾使范克孝赍檄文前去。今已日久。不见回报。放心不下。正见天地不私空点点。人心无主自冲冲。<span class="科">外上</span>口吐张良舌。心藏韩信机。闻言齐下拜。全部竖降旗。哥哥拜揖。<span class="科">生</span>兄弟来了。事体若何。<span class="科">外</span>告哥哥知道。小弟承钧令。赍檄文前往朱泚投下。贼党争先降服。如今同随小弟归还本朝。禀命哥哥。<span class="科">生</span>兄弟。既然他已归降。我当请旨定夺。贤弟伴送到京。诣阙候命。<span class="科">外</span>还有一事容禀。<span class="科">生</span>怎么说。<span class="科">外</span>富童儿怎生施行。<span class="科">生</span>那厮搬喋是非。诬人忤逆。律该抵罪。与我拿去斩了罢。<span class="科">外</span>苍头赤脚多饶舌。斩首捐身不待时。<span class="科">外下生</span>左右的。请太老爹太奶奶并夫人出来则个。</p>
        
        <p class="曲"><span class="牌">凌波仙子</span><span class="科">外老旦旦上外</span>懊恨当初一念差。揣怀羞脸却回家。<span class="科">合</span>从今往事都勾罢。共享荣华。</p>
        
        <p class="白"><span class="科">外</span>贤婿。我年迈时乖。是非颠倒。今日相逢。岂胜惶愧。<span class="科">生</span>岳父。不才匪薄。与进门墙。足感惜树连枝。往日不道。乞赐优容。<span class="科">旦</span>母亲震风凌雨。深荷帲幪。爹爹不念旧恶。遣使救留。实出父子至情。天理发见。<span class="科">老旦</span>孩儿。汝父执迷亡反。皆由泼贱之言。今日夫妻重会。休提前事。教你父亲难过。<span class="科">生</span>岳父岳母请坐。待劣婿参拜。</p>
        
        <p class="曲"><span class="牌">黄莺儿</span>忆昔赖收留。荷深情谐凤偶。涸鱼得水恩何厚。<span class="夹白">劣婿呵。</span>专务浪游。不事进修。以致岳翁责善成僝僽。<span class="科">合</span>今喜觅封侯。苏秦荣归。肯记嫂之仇。</p>
        
        <p class="曲"><span class="牌">前腔</span><span class="科">旦</span>未语泪先流。<span class="夹白"><span class="科">外</span>孩儿。是我错枉了你。<span class="科">合</span></span>岂爹爹见识谬。只因听信狂奴口。将奴似仇。须臾命休。谢儿夫中路将奴救。<span class="科">合</span>今喜再绸缪。闲言浪语。一笔尽都勾。</p>
        
        <p class="曲"><span class="牌">簇御林</span><span class="科">老旦</span>伊岳父方转头。事行差难怨尤。急令院子来留救。<span class="夹白"><span class="科">旦</span>母亲。爹爹为何意转了。<span class="科">老旦</span></span>因检梳头。见你曾借寿。方知谗谮因人谬。只恐丧浮沤。今朝重见解释万千愁。</p>
        
        <p class="曲"><span class="牌">前腔</span><span class="科">外</span>思前事真可羞。到今朝方自咎。区区狭量从来有。况值衰年老叟。有前没后。料英才想是难忘旧。是我没来由。今将往事都付与东流。</p>
        
        <p class="曲"><span class="牌">尾声</span>前愆往怨都休咎。骨肉团圆依旧。始信誃言胜剑矛。</p>
        
        <p class="白"><span class="科">净贴上</span>姻缘本是前生定。曾向蟠桃会里来。不负前盟。特送新人过门。左右快通报。<span class="科">末报介生</span>告岳父知道。劣婿向奉圣旨。敕姜承同韦皋收朱泚。姜大人出女劝酒。一言不合。各欲分兵攻伐。劣婿夸口。不劳余力。朱泚即降。何必穷兵。滥伤民命。姜大人遂言。不动干戈。收了朱泚。我情愿输此女与你为妾。曾有此盟。今特送来。其中委曲。一言难尽。且待姜大人相见。备陈其故。<span class="科">外</span>既如此。待我出来迎接。<span class="科">众相见介外</span>既蒙大人下顾。有失远迎。恕罪恕罪。<span class="科">净</span>仓卒轻谒。有犯威严。罪甚罪甚。老夫曾与令婿韦元帅有宿世姻缘之约。<span class="科">外</span>如何宿世姻缘。<span class="科">生</span>岳父听禀。韦皋昔日洛阳游学。闲中买笑平康。别后此女为韦皋身亡。复寄描画春容。<span class="科">取出春容介生</span>奉敕临边征讨。同僚邀饮霞觞。酒阑出女奉琼浆。俨似玉箫模样。<span class="科">净</span>老大人。只为言词忿激。寇平许作偏房。<span class="科">贴</span>前缘宿世岂非常。见有玉环手上。<span class="科">看手介</span>万事都从天付。不须竞短论长。<span class="科">外</span>贤婿孩儿拜了姜大人。<span class="科">合</span>玉箫两世美名香。除却朝思暮想。<span class="科">末上</span>圣旨已到。跪听宣读。皇帝诏曰。朕闻扶伦行义。莫大于忠。易俗移风。莫大于孝。忠乃国家之纪纲。孝乃邦家之祥瑞。忠孝并生。邦家多庆。兹者西川致政令公丁固保奏。西川节度使韦皋。有立威御寇之雄才。决胜千里之妙算。善兼天下。不亚霍去病独忠于汉。德届遐陬。岂让周公瑾专美于吴。范克孝骁勇相持。有下齐郦生之舌。苏秦张仪之谋。忠勇可佳。合宜奖誉。张延赏之妻苗氏。亲贤敬士。轻财重义。女琼英救亲减寿。生死顺存。曰孝曰贤。克诚克敬。姜承为国继婿。赤心已见。旧节度张延赏颓老无措。不必较焉。仍升一级。姜承女箫玉。永奉终枲。敬夫孝亲。岂不美哉。今敕封韦皋忠武王。总督兵马。仍镇西川。姜承授本州节度使。范克孝授副节度。仍旧督军务事。苗氏封贤德夫人。张氏姜氏。封忠武王夫人。玉箫守操。宜令有司奖励。呜呼。褒爵赏功。乃朝廷之通典。尽节全忠。实臣子之至情。各司厥职。望阙谢恩。万岁万岁万万岁。</p>
        
        <p class="曲"><span class="牌">大环着</span><span class="科">生</span>感吾王敕旨。感吾王敕旨。荣耀乡闾。衣紫腰金。荫子封妻。美名留传百世。夫贵妻荣。永效于飞。立大功生逢盛世。遂男儿平生之志。<span class="科">合</span>从前事。不用提。妇睦夫和。永恋亲帏。</p>
        
        <p class="曲"><span class="牌">前腔</span><span class="科">外</span>我当初执迷。我当初执迷。一念差池。听悍仆狂奴。一面之词。逐东床沉沦孝女。心性懵懂。事欠三思。为谮言伤残骨肉。自追思悔之晚矣。<span class="科">合前</span></p>
        
        <p class="曲"><span class="牌">前腔</span><span class="科">旦</span>为椿庭病危。为椿庭病危。日夜悲啼。神前立疏。减妾年纪。岂童儿搬喋是非。爹爹发怒。将奴沈水。幸君家荣归故里。救贱妾得免沉溺。<span class="科">合前</span></p>
        
        <p class="曲"><span class="牌">前腔</span><span class="科">贴</span>想姻缘宿世。想姻缘宿世。曾捧金卮。果是天生。一对夫妻。从此一见笙歌队里。忆多情心上萦系。喜今日得谐连理。酬青楼玉环佳配。<span class="科">合前</span></p>
        
        <p class="曲"><span class="牌">越恁好</span><span class="科">众</span>太平时世。太平时世。民安奸盗息。三边烽火无儆报。乐雍熙。风调雨顺时丰稔。人生能几。花前月下常相聚。同心永结谐连理。</p>
        
        <p class="曲"><span class="牌">前腔</span>玉堂深处。玉堂深处。开筵莫稽迟。一夫二妇天之与。岂人为。鸳鸯宿世须偿矣。优优乐叙。姻缘两世人怎比。珠围翠绕笙歌沸。</p>
        
        <p class="曲"><span class="牌">尾声</span>炎凉世态皆如是。人事亲疎古有之。留与人间作话题。</p>
        
        <p class="落诗">一夫二妇重天伦。<br />将相从来出宦门。<br />珠绶翠冠旌妇德。<br />紫袍象简表忠臣。<br />玉箫两世姻缘定。<br />花诰重封雨露新。<br />当时尽讶张延赏。<br />不识韦皋是好人。</p>
                
    </body> 
</html>
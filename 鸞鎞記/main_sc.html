<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/鸾鎞记</title>
        <meta name="author" content="明　叶宪祖　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">鸾鎞记</span></h1>

        <p class="作者">明　叶宪祖　著</p>

        <h2 id=ch1 class="chapter"><span class="出题">第一出　提宗</span></h2>

        <p class="曲"><span class="牌">汉宫春</span><span class="科">末上</span>杜子奇穷。叹生来轗轲。骨肉西东。聘得文姝赵女。两擅才容。豪门相逼。仗鱼娘女侠帲幪。成婚后。春闱同赴。谁知触怒奸雄。　　失意惭归故里。赖佳人激勉。奋志登庸。更寄新词称庆。京邸相逢。温郎情致。为投诗竟遂牵红。看一对鸾鎞分合。总关多少情踪。</p>
        
        <h2 id=ch2 class="chapter"><span class="出题">第二出　论心</span></h2>
        
        <p class="曲"><span class="牌">恋芳春</span><span class="科">生上</span>藻思云渊。风流嵇阮。一身落魄堪怜。自有漫漫浩气。直贯重玄。不肯随人长短。也不肯媚人自荐。同消遣。诗酒朋侪。尽堪尽日盘桓。</p>
        
        <p class="诵"><span class="牌">鹧鸪天</span>载酒无人过子云。掩关昼卧客书裙。花枝不共秋欹帽。笔阵空来夜斫营。　　惟日饮。以诗鸣。天教闲客管青春。穷途正是不龟手。与世羞为西子颦。</p>
        
        <p class="白">小生杜羔。表字伯裘。襄阳人也。秀扬北斗。价媲南金。姱节霞褰。峭尔心胸山岳。文思泉涌。铿然咳唾珠玑。平生不解逢迎。贫士骄人犹胜谄。遯世无求名誉。庸人爱我不如憎。只有一件。父母在日。曾将碧玉鸾鎞一对。聘赵氏之女为妻。颇闻他年已及笄。才容双美。因我孤身落魄。遂将好事蹉跎。孤孤寂寂。忧忧闷闷。过了二十年华。赖有贾浪仙温飞卿流寓在此。日逐往还。幸不寂莫。今日相约过我。不免在此伺候。<span class="科">小生外上</span></p>
        
        <p class="曲"><span class="牌">窣地锦裆</span><span class="科">小生</span>连朝朋旧和高篇。携手沧洲白日闲。<span class="科">外</span>春风常在故人前。美酒清讴解客颜。</p>
        
        <p class="白"><span class="科">小生</span>小生温庭筠。<span class="科">外</span>小生贾岛。流寓襄阳。同来访问杜伯裘。此间已是。不免迳入。<span class="科">进见介生</span>春到庭除任绿莎。<span class="科">外</span>冯唐未老已蹉跎。<span class="科">小生</span>尽教朋旧形骸放。<span class="科">合</span>却道衣冠礼法疎。<span class="科">外小生</span>伯裘。你今日容颜惨然不乐。却是为何。<span class="科">生</span>二兄听禀。</p>
        
        <p class="曲"><span class="牌">玉芙蓉</span><span class="夹白">我</span>昂藏正少年。流落谁青眼。<span class="夹白">几时得</span>策名飞步独冠群贤聊存笔札寻常应。直取丝桐独自弹。<span class="科">合</span>心难按。每牢骚问天。问何缘倒颠豪杰致难堪。</p>
        
        <p class="白"><span class="科">外</span>伯裘。你说那里话。似兄这般才藻。取功名如拾芥。何必抑郁。<span class="科">生</span>浪仙。若是有才的便取功名。如飞卿兄与浪仙兄今日蚤已致身青紫。不似这般流落了。<span class="科">小生</span>伯裘。我辈志气。不可少挫。任它终身不偶。那睥睨之态。放旷之怀。定然要用着它的。你何苦如此惨然不乐。小弟呵。</p>
        
        <p class="曲"><span class="牌">前腔</span>千秋信自坚。半世从人贱。直浮云富贵。浩气弥漫。任情放诞曾无忌。挥手云霄不受怜。<span class="科">合</span>心难按。每牢骚问天。问何缘倒颠豪杰致难堪。</p>
        
        <p class="白"><span class="科">外</span>飞卿兄言之有理。我辈未遇呵。</p>
        
        <p class="曲"><span class="牌">前腔</span>饭牛惜夜寒。扪虱于时蹇。便所期已矣。独坐悠然。<span class="夹白">如今</span>登楼有我非王粲。却酒从教逐阮宣。<span class="科">合</span>心难按。每牢骚问天。问何缘倒颠豪杰致难堪。<span class="科">外</span></p>
        
        <p class="白">我们暂且告别。明日有兴。再来相访。正是</p>
        
        <p class="落诗">他乡携手易相亲。<br />半过春光半废身。<br />歌忆前人宁寡和。<br />遇当斯世可常贫。</p>
        
        <h2 id=ch3 class="chapter"><span class="出题">第三出　闺咏</span></h2>
        
        <p class="曲"><span class="牌">一翦梅</span><span class="科">旦上</span>落尽棠梨野絮飘。蜂也无聊。蝶也无聊。疎窗红日坐来高。脂也慵调。粉也慵调。</p>
        
        <p class="诵"><span class="牌">浣溪沙</span>轻打银筝坠燕泥。断丝高罥画楼西。花冠闲上午墙啼。　　粉箨半开新竹径。红苞落尽旧桃蹊。不堪终日闭深闺。</p>
        
        <p class="白">奴家赵氏。小字文姝。自小聪明。爱观书史。镇日幽静。好就诗词。除了班家女师。那左贵嫔鲍令晖也则寻常。只有东邻鱼家惠兰义妹。清才掇露。藻思霞蒸。每有所作。不在奴家之下。目今春尽日长。闺中颇困。怎么得他到来闲话。消遣也好。<span class="科">小旦上</span></p>
        
        <p class="曲"><span class="牌">前腔</span>一夜春归不可招。红也难饶。紫也难饶。闲心若个殢眉梢。醒也难消。睡也难消。</p>
        
        <p class="白">奴家鱼氏。小字惠兰。常与西邻赵文姝姐姐往来作伴。情胜同胞。今日特去看他。行不数步。已是赵家门首。不免径入。<span class="科">见介旦</span>奴家正在此想你。妹妹来得恰好。<span class="科">小旦</span>妹子见春光已尽。莺老花残。想道姐姐情思无聊。特来奉候。<span class="科">旦</span>这几日天气果觉困人些。妹妹。你适才说莺老花残。我和你就把莺花二字。各做送春诗一首何如。<span class="科">小旦</span>如此甚好。姐姐请先。<span class="科">旦</span>僭了。<span class="科">吟介</span>风风雨雨过前楹。牢落春光似送行。为问阿谁多着意。殷勤临别更啼莺。<span class="科">小旦</span>妙妙。待妹子也念来请教。<span class="科">念介</span></p>
        
        <p class="诗">尽道春风未有涯。谁知草草欲还家。<br />乱红狼藉浑无赖。检点争怜叶底花。</p>
        
        <p class="白"><span class="科">旦</span>妹子。我二人如此诗才。若去应举。那女状元怕轮不到锦江拾翠的黄姑。<span class="科">小旦</span>正是。若使天下词坛。姐姐主盟。小妹佐之。那些做歪诗的措大。怕不剥了面皮。<span class="科">旦笑介</span>语笑良久。颇觉散心。还和你到槛外闲步一回。<span class="科">行介</span></p>
        
        <p class="曲"><span class="牌">嬾画眉</span><span class="科">旦</span>一番花雨过亭皋。满地残红湿未飘。趱将新绿上芭蕉。应知断送人多少。消得春归能几遭。</p>
        
        <p class="曲"><span class="牌">前腔</span><span class="科">小旦</span>梁间语燕似争巢。百啭莺簧欲罢调。日长深院静萧萧。<span class="夹白">几多</span>困倦谁将到。觉比前春更寂寥。</p>
        
        <p class="白"><span class="科">旦</span>妹子。我看你</p>
        
        <p class="曲"><span class="牌">前腔</span>双蛾簇簇护春娇。断脸微红睡半销。芳情想已逗纤腰。闲行莫向城南道。怕有行春吉士挑。</p>
        
        <p class="白"><span class="科">小旦笑介</span>姐姐。这到不在妹子心上。只是姐姐有了主儿的。反觉盼不到些。</p>
        
        <p class="曲"><span class="牌">前腔</span>新来略觉损容标。剩把闲情付彩毫。吟诗生怕及夭桃。几番盼杀张京兆。翠黛留将嬾自描。</p>
        
        <p class="白"><span class="科">旦笑介</span>妹妹。做姐姐的到被你取笑了。<span class="科">小旦</span>妹子告回。明日再来陪你。<span class="科">旦</span>有慢了。侍我送你出门去。<span class="科">行介</span></p>
        
        <p class="落诗">偶尔春愁郁未开。<br />东邻少女喜相陪。<span class="科">小旦先下旦吊场目送介</span><br />无情最是门前水。<br />流尽年光去不回。</p>
        
        <p class="白"><span class="科">丑扮媒婆冲上</span>做媒为活计。说合是生涯。<span class="科">见旦介旦避下丑</span>老身做了半世媒。不曾见这般好女子。且住。这是赵寡妇家。记在心里。作成了一个好主儿。踏破铁鞋无觅处。得来全不废工夫。</p>
        
        <h2 id=ch4 class="chapter"><span class="出题">第四出　觅赠</span></h2>
        
        <p class="曲"><span class="牌">菊花新</span><span class="科">净众同上</span>一朝名姓动星台。列戟高门昼日开。补衮愧非才。只感荷圣恩如海。</p>
        
        <p class="白">龙楼凤阁九重城。新筑沙堤宰相行。我贵我荣君莫羡。十年前是一书生。下官覆姓令狐。名绹。幸遇今上特达相知。不次擢用。由学士迁同平章事。任用最专。恩宠无比。举子温庭筠。幼有才名。今上喜菩萨蛮词。实非下官所长。叫他代作。进呈甚见嘉赏。明岁大比之年。吾子令狐滈在此应试。那些考官。虽则都嘱付了。只是场中文字。若使人看不得。恐怕难违公论。吾想除非假手温生方好。须先差的当家人去与他面说。还有一件。我故人李忆补阙。年老无子。前日劝他纳妾。他说夫人利害。只怕难容。除非老相公娶了相送。或者能压服得他。<span class="科">笑介</span>若能使妇人不妒。宰相真可谓有权矣。堂候官。一面击梆。叫我一个院子出来。一面到街上。叫一个官媒婆进来。各有使令。<span class="科">副净扮家人上</span>堂上闻呼唤。阶前听使令。禀老爷。有何指挥。<span class="科">净</span>我差你去见温庭筠秀才。说道。明岁大比之年。俺家大爷场中文字。相烦代作。必有重谢。不好写书。只是面说。<span class="科">副净</span>温秀才不知如今在那里。<span class="科">净</span>闻他游学在襄阳地方。迳到那里寻他。<span class="科">副净</span>小人晓得了。<span class="科">净</span>还有分付。</p>
        
        <p class="曲"><span class="牌">驻云飞</span>文运天开。明岁南宫选俊才。<span class="夹白">俺大爷呵。</span>要把魁名赛。文字须遮盖。<span class="夹白">嗏。</span>温李旧同侪。文章出色。假手他行。必定添光彩。<span class="夹白">你此去呵。</span>礼重言甘莫弄乖。</p>
        
        <p class="白"><span class="科">副净</span>老爷呵。</p>
        
        <p class="曲"><span class="牌">前腔</span>位列台阶。一旦成名震九垓。槐柳分行摆。桃李迎门待。<span class="夹白">嗏。</span>饶有出群才。也须托赖。若肯相招。料得忙趋拜。<span class="夹白">念小人呵。</span>此去传言事必谐。</p>
        
        <p class="白"><span class="科">净</span>如此。收拾便行。<span class="科">副净应下丑媒婆杂引上见介</span>禀老爷。官媒婆到了。<span class="科">净</span>那官媒婆。我要娶一个女子。送与补阙李爷为妾。你听我分付。</p>
        
        <p class="曲"><span class="牌">驻马听</span>故友情谐。念彼年华已渐衰。尚自祥麟绝种。雏凤空巢。玉燕难怀。明珠不惜买裙钗。赠他也非为闲情债。<span class="科">合</span>为觅妆台。即忙前去。休教迟挨。<span class="科">丑</span></p>
        
        <p class="白">禀上丞相爷。小妇人原是襄阳郡人。初至京城。这京中女子。不曾遍识。<span class="科">净</span>李爷虽宦京邸。原籍楚中。你那襄阳若有好女子。更觉相宜了。<span class="科">丑</span>这般说。襄阳有一赵寡妇之女。真个一貌无双。</p>
        
        <p class="曲"><span class="牌">前腔</span>村舍茅斋。幻出娇娘真艳色。他有芙容妆脸。杨柳欹腰。恰似豆蔻含胎。领将严命去安排。定知好事圆成快。<span class="科">合</span>为觅妆台。即忙前去。休教迟挨。</p>
        
        <p class="白"><span class="科">净</span>即差官舍二人。与你同送聘礼到他家去。送聘之后。即便接取来京。休得迟误。<span class="科">丑</span>小妇人还有事禀上。赵家女子委实难得。还是丞相爷自家受用了罢。不要作成别人。<span class="科">净</span>唗。胡说。</p>
        
        <p class="落诗">宜春苑内拣花枝。<br />嘱付蜂媒莫待迟。<br />若是得它心肯日。<br />果然是我运通时。</p>
        
        <p class="白"><span class="科">净先下丑末吊场丑</span>方才丞相爷说。差官舍与我同去。不知是那一位官长。<span class="科">末</span>就该是我听差。<span class="科">丑</span>就是你老人家。天那。这等一个臊胡子。路上不好打发你哩。<span class="科">末</span>休得闲说。我也不曾有子。央你做媒。再娶一房媳妇。<span class="科">丑</span>有有。我那间壁王大嫂。生下一个女儿。十分标致。有西江月词为证。<span class="科">末</span>怎见得。你且说来。<span class="科">丑</span></p>
        
        <p class="诵">堪爱王家大姐。天生分外娇姿。<span class="科">末</span>好。<span class="科">丑</span>蓬松两鬓赛金丝。大眼粗眉歪嘴。<span class="科">末</span>阿呀。　　<span class="科">丑</span>面颊浑如锅底。鼻头好像擂搥。金莲尺二走东西。臭恶三年不洗。</p>
        
        <p class="白"><span class="科">末</span>这婆子原来一口胡柴。明日打点礼物。早些去罢。<span class="科">丑</span>晓得。<span class="科">同下</span></p>
        
        <h2 id=ch5 class="chapter"><span class="出题">第五出　仗侠</span></h2>
        
        <p class="曲"><span class="牌">唐多令</span><span class="科">净赵母上</span>苦守未亡年。贫居祇自怜。幸然有女正芳妍。<span class="科">旦上</span>喜得萱亲身健在。相依傍。免忧煎。</p>
        
        <p class="白"><span class="科">净</span>老身赵氏之母。孀居无子。止生这一个女儿。喜得长成。才容双美。已曾许配杜羔秀才为妻。一向好事蹉跎。老身常时萦挂。<span class="科">旦</span>母亲老景安康。儿心愿足。这些小事。何必挂怀。<span class="科">净</span>咳。人家生下女儿。直待嫁了人。才放下做娘的担子。<span class="科">旦</span>请自消遣则个。</p>
        
        <p class="曲"><span class="牌">桂枝香</span><span class="科">净</span>孀居孤蹇。年时衰倦。膝前无继美佳儿。眼底有能文娇媛。苦愆期少缘。<span class="夹白"><span class="科">旦</span>你休苦</span>愆期少缘。<span class="夹白">但得你</span>老来康健。大家懽忭。<span class="夹白"><span class="科">净</span>我</span>意悬悬。但教连理儿成树。始得忘忧母似萱。</p>
        
        <p class="白"><span class="科">外末扮差官二人丑扮媒婆引众持聘礼上</span>一路问来。此间正是赵家了。元来闭门在此。不免扣门则个。开门开门。<span class="科">众</span></p>
        
        <p class="曲"><span class="牌">不是路</span>小户低廛。急叩双镮莫滞延。<span class="夹白"><span class="科">净惊介</span>为甚的</span>声喧乱。<span class="夹白">女儿。你且进去了。我把</span>柴扉试启问何缘。<span class="夹白"><span class="科">旦下净开门见介丑</span>赵妈妈。我们奉当朝令狐丞相老爷所差。特来聘你令爱。与补阙李爷做二夫人的。<span class="科">净</span>阿呀。你们</span>莫胡言。<span class="夹白">我女儿呵。</span>荆钗已结朱陈眷。<span class="夹白">纵</span>金屋难教拥翠钿。<span class="夹白"><span class="科">末</span>你这老妇人好不知世事。我老爷便强娶了民间一个女子。打甚么紧。你也</span>须通变。<span class="夹白">我老爷呵。</span>熏天炙手难轻撼。料应不免。料应不免。</p>
        
        <p class="白"><span class="科">净</span>列位。我女儿委实的许聘与杜羔秀才为妻了。<span class="科">丑</span>管甚么杜高杜底。<span class="科">背唆众介</span>难道来了一场。罢了不成。只将聘礼丢在他家。下午抢他上轿去便了。<span class="科">众</span>说得是。怕他到甚么官司去告了我老爷不成。若再迟延。先锁了这老妇人去问罪。<span class="科">净推介众打净倒地丢聘礼下旦急上</span>堂前为甚么喧嚷。阿呀。母亲怎么跌倒在此。<span class="科">扶净起介</span>女儿。不好了。当朝令狐丞相差人。要娶你与甚么李家为妾。我说你已曾许配杜家。他们那里肯听。强将聘礼留下。说下午就要抢你上轿去。再若迟延。先锁我去问罪。我因推阻。被他们打。<span class="科">旦哭介</span>如此怎么好。天那。</p>
        
        <p class="曲"><span class="牌">长拍</span>寂寂孤身。寂寂孤身。寥寥庭院。并没个外人厮见。谁行指引。向朱门漏泄婵娟。忽地祸从天。我寸衷匪石。肯容轻转。忍使乔郎怀碧玉。挥毫重赋绿珠篇。<span class="夹白">奴既不肯失身。亦不贻累母亲。</span>若他强逼成姻眷。拚一个珠沈玉碎。蚤赴黄泉。</p>
        
        <p class="白"><span class="科">净哭介</span>咳好苦。天那。</p>
        
        <p class="曲"><span class="牌">短拍</span>黯黯愁魂。黯黯愁魂。茕茕暮景。止留将一女身边。送与恶姻缘。少不得活离死怨。<span class="夹白">女儿。你且慢死。待做娘的先死了。或者得他怜念。有个舍放你的日子。</span>拚把残年断送。生博取你夫妇永团圆。</p>
        
        <p class="白"><span class="科">旦</span>母亲快不要这般说。孩儿死的是。<span class="科">净</span>还是娘死的是。<span class="科">抱哭介小旦上</span></p>
        
        <p class="曲"><span class="牌">霜天晓角</span>芳邻姊妹。朝夕多欢契。为甚喧声鼎沸。忙来取问因依。</p>
        
        <p class="白"><span class="科">见介</span>妹子听得姐姐家里喧嚷。特来探望。为何这般痛哭。<span class="科">净</span>鱼家姐姐。我家祸事从天而降。如何是好。<span class="科">小旦</span>妈妈。有甚祸事。<span class="科">净</span>令狐丞相要为甚么李补阙娶妾。倚恃权势。平白地差人来。要强娶我女孩儿。<span class="科">小旦</span>妈妈。你回他说。许聘人的便了。<span class="科">旦</span>便是。那些人如狼似虎。不容母亲分辨。<span class="科">净</span>老身说得两句。他们便把我来推倒。强留聘礼在此。说下午就要来抢去。怎么区处。<span class="科">旦哭介</span>母亲。如今再没甚么区处。待孩儿一死。就了事了。<span class="科">净哭介</span>我的儿。你若死了。教我倚靠那一个。我左右将死的年纪了。不如待我死罢。<span class="科">旦</span>母亲。那有个为了孩儿叫母亲死的道理。况且你死了。也济不得孩儿的事。不如待孩儿死的好。<span class="科">净旦抱哭介</span></p>
        
        <p class="曲"><span class="牌">忆多娇</span>痛数奇。事不虞。祸遘当权怎设施。炙手熏天力怎支。<span class="夹白">要</span>强娶娇姿。强娶娇姿。怎把牢笼脱离。</p>
        
        <p class="白"><span class="科">小旦背介</span>你看他母子痛伤。不觉使人酸鼻。我左右不曾许人。拚舍此生。救他两命。有何不可。<span class="科">转介</span>妈妈和姐姐且省愁烦。妹子情愿与你们解围。<span class="科">净旦</span>姐姐怎么样解得我们的围。<span class="科">小旦</span>姐姐已受杜郎之聘。义难更改。妹子幸未字人。不如待我替姐姐去了。救你母子两命。有何不可。<span class="科">旦</span>这是奴家苦命所招。怎么到累及妹妹。<span class="科">小旦</span>做妹子的平日与你怎么样相处。若优游无事。日逐往来。一旦有事。便掉臂不顾。岂是人之所为。况且你有妈妈在堂。不忍分离。我孑然一身。有何挂碍。何不替姐姐去走一遭。我与你</p>
        
        <p class="曲"><span class="牌">前腔</span>朝夕俱。情意孚。拚得孤身<span class="夹白">救你</span>两命危。<span class="夹白">比似</span>夜出荥阳解楚围。<span class="夹白"><span class="科">净</span>我儿。鱼家姐姐既有这等高谊。我们拜谢。<span class="科">同拜介</span></span>谢得提携。谢得提携。使我牢笼脱离。</p>
        
        <p class="曲"><span class="牌">鬭黑麻</span><span class="夹白"><span class="科">小旦</span>我</span>一缕微躯<span class="夹白">原</span>贱同侍儿。<span class="夹白">你</span>两口无虞<span class="夹白">我</span>心甘贯鱼。<span class="夹白">妈妈。自古为朋友者死。我今日此举。何劳你们</span>相拜谢。感恩私。<span class="夹白">只有一件。还须</span>厚赂居间。<span class="夹白">免使</span>临期露机。<span class="科">合</span>苍天鉴知。前途望护持。从此牵肠。从此牵肠。试问重逢甚时。</p>
        
        <p class="白"><span class="科">旦</span>昔卫寿窃旄以代兄。纪信忍烹而诳楚。妹妹的意气。何忝于两人。</p>
        
        <p class="曲"><span class="牌">前腔</span><span class="夹白">我</span>母子颠连<span class="夹白">似</span>寒灰可欺。<span class="夹白">你</span>慷慨周旋<span class="夹白">似</span>阳和再吹。矜义侠。敢捐躯。<span class="夹白">古有</span>黄屋将军。<span class="夹白">今属</span>青闺黛眉。<span class="科">合</span>苍天鉴知。前途望护持。从此牵肠。从此牵肠。试问重逢甚时。</p>
        
        <p class="白"><span class="科">旦出钗介</span>奴家感激妹妹厚恩。无物表意。这对碧玉鸾鎞。原是奴家聘物。今送与妹妹。以为拢头之用。<span class="科">小旦</span>既承厚情。妹子不敢推却。但是姐姐聘物。妹子怎敢独取。不如与姐姐各执一枝。它日见此鸾鎞。就如对面了。<span class="科">旦</span>说得有理。<span class="科">分钗介</span></p>
        
        <p class="曲"><span class="牌">鹧鸪天</span>寻生替死德无伦。剖玉分钗各怆神。惟有感恩并积恨。万年千载不成尘。</p>
        
        <p class="白"><span class="科">旦先下众上抢小旦下净吊场</span>且住。鱼家姐姐虽则去了。还怕中途有变。明日黄道吉日。不免迎杜郎过门赘亲。绝了后患。多少是好。正是早谐男女愿。永断是非门。<span class="科">下</span></p>
        
        <h2 id=ch6 class="chapter"><span class="出题">第六出　谐姻</span></h2>
        
        <p class="曲"><span class="牌">西地锦</span><span class="科">生上</span>自恨生来多疚。佳期一向稽留。谁知好事来相辏。翻因意外戈矛。</p>
        
        <p class="白">小生只为骨肉支离。身名偃蹇。婚姻之事。一向蹉跎。谁想令狐丞相要强娶我妻子。几乎做出一场大事来。千亏万亏。亏了鱼惠兰。舍身相救。这也是女中侠客了。岳母还怕事出不虞。招我今日过门赘亲。将忧变喜。总是天缘。且住闻得我娘子大有诗才。今晚亦须检点。若被他考倒。可不辱抹了杜拾遗的家风。<span class="科">内作鼓乐介生</span>你听鼓乐喧阗。一定是赵家接亲的到了。<span class="科">众扮摈相鼓乐上生随行介</span></p>
        
        <p class="曲"><span class="牌">赏宫花</span>笙歌沸稠。看华灯晃彩球。迎取风流婿。好去结绸缪。此夜鹊桥牢驾定。管教织女会牵牛。</p>
        
        <p class="曲"><span class="牌">西地锦</span><span class="科">净上</span>喜得苍天相佑。今宵幸配鸾俦。<span class="科">杂请介旦上</span>堂前几遍催妆就。对人无奈娇羞。<span class="科">杂照常喝介生旦送酒介</span></p>
        
        <p class="曲"><span class="牌">画眉上海棠</span><span class="犯牌">画眉序</span>金鼎麝烟浮。摇漾华堂烛光溜。喜十年婚媾。始遂绸缪。躲离了劈手鹰鞲。打合上齐眉鸳偶。<span class="犯牌">月上海棠</span><span class="科">合</span>真辐辏。看取骨肉团圆。百年相守。</p>
        
        <p class="曲"><span class="牌">前腔</span><span class="科">净</span>有女在秦楼。幸遇萧郎缔佳偶。喜结褵今夕。省母殷忧。亏他巧腾那绣阁衾裯。<span class="夹白">因此</span>生脱就寒门箕箒。<span class="科">合</span>真辐辏。看取骨肉团圆。百年相守。</p>
        
        <p class="白"><span class="科">净</span>送新人入洞房。<span class="科">众行介</span></p>
        
        <p class="曲"><span class="牌">滴溜子</span>才郎的。才郎的彩毫在手。娇娘的。娇娘的蕊珠在口。果然凤交鸾友。相携入洞房欢浓似酒。愿祝夫妻天长地久。</p>
        
        <p class="曲"><span class="牌">余文</span>温香软玉亲消受。枯鱼活水正相投。好把新诗几唱酬。</p>
        
        <p class="落诗">双栖双宿比鸳鸯。<br />女貌郎才两颉颃。<br />不是一番寒彻骨。<br />争得梅花扑鼻香。</p>
        
        <h2 id=ch7 class="chapter"><span class="出题">第七出　秉操</span></h2>
        
        <p class="白"><span class="科">副净上</span>占住房帏老更亲。周诗空自说来频。堂前已失犹龙客。阁内难留比凤人。老身李补阙之妻是也。心偏嫉妒。性颇猜疑。因此我老相公晚年无子。不敢提起娶妾两字。没来由那令狐丞相娶了一个女子。远远送来与我老相公为妾。不想半月之前。相公偶得暴疾而亡。那女子前晚才到。虽然一貌出群。喜得两无罣碍。落得做了好人。只把客礼相待。我有个兄弟新来断弦。不如把来嫁与我兄弟。岂不两得其便。只是丞相送来的。不好强得他。待他到来。我自有道理。<span class="科">小旦道扮上</span>困守蓬茆十数年。此来原不为情缘。好将金谷楼中女。改作玄都观里仙。我鱼惠兰。只为姊妹情深。舍身相代。到此补阙已亡。落得一身自在。昨日李夫人教人来说。要我改嫁他兄弟。我本玉府仙姝。岂偶凡夫俗子。不如出家入道。到得讨个清幽也。</p>
        
        <p class="曲"><span class="牌">北端正好</span>蕊珠圆。琼花润。香馥郁。蕊珠圆。光的溜。琼花润。<span class="夹白">俺本是</span>天谪降玉府仙真。劣尘凡谁相亲。入玄门则盼西池近。</p>
        
        <p class="白"><span class="科">见介副净</span>小娘子。你怎么是这般妆束。<span class="科">小旦</span>薄命女子。不愿嫁人。情愿出家入道。<span class="科">副净</span>快不要说这样话。还依老身。嫁了我兄弟罢。</p>
        
        <p class="曲"><span class="牌">滚绣毬</span><span class="科">小旦</span>想我命孤单难谐仕女姻。骨寒微羞登阀阅门。<span class="夹白"><span class="科">副净</span>小娘子。我兄弟不少你穿的戴的。<span class="科">小旦</span></span>休夸称烧手样宝钗笼鬓。不希罕称身材绣袄罗裙。<span class="夹白"><span class="科">副净</span>是了。这穿戴的虽是等闲。我兄弟却又好个俊俏的人品。<span class="科">小旦</span></span>俏潘安不足称。粉何郎枉自伦。俺可不向泼巫山梦中着紧。谁待想莽桃花洞里寻春。<span class="夹白"><span class="科">副净</span>你这般青春年少。怎么落莫得过。<span class="科">小旦</span>纵教</span>春随流水休凝思。直待老逐飞花肯断魂。做个物外闲人。</p>
        
        <p class="白"><span class="科">副净</span>你要出家入道。有何好处。</p>
        
        <p class="曲"><span class="牌">倘秀才</span><span class="科">小旦</span>俺待向花前诵真经几巡。启金炉把名香自焚。住居的清隐。山书小篆文。一会价鼓琴邀夜月。一会价看鹤舞闲云。不与那烟霞厮浑。</p>
        
        <p class="白"><span class="科">副净</span>既如此说。近边有个咸宜观。那观主我曾有恩于他。待我着院子送你到那里出家罢。<span class="科">小旦</span>多谢夫人。<span class="科">副净</span>院子那里。<span class="科">末上</span>夫人有何分付。<span class="科">副净</span>这位娘子情愿出家。你可送他到咸宜观里去。<span class="科">末应介</span></p>
        
        <p class="曲"><span class="牌">煞尾</span><span class="科">小旦</span>谢得恁开笼放鹤多情分。兀自个指点桃源好避秦。讨得逍遥自在身。过却清幽几度春。仙女双成可等伦。玉阙丹台煞亲近。直待朝元驾彩云。方信道欲海无边亏咱去得紧。</p>
        
        <p class="白"><span class="科">小旦同末下副净</span>你看他霞冠鹤氅。风度翩［⿰扁迁］。若是我老相公见了。如何了得。还好还好。试看佳人才入道。还亏老子早升天。<span class="科">下</span></p>
        
        <h2 id=ch8 class="chapter"><span class="出题">第八出　入道</span></h2>
        
        <p class="曲"><span class="牌">诵子令</span><span class="科">净扮道姑上</span>尘途扰扰厌逢迎。少小离家觅上清。撇得爱河求净品。行看羽化上蓬瀛。</p>
        
        <p class="白">老身咸宜观道姑是也。连日到施主人家修斋。不曾上殿参礼。今日闲居无事。怕有施主到来。不免叫了绿翘出来。同到殿上焚扫则个。绿翘那里。<span class="科">贴上</span>仙李盘根大。猗兰奕叶光。<span class="科">净</span>绿翘。你把殿门开了。打扫一打扫。<span class="科">贴应介</span></p>
        
        <p class="曲"><span class="牌">引</span><span class="科">小旦同末上</span>蕊珠宫外香云合。世网从今蹬脱。</p>
        
        <p class="白"><span class="科">末</span>此间已是咸宜观了。请进去。<span class="科">进见介净</span>你是李管家。为着甚事。同这位炼师到此。<span class="科">末</span>这位师父。是令狐丞相送来。与我老爷做二夫人的。他因老爷死了。誓不改嫁。情愿出家。因此老夫人差我送到宝观来焚修。<span class="科">净</span>妙妙。我观里又添了这般一位仙姑。那怕不兴旺。小师兄。先请拜了三清。<span class="科">小旦拜介</span></p>
        
        <p class="曲"><span class="牌">诵子令</span><span class="科">净</span>仙娥貌比许飞琼。袅娜真堪掌上擎。<span class="夹白"><span class="科">小旦</span>师父请转。待小道拜见。<span class="科">对拜介小旦</span></span>幸有真仙为伴侣。愿求法力指迷程。</p>
        
        <p class="白"><span class="科">净</span>师兄在此出家。须用改个法名。先师留下是玄字行中。贱名玄淡。师兄就是玄机何如。<span class="科">小旦</span>多谢赐名了。<span class="科">末</span>小人告回。<span class="科">净</span>管家有慢。你回去与我多多拜上老夫人。<span class="科">末</span>来送云中仙子。归参阃内将军。<span class="科">下净</span>请问师兄高姓。<span class="科">小旦</span>小道寄养赵门。本姓鱼氏。<span class="科">净</span>我看你冰雪丰姿。烟霞法相。令人企羡不胜。</p>
        
        <p class="曲"><span class="牌">雁来红</span>你是璘珣的玉树柯。倏移根向大罗。<span class="夹白">我</span>相逢亦是前因果。<span class="科">小旦</span>质愧生来浊。入门敢自躭慵惰。<span class="科">合</span>相随和云窗雾阁。朝共晚修清课。</p>
        
        <p class="白"><span class="科">净</span>绿翘。你就随侍鱼师兄罢。<span class="科">贴应介</span></p>
        
        <p class="落诗">水边杨柳赤栏桥。<br />洞里神仙碧玉箫。<br />近得麻姑书信杳。<br />浔阳江上不通潮。</p>
        
        <h2 id=ch9 class="chapter"><span class="出题">第九出　催试</span></h2>
        
        <p class="曲"><span class="牌">粉蝶儿</span><span class="科">生旦上</span>上国观光。一曲阳关迭唱。</p>
        
        <p class="白"><span class="科">旦</span>相公。今当大比之年。士子们纷纷上京应举。你正该努力前程。为甚逡巡不果。是何主意。<span class="科">生</span>小生功名之念虽切。儿女之情更长。因此踌躇未决。进退两难。<span class="科">旦</span>你说那里话。自古道。学成文武艺。货与帝王家。似你这般才学。不去应举。更待何时。</p>
        
        <p class="曲"><span class="牌">园林好</span>看今朝春日载阳。想皇都琼林正芳。纷纷的计偕争上。你及早治行装。你及早整游缰。</p>
        
        <p class="曲"><span class="牌">江儿水</span><span class="夹白"><span class="科">生</span>我</span>幸遇文明昼。<span class="夹白">也</span>思观上国光。<span class="夹白">只怕你</span>春云载笔无情况。<span class="夹白">因此</span>公车不忍匆匆上。<span class="夹白">慢</span>劳你劝驾情词畅。<span class="夹白"><span class="科">旦</span>你</span>何事为奴惆怅。雌伏柔情怎误雄飞千丈。</p>
        
        <p class="白"><span class="科">生</span>既如此。娘子收拾了行李。待小生从容起身。<span class="科">旦</span>行李收拾多时了。今日是黄道吉日。相公。你急便起程。切莫迟疑。<span class="科">生</span>这等。请岳母出来拜别。<span class="科">旦</span>母亲有请。<span class="科">净上</span></p>
        
        <p class="曲"><span class="牌">五供养</span>堂前闹嚷。<span class="夹白">敢是</span>司马题桥。游子严装。<span class="夹白"><span class="科">见介生</span>小生今日起身应试。特请岳母出来拜别。<span class="科">净</span>好好。你</span>看花游帝里。挟策射明光。<span class="夹白">莫为我</span>孩儿悒怏。度晨昏自有区区相傍。<span class="夹白">你</span>着鞭须及早。行迈好徜徉。<span class="夹白">但愿</span>一举成名慰人凝望。</p>
        
        <p class="白"><span class="科">生</span>岳母请上。容小生拜别。<span class="科">拜介</span></p>
        
        <p class="曲"><span class="牌">玉交枝</span>东床虚谎。赖周全依依洞房。一朝分袂多凄怆。怕担阁南国明珰。<span class="夹白"><span class="科">向旦介</span>为博那</span>影中金马与玉堂。<span class="夹白">先抛闪</span>目前凤枕和鸳帐。<span class="科">合</span>愿此去观花曲江。愿此去锦还故乡。</p>
        
        <p class="白"><span class="科">旦</span>相公。这碧玉鸾鎞。原是君家聘物。一枝赠与鱼家妹妹去了。这一枯仍旧送还相公。带去时时转念。</p>
        
        <p class="曲"><span class="牌">川拨棹</span>骊歌唱。送征衫别话长。把鸾鎞身伴收藏。把鸾鎞身伴收藏。似双双留连不忘。<span class="科">合</span>待临岐心自伤。猛回头泣数行。</p>
        
        <p class="曲"><span class="牌">尾声</span><span class="科">净</span>送君此去乘桃浪。稳取龙门直上。<span class="夹白"><span class="科">生背介</span>只怕</span>点额应羞返故乡。</p>
        
        <p class="曲"><span class="牌">哭相思</span><span class="科">净</span>出门不必苦迟疑。<span class="科">生</span>得失从来未可期。<span class="科">旦</span>一举首登龙虎榜。十年身到凤皇池。</p>
        
        <h2 id=ch10 class="chapter"><span class="出题">第十出　挫权</span></h2>
        
        <p class="曲"><span class="牌">番卜算</span><span class="科">小生上</span>少小负才名。志气凌终贾。几年落魄走江湖。肯折千金价。</p>
        
        <p class="白">宣曲长杨瑞气凝。上林狐兔待秋鹰。谁将词赋陪雕辇。寂寞相如卧茂陵。小生温庭筠。字飞卿。并州人氏。生成敏悟。擅美词章。与李义山齐名。时称温李。只为游多豪侠。行颇不羁。年少多情。好为淫艳之曲。才高得志。浪加轻薄之名。两赴科场。被人摧抑。这也不在我心上。向寓京师。令狐丞相亦属知交。未蒙荐擢。因此远游襄汉。任意飘零。幸有杜伯裘贾浪仙邂逅相投。结为知己。今春大比。二兄相约同行。我束装已久。怎么还不见他们到来。<span class="科">副净上</span>钦承恩相命。特地叩儒门。我一路问来。此间闻说是温秀才寓所。不免迳入。<span class="科">见介副净作放肆介小生请副净上坐介小生</span>客官何来。<span class="科">副净</span>学生奉丞相令狐爷之命。来见足下。<span class="科">小生</span>你是他家甚么人。<span class="科">副净</span>府中第一位管家。<span class="科">小生</span>既是管家。那有这般称谓。也没有你坐处。<span class="科">副净</span>随他一应官长衙门。都有我坐处。<span class="科">小生</span>偏我温官人跟前。不许小人放肆。<span class="科">推副净起介副净背云</span>好个大秀才。也罢。有事托他。只得权且忍耐。<span class="科">转介</span>丞相爷有事。叫我来分付你。<span class="科">小生</span>可恶。怎么说分付你。<span class="科">副净</span>丞相爷分付说。今年大比。我公子定然要高中的。只是场中文字。我公子嬾得费心。要你代笔。自当重谢。<span class="科">小生</span>你们有事求人。不宜如此倨傲。<span class="科">副净</span>便是有事相烦。丞相爷差学生来分付。可谓极其恭敬了。怎么倒说倨傲。</p>
        
        <p class="曲"><span class="牌">八声甘州</span><span class="夹白"><span class="科">小生</span>唗。</span>冲冠怒发。怪觑人轻贱。直恁矜夸。<span class="夹白">纵是</span>当朝元宰。<span class="夹白">也须</span>要谦谦下士为嘉。<span class="夹白">况且</span>向人乞怜应礼下。何事骄人一谜奢。<span class="夹白">我温官人文字。一向也肯舍与人的。只是你们这样的人。我偏不肯轻易一个字儿。</span>休喳。谩思量代笔生花。</p>
        
        <p class="曲"><span class="牌">前腔</span><span class="夹白"><span class="科">副净</span>我丞相爷呵。</span>南衙。威权独把。看熏天炙手。孰敢争差。<span class="夹白">把</span>如天之福。没来由选择伊家。<span class="夹白"><span class="科">小生</span>选择着我。便有甚福。<span class="科">副净</span></span>闱中试文劳暂假。<span class="夹白">料</span>不负多才温八叉。酬酢。有千金厚礼相加。</p>
        
        <p class="白"><span class="科">小生笑介</span>一发说得好笑。焉有君子而可以货取乎。快去快去。不要在此聒噪。<span class="科">副净</span>你只怕祸事到来。悔之无及。<span class="科">小生</span>有甚祸事。不过嘱付了试官。不中我便了。<span class="科">副净</span>不中也尽勾了。<span class="科">小生</span>唗。休得胡说。你若再在此放肆。我就要打了。<span class="科">副净笑介</span>酒逢知己千锺少。话不投机半句多。<span class="科">下生同外上介</span></p>
        
        <p class="曲"><span class="牌">番卜算</span><span class="科">生</span>花送远行人。柳拂新羁马。<span class="科">外</span>停鞭且自约朋侪。共策南征驾。</p>
        
        <p class="白"><span class="科">生</span>小生杜羔。<span class="科">外</span>小生贾岛。特来相约温飞卿。一同上京应试。<span class="科">生</span>此间已是温兄寓所。不免迳入。<span class="科">进见介小生</span>小弟等候二兄许久了。<span class="科">生</span>二弟。迟迟吾行。有罪有罪。<span class="科">外</span>飞卿。你有甚事。觉有不豫之色。<span class="科">小生</span>说起就好恼了。令狐丞相遣一使者到此。说道伊子应试场中文字。欲假手于弟。那使者甚是放肆。词语又且矜夸。因此呵叱了他一场。不从其请而去。<span class="科">外</span>不从其请。方显我辈的气节。<span class="科">生</span>既已呵叱去了。飞卿不必介怀。就请同行。<span class="科">行介</span></p>
        
        <p class="诵"><span class="牌">少年游</span><span class="科">生</span>疎梅尚自带残英。芳草渐青青。<span class="科">小生</span>山径人稀。翠微深处。啼鸟两三声。　　<span class="科">外</span>晓风重逼轻裘冷。心共马蹄轻。<span class="科">丑扮胡谈上</span>路遥嫌日短。心急怪行迟。前面朋友等一等。</p>
        
        <p class="白"><span class="科">众遇介丑</span>小弟昨因送行醉酒。今日起迟。恐怕赶不上伙伴。老兄们。望乞相挈同行。<span class="科">众</span>大家朋友。同行就是。<span class="科">丑</span>多谢多谢。<span class="科">同行介</span></p>
        
        <p class="曲"><span class="牌">罗袍歌</span>谩策雕鞍骄马。把春泥踏碎。半杂飞花。芳郊取次布韶华。柳丝搓得鹅儿乍。偷回盼。天一涯。山村迢递渐笼沙。春行日。风物佳。人生何必苦思家。</p>
        
        <p class="曲"><span class="牌">前腔</span>傍路游镳初罢。有村歌相应。社鼓轻挝。行人趱路漫嗟呀。奔驰尽为浮名挂。行偏倦。途更遐。枝头点点集昏鸦。唇初渴。力渐乏。为询沽酒向谁家。</p>
        
        <p class="白"><span class="科">众</span>前面有酒家。我们借宿了罢。<span class="科">丑</span>酒保那里。<span class="科">副净</span>酒酒酒。有有有。<span class="科">见介</span>众位相公是酤酒的。还是借宿的。<span class="科">丑</span>酒也要吃。宿也要借。先拿酒来。<span class="科">副净持酒上先下丑</span>方才行路匆匆。不曾请问列位老兄高姓贵表。<span class="科">生</span>小弟杜羔。字伯裘。襄阳人氏。<span class="科">小生</span>小弟温庭筠。字飞卿。并州人氏。<span class="科">外</span>小弟贾岛。字浪仙。范阳人氏。<span class="科">众</span>老兄高姓。<span class="科">丑</span>小弟姓胡。名谈。字诹之。世居谎州。其实与当朝令狐丞相是一族。<span class="科">外</span>兄自姓胡。他自姓令狐。如何是一家。<span class="科">丑</span>不瞒列兄说。丞相自嫌家族单寒。把天下同姓。尽行招纳。犹自嫌少。如今我们姓古月的。都改姓令狐。希求亲近耳。<span class="科">小生笑介</span>原来如此。小弟口占一绝奉赠。<span class="科">丑</span>愿闻高咏。<span class="科">小生吟介</span>族谱从来记不清。逢人只合问公卿。自从元老登庸后。天下诸胡尽带令。<span class="科">丑不语介生外笑介</span>飞卿好诗。虽是谑言。有关风化。<span class="科">丑背怒介</span>这等轻薄。可恶可恶。<span class="科">生</span>胡兄。我们饮一杯解嘲何如。<span class="科">众饮丑不饮介</span></p>
        
        <p class="曲"><span class="牌">一封罗</span><span class="科">众</span>朋情契最赊。偶相逢即一家。莫惜十千平乐价。任取村罍浮紫霞。西窗翦烛。欢情转加。梨花门掩。良宵正遐。<span class="夹白"><span class="科">生</span>胡兄。</span>偶然相谑君休讶。</p>
        
        <p class="白"><span class="科">丑</span>小弟天性不饮。适才闲话。我也不计较。<span class="科">众</span>我们不要闲谈了。大家去睡罢。</p>
        
        <p class="落诗">兰陵美酒郁金香。<br />玉碗盛来琥珀光。<br />但使相逢能尽醉。<br />不知何处是他乡。</p>
        
        <p class="白"><span class="科">众下丑吊场</span>闻说小温轻薄。果然如此可恶。就是那杜羔贾岛。也不该大家奚落我。待我到丞相跟前去。背他一场是非。叫他明鎗容易躲。暗剑最难防。<span class="科">下</span></p>
        
        <h2 id=ch11 class="chapter"><span class="出题">第十一出　合谮</span></h2>
        
        <p class="白"><span class="科">副净上</span>但知丞相贵。无奈秀才乔。空驰千里道。笞骂恐难饶。自家令狐丞相府中一个院子。蒙丞相爷差我去见温庭筠。要他与我公子场中代笔。我见他时节。虽然略大样了些。也不道这温庭筠这等傲撇。竟把我呵叱了一场。劳而无功。怎么去回复丞相爷。既要脱得自己干系。又要使丞相爷摆布得他便好。今我且不要进去。在此算计定了。然后去回复丞相爷。<span class="科">丑上</span>胡谈骨格轻纤。为人最爱趋炎。闯门极要有胆。见人定用无廉。撮哄全凭口快。钻求无奈头尖。冒认瓜将李搭。扳援柳共花拈。背是非将没作有。讨便宜换苦成甜。谒相公人以为谄。央大叔我自能谦。此间已是相府门首。且有个管家在那边。不免上前。央他引见。有何不可。<span class="科">见介副净</span>足下高姓。何来。<span class="科">丑</span>小子是你老爷堂姪。为应举到京。相烦引见。<span class="科">副净</span>我丞相爷不曾有你这个阿姪。<span class="科">丑笑介</span>小子怎么不是丞相的姪儿。见有温庭筠的诗为证。他说自从元老登庸后。天下诸胡尽带令。被他这等嘲笑。怎么不是你老丞相的儿孙。<span class="科">副净</span>那温庭筠这等轻薄无礼。小人也为着一事。丞相爷差去见他。到被他呵叱了一场。<span class="科">丑</span>阿呀。相府管家就敢呵叱。这等说。烦管家引小子参见丞相。那时节你一句。我一句。在丞相跟前背他一场是非何如。<span class="科">副净</span>如此甚好。你看府门开了。我先进去。你随后进来。我与你禀知便了。<span class="科">丑</span>多谢多谢。<span class="科">净冠带上</span></p>
        
        <p class="曲"><span class="牌">生查子</span>趋朝曙色寒。退食余清宴。千里觅才人。使我频凝盼。<span class="科">副净进见介</span></p>
        
        <p class="白">院子。你回来了。<span class="科">副净</span>是。<span class="科">丑执手本跪介净</span>阶下跪者何人。<span class="科">副净</span>是爷一家。<span class="科">净</span>接手本上来。<span class="科">看介</span>小姪令狐谈参见。既是一家。请起作揖。<span class="科">揖坐介净</span>贤姪为何到此。<span class="科">丑</span>小姪应举到京。特来参拜相公老叔。<span class="科">净笑介</span>我族中可谓多贤了。<span class="科">丑</span>不敢。<span class="科">净回顾副净介</span>我差你去见温秀才。说的事体何如。<span class="科">副净</span>小人领老爷严命。去见温秀才。他闻丞相两字。就发恼起来。千不允。万不允。把老爷埋怨了一顿。把小人抢白了一场。<span class="科">净</span>敢是你放肆激恼了他。<span class="科">副净</span>小人怎敢放肆。一见他就磕了十二个头。<span class="科">净</span>怎么磕这许多。<span class="科">副净</span>替老爷磕四个。替大爷磕四个。小人自磕四个。凑成十二个。<span class="科">净</span>唗。胡说。我向年也曾与他往来。不是这般劣别的。<span class="科">副净</span>老爷不曾知道。便是向年叫他替做了菩萨蛮词进呈。嘱付他不可对人说。转背就去告诉人了。<span class="科">净</span>我不信你一面之词。<span class="科">丑</span>小姪斗胆。请问那温秀才莫不是温庭筠么。<span class="科">净</span>正是。<span class="科">丑</span>若是此人。怪不得盛使了。前日小姪与他途中相遇。偶然说起丞相老叔。他就有许多谤毁。许多嘲笑的说话。<span class="科">净</span>他怎么嘲笑我。<span class="科">丑</span>这也小姪不敢说。<span class="科">副净</span>小人也听得两句。说老爷没有学问。<span class="科">净</span>原来如此可恶。<span class="科">丑</span>温庭筠自家也罢了。又结交两个契友。一个叫做杜羔。一个叫做贾岛。大家揑造歌谣。讥谤丞相老叔。还说今春得第。专要与丞相老叔作对哩。<span class="科">净</span>有这等事。可恼可恼。</p>
        
        <p class="曲"><span class="牌">琐窗郎</span>怪乔才忒煞轻儇。特传言。辄作悭。不思领诺敢肆刁顽。如今悔却当初垂盼。<span class="夹白"><span class="科">合</span>从教</span>文成云锦定遭讪。空落莫。枉嗟叹。</p>
        
        <p class="曲"><span class="牌">前腔</span><span class="科">丑副净</span>那酸丁惯作波澜。播流言。徒实繁。一朝得势便拟包弹。乘其未发急宜防患。<span class="夹白"><span class="科">合</span>纵教</span>文成云锦定遭讪。空落莫。枉嗟叹。</p>
        
        <p class="白"><span class="科">净</span>这个不难。我明日就对考试官说。温庭筠轻薄无行。专在场中为人代笔。杜羔贾岛结党夤缘。法宜并斥。记认了三人试卷。不中便了。<span class="科">丑跪介</span>小姪万望吹嘘。<span class="科">净</span>我也通个关节与试官。就是了。<span class="科">丑</span>多谢厚恩。</p>
        
        <p class="落诗">怪得鲰生多倒颠。<br />须知扼吭制人先。<br />但教名落孙山外。<br />任取诗成宋问前。</p>
        
        <h2 id=ch12 class="chapter"><span class="出题">第十二出　摧落</span></h2>
        
        <p class="白"><span class="科">生小生同上生</span>晓月难为光。愁人难为肠。谁言春景荣。起见叶上霜。<span class="科">小生</span>雕鹗失势病。鹪鹩假翼翔。弃置复弃置。情如刀割伤。<span class="科">生</span>飞卿。吾辈在此应试。自分可登上第。不意今早放榜。三人都落人后。怎么样好。榜上有令狐滈令狐谈两人。一定是丞相一家了。<span class="科">小生</span>令狐滈就是丞相之子。令狐谈就是前日相遇的胡谈了。<span class="科">生</span>原来如此。可叹可叹。<span class="科">小生</span>伯裘。功名迟速。自有定数。不必惆怅。<span class="科">生</span>言之有理。贾浪仙早间自去看榜。如今日已过午。怎么还不回来。<span class="科">小生</span>一定就回来了。<span class="科">外僧扮上</span>十五能文西入秦。三十无家作路人。时命不将明主合。布衣空惹洛阳尘。我贾岛。累赴科场。不得中第。真好悲愤也呵。</p>
        
        <p class="曲"><span class="牌">北点绛唇</span>杏苑迷途。蓬山失步。儒冠误。谩自嗟吁。怕向青天诉。</p>
        
        <p class="白"><span class="科">见介生</span>呀浪仙。忽然祝发。有何缘故。</p>
        
        <p class="曲"><span class="牌">混江龙</span><span class="科">外</span>别无缘故。只为长安献策枉驰驱。直弄得一身困乏。两鬓萧疎。姓字难教题甲榜。声名甚日满皇都。空怀楚玉。浪泣鲛珠。前程渐迫。后事难摹。不能勾领春风看遍洛阳花。到不如讨闲身静对菩提树。皈心禅定。寄迹精庐。</p>
        
        <p class="白"><span class="科">小生</span>浪仙。你发便祝了。只可惜只一部美髯。何不留了他。</p>
        
        <p class="曲"><span class="牌">油胡卢</span><span class="科">外</span>待说甚留须表丈夫。又不是戴乌纱不可无。到省得白鬑鬑终日费妆涂。<span class="夹白"><span class="科">小生</span>只怕穿的戴的都不如意。<span class="科">外</span></span>帽僧伽盼不上宫花簇。着袈裟巴不就罗袍绿。一副生擦擦苦肝肠。一条瘦岩岩贱体肤。到头来刘蕡命薄冯唐暮。因此蚤拚却做浮屠。</p>
        
        <p class="白"><span class="科">生</span>浪仙。你有尊嫂在家。怎生撇得他下。</p>
        
        <p class="曲"><span class="牌">天下乐</span><span class="科">外</span>你晓得季子还家事也无。妻也么孥忒狠毒。怕他讨花封惹得多琐琐。<span class="夹白"><span class="科">小生</span>浪仙。既不归家。便在此投个相知。闲游几时也罢。何必祝发。<span class="科">外</span></span>如今五侯宅不待宾。七贵门空自呼。<span class="夹白">咳。</span>便有树谁家肯借乌。</p>
        
        <p class="白"><span class="科">生</span>浪仙。只怕书再读得饱些。文字再做得好些。定有个出头日子。<span class="科">外</span>伯裘伯裘。你岂不闻说。纵教书向窗前读。无奈场中不论文。</p>
        
        <p class="曲"><span class="牌">寄生草</span>古用三冬足。今开万卷余。论多闻记得起轲贤注。有神思搜得出湘灵句。负奇才撰得就阿房赋。可怜教妾若为容。这是文章自古无凭据。<span class="科">小生</span></p>
        
        <p class="白">浪仙。比如令狐滈令狐谈。这伙庸才也得中榜。难道我们偏终身不遇。<span class="科">外</span>飞卿飞卿。岂不闻说。总因拾芥儿曹易。益遣登科我辈难。</p>
        
        <p class="曲"><span class="牌">么篇</span>逐狡兔人争捷。守枯株我独愚。靠家风没个亲爷护。赂权门少的钱神铸。换儒衣羞把新声度。从教曳白自登科。饶咱制锦空延伫。</p>
        
        <p class="白"><span class="科">生</span>浪仙。既出了家。可还读书么。<span class="科">外</span>因怕读书。做了和尚。还读他怎么。</p>
        
        <p class="曲"><span class="牌">煞赚</span>刚跳脱世间尘。谁耐做书中蠹。再学那寒窗吃苦。祇不过漫兴吟诗趁蹇驴。竹院风徐。梅岭香舒。这都是山僧受用清闲趣。<span class="夹白"><span class="科">小生</span>浪仙。你说便如此说。到底来终须还俗求名。<span class="科">外</span>咳。</span>论年华隙驹。觑功名腐鼠。休想俺今生逃墨更归儒。</p>
        
        <p class="白">请了。<span class="科">急下生</span>浪仙只因不第。有激而逃。可为浩叹。<span class="科">小生</span>他也别自有见。请问伯裘兄。行止若何。<span class="科">生</span>小弟为家下孤单。不日就作归计了。<span class="科">小生</span>小弟在京。颇多豪贵之游。不乏莺花之兴。还要留连几时。<span class="科">生</span>这也各行其志便了。就此告别。后会非遥。一叶浮萍归大海。人生何处不相逢。</p>
        
        <h2 id=ch13 class="chapter"><span class="出题">第十三出　诗激</span></h2>
        
        <p class="曲"><span class="牌">似娘儿</span><span class="科">旦同丑扮侍儿上</span>柳色已深深。空懊恼望断佳音。几番不语停织絍。怕他柔肠转炽。雄心渐折。特地沉吟。</p>
        
        <p class="白">久别非无闷。闻归岂不欢。愁君隳壮志。番觉翠眉攒。奴家赵氏。我官人下第。落魄无聊。昨日邻舍人回。梢得我官人一个口信。说在明后日准可回家。奴家想我官人天资颖异。上进何难。只怕自此以后。奚落了志气。荒废了学业。不如乘其未归。做一首诗寄去与他。中寓讥笑之词。动他激发之意。胜似见了面时节。痴痴昵昵的说他也不醒。昔有乐羊子游学一年而归。其妻引刀断机。羊子感激。遂成大儒。奴家虽是不才。有意效之。侍儿。取纸笔过来。<span class="科">丑</span>娘子。纸笔在此。<span class="科">旦写介</span></p>
        
        <p class="曲"><span class="牌">九回肠</span><span class="犯牌">解三酲</span>数日来凝思偏甚。比春初闷绪还深。心苗别是愁波沁。不是盼归舟信息难寻。淹将绕指闲中意。堕却英雄百炼心。单愁恁。<span class="犯牌">三学士</span>诗成不羡回文锦。效乐羊窃比规箴。郎才出众因何放。妾面羞郎傍晚临。<span class="夹白">诗已写完。侍儿。你拿去交与老苍头。叫他明早一路接上去。见了官人。送这书与他看。<span class="科">丑</span>晓得。<span class="科">旦</span></span><span class="犯牌">急三鎗</span>教他明日里往前途去须迎问。这双鱼袋休得浪浮沉。</p>
        
        <p class="落诗">为嘱长须蚤出门。<br />寸笺好与递归辕。<br />凭将一首诗中意。<br />胜似三更枕上言。</p>
        
        <h2 id=ch14 class="chapter"><span class="出题">第十四出　励志</span></h2>
        
        <p class="曲"><span class="牌">缕缕金</span><span class="科">生策马上</span>驱骄马。逐轻车。不辞筋力倦。路途赊。镇把家乡盼。看看近也。恨前途早已夕阳斜。归心转深切。归心转深切。</p>
        
        <p class="白">小生杜羔。下第之后。别了温飞卿。即日起身。来到此间。离家不远。只是天色已晚。怎么好。<span class="科">问内介</span>借问一声。今日可还赶得到襄阳城北的赵村么。<span class="科">内应介</span>天色已晚。到不及了。<span class="科">生</span>这等。只索寻个酒店安歇了。明早趱行罢。店小二有么。<span class="科">副净</span>昏迷须觅主。倦鸟欲投林。官人可是借宿的。请里面去。<span class="科">生</span>店小二。我明日五更就要起身。你千万不要睡熟了。<span class="科">应介生叹介</span>今晚到得家才好。可恨天色一会就晚了。</p>
        
        <p class="曲"><span class="牌">前腔</span><span class="科">丑扮老苍头上</span>年华迈。怕跋涉。身扶青竹杖。<span class="科">跌介</span>又遭跌。日行三十里。看看将夜。望前村灯火店星列。谁家可安歇。谁家可安歇。</p>
        
        <p class="白"><span class="科">作寻介</span>不知那一家可安歇。<span class="科">小二</span>老人家。小店还有空房。进来进来。<span class="科">丑进见生介丑</span>呀。却好官人在此。来得凑巧。<span class="科">生</span>老苍头。你为何在这里。家中可好么。<span class="科">丑</span>家中平安。娘子特差小人来迎接官人。有书在此。<span class="科">送书介生</span>你老人家走路辛苦。先去睡罢。待我慢慢的看书。<span class="科">丑下生看书介</span>原来是一首诗。<span class="科">念介</span></p>
        
        <p class="诗">良人的的有奇才。何事年年被放回。<br />如今妾而羞君面。君若来时傍晚来。<span class="科">作怒介</span></p>
        
        <p class="曲"><span class="牌">榴花泣</span>新诗读罢。不觉赧盈颊。多讪笑。浪讥切。<span class="夹白"><span class="科">看介</span>怎么说</span>教咱归傍晚来些。<span class="夹白">又说</span>见郎君妾面羞遮。<span class="夹白"><span class="科">想介</span>且住。我娘子这诗是激劝我的意思。不要怪他。只是我做了堂堂的男子。直待妇人讥笑。不思奋发。岂不自愧。我今晚如醉初醒。如梦初觉了。</span>我待磨穿砚铁。喜从今唤醒庄生蝶。看他年昼锦还家。免教人独归昏夜。</p>
        
        <p class="白">我如今看了这诗。有何面目回去。不如再往京师。埋头励志。以图再举。有何不可。待我打发了老苍头回去罢。<span class="科">叫介</span>老苍头快起来。<span class="科">丑上</span>天色大明了。起身回去罢。<span class="科">生</span>我不回去了。你自回去罢。<span class="科">丑惊介</span>阿呀。娘子特地叫小人一路来迎接官人。官人怎么到说不回去了。</p>
        
        <p class="曲"><span class="牌">扑灯蛾</span><span class="夹白"><span class="科">生</span>我</span>猛然思去日。刚肠欲自裂。若不用辛勤。只恐又遭前辙也。从今志决。弃家乡不惮周折。<span class="夹白"><span class="科">丑</span>官人。你</span>要读书村庄静贴。又何须他州外郡苦离绝。</p>
        
        <p class="白">官人。你便要游学。此处已不远了。乘便回到家里。见了娘子一面。再出来也不迟。<span class="科">生</span>我若到了家里。再不能勾出门了。你自回去。不必强我。<span class="科">丑</span>官人可有书信。寄与娘子么。<span class="科">生</span>我没有书。你上覆娘子。说我</p>
        
        <p class="落诗">割爱辞家心事违。<br />老奴恋主只牵衣。<br />玉京有路终须到。<br />金榜无名誓不归。</p>
        
        <h2 id=ch15 class="chapter"><span class="出题">第十五出　品诗</span></h2>
        
        <p class="曲"><span class="牌">七娘子</span><span class="科">小旦道妆贴随上</span>洞箫声彻清尘垢。掩松关逍遥自由。<span class="科">贴</span>积炁黄房。凝神绛府。<span class="科">合</span>随缘好把诗囊搆。</p>
        
        <p class="白"><span class="科">小旦</span>星点花冠道士衣。紫阳宫女化身飞。能传上界春消息。若到蓬山莫放归。小道鱼玄机。娇如蕙质。弱比兰芽。性格偏灵。词章特艳。向为义气而携衾。后因落莫而入道。寄迹咸宜观中。一向人迹罕到。近因太和公主晓得我夙负诗才。花朝之日。邀赏牡丹。赋诗一律。大为称赏。因此名播京师。乞诗者不必说起。就是那送诗请政者。亦且应接不暇。并没一个可意的。甚觉不耐烦。如今掩关谢客。凡是送诗的来。绿翘。留他在殿上坐了。替他传诗进来便了。<span class="科">贴应介小旦</span></p>
        
        <p class="曲"><span class="牌">字字锦</span>烟霞绕画楼。羽鹤迎清昼。逢迎嬾出门。谁是忘机友。自清幽。手捧一卷黄庭。黄庭外那识人间尘垢。休休。虚名所累。惹起无端应酬。如今掩关。掩关春雨后。好谢却剡溪舟。好谢却剡溪画舟。屏牛车载酒。紫芝歌一曲。紫芝歌一曲。终朝讨得安安静静。潇潇洒洒。着甚的劳劳碌碌。奔奔走走。况又苦与人不偶。<span class="科">末丑中净净上</span></p>
        
        <p class="曲"><span class="牌">接云鹤</span>久闻仙子冠名流。将因问俗一相求。</p>
        
        <p class="白"><span class="科">末</span>我们闻得咸宜观中女冠鱼玄机才貌双全。特来献诗。求他赏鉴。<span class="科">中净</span>此间已是咸宜观。不免迳入。<span class="科">贴</span>炼师。外面有人来了。<span class="科">小旦</span>结庐在人境。客至嬾逢迎。<span class="科">下众进见贴介贴</span>列位相公光降。有何见谕。<span class="科">众</span>小生们久仰鱼炼师诗名。特来请教。<span class="科">贴</span>炼师掩关谢客。相公们若有佳作。待小道传进去。<span class="科">众</span>我们是要觌面请教的。<span class="科">贴</span>炼师自来不曾见客。列位相公请回。佳作待炼师看了。改日送还。<span class="科">众</span>我们一定要在此请见了才去。<span class="科">贴</span>怎么说得能容易。</p>
        
        <p class="曲"><span class="牌">赏宫花</span>佳篇见投。<span class="夹白">他怎敢</span>糊涂了应酬。<span class="夹白"><span class="科">众</span>他</span>胸中悬藻鉴。<span class="夹白">何难</span>笔底恣搜求。<span class="科">合</span>滴露研朱非草草。从容鉴定庶无尤。</p>
        
        <p class="白"><span class="科">众</span>一定要等了去<span class="科">贴</span>这等请少坐待小道拿进去。与炼师看了送出来。不识相如渴。徒吟子美诗。<span class="科">下中净</span>列兄。你看侍儿生得这等丰致。那鱼玄机不知更当何如。<span class="科">净</span>列兄。不消羡慕得他。若看得诗好。就是囊中之物了。<span class="科">众</span>正是。我们羡他。</p>
        
        <p class="曲"><span class="牌">黄龙衮</span>香风展素裘。香风展素裘。莲步纡云袖。绰约丰姿。望望频翘首。<span class="夹白"><span class="科">外</span>只不知他看中那个的诗哩。<span class="科">众</span></span>莺俦燕侣。鸾交凤友。只在这霎时间相成就。</p>
        
        <p class="白"><span class="科">贴上</span>鉴衡应不爽。品藻定无差。<span class="科">出诗念介</span>树色阅人古。钟声入夜圆。避喧山僻借。观以尔名仙。这是那一位的。<span class="科">末</span>是小生的。<span class="科">贴</span>炼师说。这诗但求句之险。不顾理之安。是学长庆而僻者也。近日新尚此体。若去做山人。可称第一流。只是还为识者鄙。叫小道送还了。<span class="科">又念介</span>混俗同鱼服。游仙学紫绡。寸心君莫问。携手一长谣。这是那一位的。<span class="科">净</span>是小生的。<span class="科">贴</span>炼师说。这诗肤胜于理。是剿集西昆而滥觞者也。有了这等诗。求些荐书。各处有三五钱的书仪赚了。<span class="科">中净</span>都送还了。只留我两个的。有些意思。<span class="科">贴</span>这也难道。二位的诗到在此。只是怕得罪。不敢将出来。<span class="科">中净</span>正要请教。何妨。<span class="科">贴念介</span>自从盘古分天地。几人作佛几人仙。今朝仙女临凡界。住在咸宜观里边。炼师说。请相公去唱门词罢。做甚么诗。<span class="科">中净</span>门词正是女眷极喜的。你炼师怎么不留我唱唱。<span class="科">贴又念介</span>西施当日配夷光。夷光就是西施。怎么说配夷光。月里姮娥嫁姓张。月里姮娥何曾嫁姓张的。<span class="科">又念介</span>就是仙姑何氏女。当初也许聘裴航。裴航娶云英。与何仙姑有甚相干。炼师说。故事也不曾查考明白。做甚么诗。<span class="科">丑</span>如今做诗的一个故事也不记得。还要谈天说地我记得几个故事。就是饱学了。管甚么用差也用不差。<span class="科">贴</span>列位如今请回罢。<span class="科">众</span>承炼师指教。怎么得面谢谢便好。<span class="科">贴</span>这不劳得。可人期不来。俗子推不去。<span class="科">下净</span>我们献诗。要他赏鉴。成就姻缘。怎么到吃贬剥了一场。<span class="科">中净</span>既是他不睬。我们竟自去罢。好扫兴。好扫兴。</p>
        
        <p class="曲"><span class="牌">清江引</span><span class="科">众</span>诗人终日街头走。不顾人疵谬。<span class="夹白">今朝</span>剥得面皮红。笑破傍人口。及早把扇儿遮。休回首。</p>
        
        <h2 id=ch16 class="chapter"><span class="出题">第十六出　觅鸾</span></h2>
        
        <p class="曲"><span class="牌">凤皇阁</span><span class="科">小生上</span>风花拈咏。谩把才情夸宋。尽堪踪迹似飘蓬。不换醉乡一梦。觅凰求凤。近有个人儿意中。</p>
        
        <p class="白">天付功名会有时。人生不必浪愁眉。且将洛下愁眉客。暂作长安游侠儿。小生温庭筠。春闱不第。自谓才高寡和。谁知是令狐丞相有心摈落。咳。温飞卿豪侠性儿。不道会苦了我。只可惜连累了杜贾二兄。这也不在话下。我一向流寓京师。繁华富盛。任意追寻。游侠轻肥。随人征逐。南邻北里。无非爱客之家。九陌三逵。尽是看花之地。少甚么早入吴姬之肆。笑指银瓶。夜眠楚艳之楼。香迷翠枕。尽堪适意。无可钟情。闻得咸宜观中。有个女冠鱼玄机。本系豪家之女。来抱衾裯。出为道院之仙。偏嫌脂粉。才堪咏絮。貌复羞花。真个毛女重生。玉清再世。京中豪华贵客。风雅词人。尽有衒服窥门。不能回其一盼。飞笺引玉。无所得其片言。岂不怀春。定因择婿。我不如做下一诗。央人送去。他若有怜才之意。能无许配之心。这一位温夫人。不怕走到别家去了。兴言及此。不觉自快。</p>
        
        <p class="曲"><span class="牌">黄莺儿</span>闻道紫云丛。有飞僊绝世容。谩夸神女双成董。词华锦笼。清思玉融。一齐都上毛锥弄。问天公。才情相对。能有几人同。</p>
        
        <p class="白">且待我做起诗来。<span class="科">作做介</span>我温飞卿诗才。平日也不弱于人的。只是这首诗要打动那人。更须精妙。宋大夫。司马长卿。本朝李太白。一班知情知趣的人儿。都来帮我便好。</p>
        
        <p class="曲"><span class="牌">前腔</span>从小擅雕虫。这诗词要更工。助情还仗多情种。花笺一封。春心几重。会亲符箓凭他用。似题红。怜才有意。必定许乘龙。</p>
        
        <p class="白">诗已写完。这邻家张老妪的女儿。在玄机处做侍儿。名唤绿翘。不免托张老妪。将与他女儿。转送鱼玄机。有何不可。</p>
        
        <p class="落诗">世人若个解怜才。<br />却望娇眸特地开。<br />为要仙姬成美眷。<br />因将诗句作良媒。</p>
        
        <h2 id=ch17 class="chapter"><span class="出题">第十七出　鎞订</span></h2>
        
        <p class="曲"><span class="牌">缑山月</span><span class="科">小旦上</span>静锁白云堂。睡起竹方床。展黄庭一卷自焚香。奈朔风初壮。诗情未快。闷思偏长。</p>
        
        <p class="白">春花秋月入诗篇。白日清宵是散仙。空卷珠帘不曾下。长移一榻对山眠。小道鱼玄机。寄居咸宜观中。不觉又是三年了。只为我才貌出群。声名播远。京中多少王孙公子。骚人墨客。户外之履常满。笥中之句频投。他虽多衒饰之心。我终绝应酬之意。仔细想将起来。苦空之守。尚未卜于久长。伉俪之缘。颇留心于选择。只是要一个可意的人儿。真也难遇。目今初冬天气。好不凄楚人也。</p>
        
        <p class="曲"><span class="牌">四块玉</span>翠屏空。金风荡。鸳瓦上。霜初降。空对着景物凄凉。偏惹得情怀悒怏。云窗月宇。料得难终傍。待觅个人儿相随唱。整衣衫卖弄容光。学吟哦矜夸伎俩。<span class="夹白">那些</span>可心情便许成双。</p>
        
        <p class="曲"><span class="牌">雁过声</span><span class="科">贴上</span>娘行。有人悬想。题诗句代他转将。<span class="夹白"><span class="科">见介小旦</span>绿翘。方才你母亲到来。有何话说。<span class="科">贴</span>有个</span>西邻宋玉饶清况。把新诗写柔肠。倩青鸾殷勤递送云房。<span class="夹白"><span class="科">小旦</span>近来送诗的颇多。可意的甚少。我也不耐烦看他。<span class="科">贴</span>这诗不比他人。</span>温郎。人共奖。诗词俊逸多名望。比似你俏心儿还自赏。</p>
        
        <p class="白"><span class="科">小旦</span>你说温郎。莫不是温飞卿么。<span class="科">贴</span>正是。<span class="科">小旦</span>既是他的。拿来我看。<span class="科">贴递与小旦念介</span>玄府仙人碧玉房。紫霞衣覆白霓裳。谢家咏雪难为句。虢国朝天不是妆。曾记山中逢阮肇。更闻湘渚嫁兰香。有缘欲乞真消息。肯向巫山梦渺茫。好诗好诗。艳若含葩。清如翦水。不枉了温飞卿也。</p>
        
        <p class="曲"><span class="牌">倾杯序</span>诗章。语句新。意味长。才貌都休讲。只盼着天台。比着湘渚。践着巫山。多少思量。信豪如太白。艳过韩偓。赋同元亮。好似弄琴心坐间翻出凤求凰。</p>
        
        <p class="白"><span class="科">贴</span>他的诗。炼师既已赏鉴。不消说了。依我母亲说起来。他少年美貌。种种的可人。</p>
        
        <p class="曲"><span class="牌">玉芙蓉</span>潘安貌比芳。卫玠神偏朗。论丰姿特秀。照眼琳瑯。年华未满三旬上。欲缔佳姻恰正当。<span class="夹白">奴家曾记得炼师有诗说。易求无价宝。难得有情郎。</span>珍奇赏。纵千金易偿。算难求风流独占有情郎。</p>
        
        <p class="白"><span class="科">小旦</span>既如此说。待我也答他诗一首就是。你替我送去。<span class="科">贴</span>炼师若单单答一诗。怎见得与他订婚姻之约。<span class="科">小旦</span>正是。赠他一件东西便好。<span class="科">贴</span>奴家见炼师有碧玉鸾鎞一枝。十分精巧。何不就赠了他。<span class="科">小旦</span>这是我结义姐姐送的。不好赠人。<span class="科">贴</span>这也何妨。少不得成了婚姻。依旧还炼师的。<span class="科">小旦</span>这也说得是。且待我做起诗来。<span class="科">做诗介</span></p>
        
        <p class="曲"><span class="牌">山桃犯</span>打叠下新诗样。结抹在瑶钗上。输情已逐青鸾往。传言谩学红娘莽。种桃许折<span class="夹白">向</span>玄都傍。审端的不如嫁作鸳鸯。</p>
        
        <p class="曲"><span class="牌">尾声</span>难摆脱情魔障。肯向人间魅阮郎。怕学那少室仙姝枉自忙。</p>
        
        <p class="落诗">孤鸾飞去得成双。<br />一段姻盟赖主张。<br />有眼自能窥宋玉。<br />无情何必恨王昌。</p>
        
        <h2 id=ch18 class="chapter"><span class="出题">第十八出　喜谐</span></h2>
        
        <p class="曲"><span class="牌">挂真儿</span><span class="科">小生上</span>客院寒风渐洒洒。凄凉味早入窗纱。绿绮空挑。丹枫未转。惹得无端萦挂。</p>
        
        <p class="白">着闷嫌宵永。含情觅信稀。何因窥户数。只恐应门迟。小生温飞卿。为慕鱼玄机。投诗表意。求媾倾心。邻居张老妪来说道。昨日已叫他女儿绿翘转送去了。怎么这时候还没回音。好生放心不下。</p>
        
        <p class="曲"><span class="牌">太师引</span>送新诗不是轻勾搭。俊秋波曾经看么。为甚的没些音耗。好教人闷煞情芽。<span class="夹白">若是</span>云心水性情分寡。怎供出梦蝶寻花。还疑讶。<span class="夹白">敢是</span>诗词未佳。鸳鸯簿须别有缘法。</p>
        
        <p class="曲"><span class="牌">前腔</span><span class="科">贴上</span>袖笼着两种多情话。问仙郎西邻几家。<span class="夹白">奴家绿翘。承炼师差遣。送诗与温飞卿。闻得母亲说。西邻第二家是他寓所。此间想是了。不免迳进。<span class="科">见介贴</span>官人敢是温飞卿么。<span class="科">小生</span>小生正是。小仙姑。莫不是鱼炼师的侍女绿翘姐姐么。<span class="科">贴</span></span>秀才们天生帮衬。小名儿甚处详察。<span class="夹白">我本是</span>仙家侍女金雀把。差排做奉使乘槎。<span class="夹白"><span class="科">小生</span>既是炼师差来。有何说话。<span class="科">贴</span></span>相酬答。新诗一札。教贱妾亲来拜复贤达。</p>
        
        <p class="白"><span class="科">贴出诗小生念介</span>苦思搜诗灯下吟。不眠长夜薄寒衾。满庭木叶愁风起。透幌纱窗怕月沈。疎散未间终遂愿。盛衰空见本来心。幽栖莫定梧桐处。暮雀啾啾空绕林。此诗凄凉宛委。绰有风人之致。飞卿自愧逊他一筹。只有一件。小生投诗之意。非为炫才。实因求配。如今诗中既乏见许之言。此外别无可凭之物。小生放心不下。如何是好。<span class="科">贴</span>奴家记得我炼师有诗云。多情公子春留句。少思文君昼掩扉。今日回你一诗。也是多了。那里还有甚么信货。<span class="科">小生揖介</span>做姐姐不着。再转去替小生说一声儿。<span class="科">贴笑介</span>官人这些话。都被绿翘参透了。信物到带得一件在此。只是出不得手。<span class="科">小生</span>姐姐忒会留难人。<span class="科">贴出钗介</span>这一枝碧玉鸾鎞。是我炼师奉赠的。<span class="科">小生接介</span>妙妙。鎞以明结发。鸾以表双飞。小生得之。如获拱璧。</p>
        
        <p class="曲"><span class="牌">三学士</span>诗句包笼怜俊雅。多情讨个根芽。鸾堪比翼期相偶。鎞取加冠许配咱。有日契姻成结发。相酬和消受煞。</p>
        
        <p class="曲"><span class="牌">前腔</span><span class="科">贴</span>一首诗神权执伐。不须费酒赔茶。郎如镜里鸾成匹。娘似钗头玉未瑕。<span class="夹白">只怕你得第之后。</span>有个彩毬楼上打。他情分辜负煞。</p>
        
        <p class="白"><span class="科">小生</span>姐姐。你说得小生能不知趣。辜负了鱼炼师的美情。只是还有一件。怎么引得我见炼师一面便好。<span class="科">贴</span>我炼师从来不曾见人。况我观中。都是女伴。男子进去。甚不方便。此事难以奉命。<span class="科">小生揖介</span>再做姐姐不着。一定要见一见儿。<span class="科">贴笑介</span>好个会勾搭人的秀才。<span class="科">想介</span>观中决难进来。除非。<span class="科">小生</span>除非怎的。<span class="科">贴</span>除非明春二月花朝。太和公主每年接至园亭赏翫牡丹。去时人众。不好相见。傍晚回来。你到宾贤坊口相候。可图一面。<span class="科">小生</span>领命领命。<span class="科">贴</span>你日后把甚么谢我。<span class="科">小生</span>炼师嫁了我。姐姐少不得也随到我家来。那时节呵。</p>
        
        <p class="落诗">新婚燕尔恰才过。<br />惜玉怜香到你多。<br />笑杀韩郎休卖弄。<br />到头学道赛轻娥。</p>
        
        <h2 id=ch19 class="chapter"><span class="出题">第十九出　劝仕</span></h2>
        
        <p class="曲"><span class="牌">锁南枝</span><span class="科">外贾岛僧服上</span>行吟遍。散步闲寻思。景色真宛然。<span class="夹白">我</span>得趣在言前。描情直无限。<span class="夹白">山僧贾岛。欲题李凝幽居。模情写景。信步到此。<span class="科">作沉吟介</span>哦有了。闲居少邻并。草色入荒园。鸟宿池边树。僧推月下门。过桥分野色。移石动云根。暂去还来此。幽期不负言。<span class="科">作又沉吟介</span>僧推月下门。推字敢怕不如敲字么。</span>惊人句<span class="夹白">只在</span>一字间。费商量肯胡乱。</p>
        
        <p class="白"><span class="科">作吟介</span>推敲还是那一字好。<span class="科">末冠带众拥上</span></p>
        
        <p class="曲"><span class="牌">前腔</span>鸣驺盛。拥节严。行行避人谁敢前。<span class="夹白"><span class="科">外闯过众拿见末介众</span>禀老爷。这和尚闯道。<span class="科">末</span>你既出了家。怎不</span>趺坐向蒲团。<span class="夹白">到</span>闲游在街畔。<span class="夹白"><span class="科">外</span>山僧怎敢闲游。只是</span>因题咏觅句艰。苦沉吟不觉把节旄犯。</p>
        
        <p class="白"><span class="科">末</span>你会做诗。念与我听。<span class="科">外</span>山僧做的。鸟宿池边树。僧推月下门。欲待改推字作敲字。踌躇未决因此失于回避。<span class="科">末</span>你既是出家人。月下之门该敲。不该推了。<span class="科">外</span>老爷此言足为山僧决疑了。<span class="科">末</span>这两句做得尽有意致。你且随我到衙里来。<span class="科">作行到介末</span>下官就是韩愈。你把方才的诗。总念与我听。<span class="科">外</span>原来是韩老大人。待山僧念来请教。<span class="科">念介末</span>妙妙。这诗颇有台阁气象。不似山野人之作。<span class="科">外</span>实不相瞒。山僧就是贾岛。偶因下第。有激而逃禅。<span class="科">末</span>原来是贾浪仙。下官闻名久矣。今始识荆。幸甚幸甚。先生。似你这般才藻。何难一第。竟自逃禅。抛了举业。甚为可惜。</p>
        
        <p class="曲"><span class="牌">前腔</span><span class="夹白">我</span>闻名久。会面难。今朝始识贾浪仙。<span class="夹白">你难道</span>有意习枯禅。<span class="夹白">竟</span>无心事轩冕。<span class="夹白">如今大比将近。你及早把</span>精蓝远梵呗捐。整儒冠事鏖战。</p>
        
        <p class="白"><span class="科">外</span>多谢大人指教。</p>
        
        <p class="曲"><span class="牌">前腔</span>承明府。奖借偏。须臾死灰觉复然。<span class="夹白">只怕</span>知己望虽专。<span class="夹白">我</span>鲰生运多蹇。<span class="夹白">不能勾</span>登金马步木天。<span class="夹白"><span class="科">末</span>先生。你说那里话。及早</span>蓄须眉事柔翰。</p>
        
        <p class="白"><span class="科">外</span>山僧敢不领命。回到寺中。蓄发就是。正是</p>
        
        <p class="落诗">与君一夕话。<br />胜读十年书。</p>
        
        <p class="白"><span class="科">末</span>再休说</p>
        
        <p class="落诗">削发除烦恼。<br />留须表丈夫。</p>
        
        <h2 id=ch20 class="chapter"><span class="出题">第二十出　春赏</span></h2>
        
        <p class="曲"><span class="牌">念奴娇</span><span class="科">旦扮公主生末扮内监副净丑扮宫女上</span>洛阳盛丽。但春当三月。花开争赏。谁似皇家多宠泽。贵主园亭虚敞。杂树生香。流莺弄响。占得春晖广。名花无价。晓来人报齐放。</p>
        
        <p class="白">皇家贵主好神仙。别业初开云汉边。山出尽如鸣凤谷。池成不让饮龙川。妆楼翠幌留春住。舞阁金铺借日悬。忆昔乘舆来此地。称觞上寿乐钧天。自家太和公主是也。目今花朝佳节。园中牡丹盛开。已曾差人去请令狐夫人。与那咸宜观女冠鱼玄机同来翫赏。怎么还不见到来。内侍们。看令狐夫人与鱼女冠到门。即便通报。<span class="科">生末应介净扮令狐夫人上</span></p>
        
        <p class="曲"><span class="牌">生查子</span>鸾封沐宠荣。托荷随夫命。主第请看花。妆点多齐整。</p>
        
        <p class="白">奴家令狐丞相夫人是也。太和公主请赏牡丹。特来赴席。不免迳入。<span class="科">见介净</span>奴奴蒙公主娘娘召请赏花。怎么不多设些鼓乐。吹的吹。打的打。做他几个杂剧院本。闹热一闹热。到是这般静悄悄的。<span class="科">旦笑介</span>花前张乐陈戏。谓之俗因。<span class="科">净</span>管甚么俗与不俗。只是热闹些的好。<span class="科">小旦同贴上</span></p>
        
        <p class="曲"><span class="牌">前腔</span>春光满帝城。车马天街竞。贵主喜相招。暂了看花兴。</p>
        
        <p class="白"><span class="科">见拜介旦扶小旦介</span>鱼炼师。你是方外之人。免拜罢。<span class="科">小旦</span>领命。<span class="科">旦</span>见了令狐夫人。<span class="科">见介净</span>公主娘娘。奴家入宫朝见太后。不知见了多多少少的嫔妃彩女。不曾有这位女冠这般标致的。<span class="科">旦</span>那些人间粉黛。怎比仙姿。这还不足为异。鱼炼师的诗词歌赋。当世罕出其右。这才可敬。<span class="科">净</span>既如此。失敬了。<span class="科">旦</span>我们同到花前一看。<span class="科">看介小旦</span>今年牡丹十分茂盛。比往年大不同了。</p>
        
        <p class="诵"><span class="牌">鹧鸪天</span>翠盖牙签几百株。杨家姊妹夜游初。<span class="科">净</span>五花结队香如雾。一朵倾城醉未苏。　　<span class="科">小旦</span>闲小立。困相扶。夜来风雨有情无。<span class="科">旦</span>愁红惨绿今宵看。却似吴宫教阵图。</p>
        
        <p class="白">侍儿看酒。<span class="科">送酒介</span></p>
        
        <p class="曲"><span class="牌">念奴娇序</span>春风旖旎。把韶华万种。一齐交付花王。锦绣丛中谁得似。嫣然倾压群芳。不枉。国色朝酣。天香夜染。诗人费尽此夸奖。<span class="科">合</span>休负却名园胜景。同举霞觞。<span class="科">净</span></p>
        
        <p class="曲"><span class="牌">前腔</span>摇漾。赤玉盘倾。碧囊香散。不须声价数姚黄。<span class="夹白">勾引得</span>几阵蜂蝶颠狂。相向。微晕檀心。轻笼鹤羽。寿安姿态最堪赏。<span class="科">合前小旦</span></p>
        
        <p class="曲"><span class="牌">古轮台</span>占风光。园林此日鬭奇芳。千红万紫将人晃。凭栏争赏。细与平章。敢借名花厮傍。倾国娇姿。可堪俛仰。应知含笑有君王。欢情独鬯。向沉香亭北徜徉。指痕尚染。脸窝宜笑。醉容难状。丽质果无双。开花傍日边。红杏稍堪方。</p>
        
        <p class="曲"><span class="牌">尾声</span>天将暮。别去忙。谢不尽樽前雅贶。<span class="夹白"><span class="科">旦</span>你这女长庚</span>好和平章诗一章。</p>
        
        <p class="白"><span class="科">小旦</span>小诗明日送览。<span class="科">旦</span>专望赐教。内侍们。还着女奴与车辇。送炼师回观去。<span class="科">生末应介净作醉诨介</span></p>
        
        <p class="落诗">倾国姿容别。<br />多开富贵家。<br />临轩一赏后。<br />轻薄万千花。</p>
        
        <h2 id=ch21 class="chapter"><span class="出题">第二十一出　途逅</span></h2>
        
        <p class="白"><span class="科">小生上</span>云想衣裳花想容。春风拂槛露华浓。若非琼玉山头见。会向瑶台月下逢。小生温飞卿。自去冬与绿翘相约。道明春二月花朝。在宾贤巷口与鱼玄机会面。今日正是花朝也。被我盼到了。天色将晚。不免先去候他则个。<span class="科">行介</span></p>
        
        <p class="曲"><span class="牌">一江风</span>盼花朝。好日看看到。准备双眸瞭。那妖娆。瞥地回车。要看十分饱。斜阳挂柳梢。斜阳挂柳梢。天街渐寂寥。香车未至难猜料。</p>
        
        <p class="白">你看远远的有一辆车儿推来。多分是鱼玄机了。待我且站立一边。等他过来。饱看一回。<span class="科">小旦坐车内行介贴丑随上</span></p>
        
        <p class="曲"><span class="牌">前腔</span>爱春韶。赋得清平调。归路昏烟绕。<span class="夹白"><span class="科">小生招贴贴见介</span>阿呀。我走不上了。车儿慢些走。<span class="科">杂</span>晓得了。<span class="科">作慢行介贴</span>天色晚了。便揭起这帘儿。怕些甚么。<span class="科">揭帘介小旦</span></span>谩招摇。试卷湘帘。四顾人踪杳。<span class="科">小生觑小旦介小旦</span>谁家一俊豪。谁家一俊豪。将奴魆地瞧。教人掩面羞难道。</p>
        
        <p class="白"><span class="科">杂</span>天色晚了。我们快些走。送了炼师到观。还要赶回家去。<span class="科">丑同杂急推车下小生赶遇贴贴</span>我们车儿往大路走。你从小路抄出迎仙里。还好相见。<span class="科">下小生</span>鱼玄机。鱼玄机。</p>
        
        <p class="曲"><span class="牌">前腔</span><span class="夹白">我</span>觑丰标。<span class="夹白">似</span>对镜刚一照。入眼平生少。恨香轺。蓦地惊尘。听彻金铃小。<span class="夹白">不免从小路作急赶上去。<span class="科">行介</span></span>心慌路转遥。心慌路转遥。天昏意自焦。<span class="夹白">呀。好了。</span>行来喜得重逢巧。<span class="科">杂推小旦车贴丑同上介</span></p>
        
        <p class="曲"><span class="牌">前腔</span>逐回飚。油壁车儿小。早近迎仙道。<span class="夹白"><span class="科">遇介丑</span>这位官人又在前面了。<span class="科">贴</span>左右是这些应试的秀才。一双饿眼。便舍他看看罢。管他则甚。<span class="科">丑</span>这等我也布施他瞧瞧罢。正是与人方便。自己方便。待我也慢慢的行。<span class="科">小旦见介</span></span>恋游镳。去了还来。<span class="夹白">怕</span>就里藏圈套。<span class="夹白"><span class="科">贴附小旦耳介</span>炼师你休疑。这就是温飞卿。<span class="科">小旦</span></span>原来可意苗。原来可意苗。丰神故自超。天生一副才和貌。</p>
        
        <p class="白"><span class="科">杂丑</span>炼师请下车。已到观门首了。<span class="科">小旦</span>有劳列位。回去与我拜上公主娘娘。<span class="科">众应介小旦贴</span>归来愁日暮。孤影对琉璃。<span class="科">下小生</span>你看他进去了。</p>
        
        <p class="曲"><span class="牌">单调风云会</span>乍消魂再顾偏添俏。玉脸芙蓉笑。<span class="夹白">嗏。</span>难整翠云翘。柔枝频袅。后来几步轻那。显得金莲小。不负多才配阿娇。记取蛾眉仔细描。</p>
        
        <h2 id=ch22 class="chapter"><span class="出题">第二十二出　廷献</span></h2>
        
        <p class="曲"><span class="牌">出队子</span><span class="科">生上</span>久离乡井。久离乡井。游学留连在帝京。三年大比集群英。思际扶摇万里程。同赴春闱。颙望转深。</p>
        
        <p class="白">小生杜羔。来赴科场。你看贡院门尚未开。不免在此等候。那壁厢有个朋友来了。<span class="科">小生上</span></p>
        
        <p class="曲"><span class="牌">前腔</span>风流独占。风流独占。长被春愁带酒淹。飞仙幸许傚鹣鹣。走马催妆彩笔拈。来赴春闱。颙望转添。</p>
        
        <p class="白"><span class="科">见介生</span>原来就是飞卿兄。<span class="科">小生</span>伯裘兄。久违了。你看又有一个朋友来了。<span class="科">外巾服上</span></p>
        
        <p class="曲"><span class="牌">前腔</span>禅心清淡。禅心清淡。懒把浮名担子担。桃嵓撇却杏园探。无奈昌黎说再三。来赴春闱。颙望转贪。</p>
        
        <p class="白"><span class="科">见介</span>原来伯裘飞卿二兄早已在此。<span class="科">生</span>前日小弟闻得人说。浪仙兄遇着韩昌黎。因鸟宿池边树僧敲月下门的诗句。劝兄蓄发还俗。小弟在疑信之间。不道果然。<span class="科">小生</span>这个正是逃墨归儒了。<span class="科">外</span>休得取笑。<span class="科">丑上</span></p>
        
        <p class="曲"><span class="牌">前腔</span>全然不济。全然不济。休说文齐福乃齐。日家许我定联魁。莫待看花去较迟。来赴春闱。颙望转痴。</p>
        
        <p class="白"><span class="科">见介丑</span>列兄。你看贡院将次开了。我们上前去。鱼贯而进。不要挨挤。<span class="科">末扮试官众拥上</span></p>
        
        <p class="曲"><span class="牌">海棠春</span>钦承朝命司春试。看济济盛明多士。</p>
        
        <p class="白"><span class="科">末</span>今年大比。下官知贡举事。叫左右开门。放举子进来。<span class="科">众应介众进见介末</span>今年试士。只乐府一篇。近日吐蕃纳款。进千里马到京。如今就以马为题。诸士各进号房去听题。<span class="科">众应介杂</span>天字号生员领题。<span class="科">生应介</span>你的题是君马黄。曲名是驻云飞。专取多士凌云之兆。<span class="科">生</span>生员有了。</p>
        
        <p class="曲"><span class="牌">驻云飞</span>君马龙骧。大宛骑来进上方。晓立金鸾仗。暮宿天开帐。<span class="夹白">嗏。</span>色映御袍黄。辉煌一样。圣主无为。不遣游情荡。八骏空传送穆王。</p>
        
        <p class="白"><span class="科">末</span>深合君马黄本意。末寓规讽。更见忠爱。<span class="科">杂</span>地字号生员领题。<span class="科">小生应介末</span>你的题是紫骝马。曲名也是驻云飞。<span class="科">小生</span>生员有了。</p>
        
        <p class="曲"><span class="牌">前腔</span>汗血骅骝。灭没权奇骨相优。响道金镮鬭。照眼银鞍溜。<span class="夹白">嗏。</span>人马擅风流。紫衣轻覆。十里天街。一望春如绣。整备看花得意游。</p>
        
        <p class="白"><span class="科">末</span>才情俊丽。正是少年得意之文。<span class="科">杂</span>玄字号生员领题。<span class="科">外应介末</span>你的题是饮马行。<span class="科">外</span>生员有了。</p>
        
        <p class="曲"><span class="牌">前腔</span>玉面𩧓𩥣<a epub:type="noteref" href="#char01"><sup>注</sup></a>。跨上征鞍八尺高。骑出长安道。驰向阴山峤。<span class="夹白">嗏。</span>云外玉鞭摇。横行天表。惯逐轻车。净把胡尘扫。归饮城隅气正豪。</p><aside epub:type="footnote" id="char01"><p>「⿰马萧」「⿰马䍃」</p></aside>
        
        <p class="白"><span class="科">末</span>高爽不群。足占奇抱。<span class="科">杂</span>黄字号生员领题。<span class="科">丑应介末</span>你的题是爱妾换马。<span class="科">丑</span>生员有了。只是异乎三子者之撰。<span class="科">末</span>却怎么。<span class="科">丑</span>他们都是昆山腔板。觉道冷静。生员将驻云飞带些滚调在内。带做带唱何如。<span class="科">末</span>你且念来看。<span class="科">丑唱弋阳腔带做介</span></p>
        
        <p class="曲"><span class="牌">前腔</span>懊恨儿天。<span class="夹白"><span class="科">末</span>怎么儿天。<span class="科">丑</span>天者夫也。</span>辜负<span class="夹白">我</span>多情。<span class="科">重唱</span>鲍四弦。<span class="夹白">孔圣人书云。伤人乎。不问马。那朱文公解得好。说是贵人贱畜。如今我的官人将妾换马。却是贵畜贱人了。</span>他把论语来翻变。畜贵到将人贱。<span class="夹白">嗏。</span>怪得<span class="夹白">你</span>好心偏。<span class="夹白">记得古人有言。槽边生口枕边妻。昼夜轮流一样骑。若把这妈换那马。怕君暗里折便宜。</span>为甚么舍着婵娟。换着金鞯。要骑到三边。扫尽胡膻。标写在燕然。图画在凌烟。全不念一马一鞍。一马一鞍。曾发下深深愿。<span class="夹白">如今把马牵到我家来。把我抬到他家去呵。</span>教我满面羞惭怎向前。<span class="夹白">啐。</span>且抱琵琶过别船。</p>
        
        <p class="白"><span class="科">末笑介</span>好一篇弋阳。文字虽欠大雅。到也闹热可喜。左右开门。放举子出去。<span class="科">众应介</span></p>
        
        <p class="落诗">圣主招贤日。<br />英才入彀时。<br />文章知有用。<br />考试定无私。</p>
        
        <h2 id=ch23 class="chapter"><span class="出题">第二十三出　捷贺</span></h2>
        
        <p class="曲"><span class="牌">宝鼎现</span><span class="科">旦上</span>征人久滞长安。少妇闺中目断。</p>
        
        <p class="白">奴家赵氏。前科因我相公下第。寄诗劝勉。我相公见诗励志。三年不归。又且母亲去年病故。奴家孤身独处。目今又当大比之年。此时想已放榜。怎么音信杳然。难道我相公又下第了不成。好生放心不下。</p>
        
        <p class="曲"><span class="牌">番山虎</span>两地暗相牵。小立无言独倚阑。帘卷东风。镇日重门掩。含愁攒翠黛。无心整钿鬟。鸳闱自守。绣线懒拈。频将蓍艸揲。金钗当卜钱。试问题桥客。何时昼锦还。雁帛鱼笺。雁帛鱼笺。怎得迢迢远传。</p>
        
        <p class="白"><span class="科">末扮院子上</span>喜中青钱选。才高压众英。自家杜相公家院子便是。我相公中了进士。差我回来迎接夫人。此间已是。不免进去。<span class="科">见介旦</span>院子。你回来了。相公可中么。<span class="科">末</span>相公中了。特差小人来迎接夫人。有书在此。<span class="科">旦看介</span>我相公果然中了。可喜可喜。我想起来。他昔年不中。我曾以诗激他励志。他今日中了。我怎么不寄诗贺他。待我做一绝。先叫院子寄去。我随后起身便了。<span class="科">做诗介</span></p>
        
        <p class="曲"><span class="牌">前腔</span><span class="夹白">他</span>挂名金榜。得意长安。想此时人争羡。翩翩一少年。我正愁无赖。几将望眼悬。蓦地里泥金捷报传。不是我昔年相劝勉。今日里缘何得上天。<span class="夹白">我</span>再写诗笺。再写诗笺。聊志区区贺言。</p>
        
        <p class="诗"><span class="科">念介</span>长安此去无多地。郁郁葱葱佳气浮。<br />良人得意正年少。今夜醉眠何处楼。</p>
        
        <p class="白"><span class="科">作封介</span>院子。你先将这封书去寄与相公。说我随后就起身来了。<span class="科">末</span>夫人还是几时起身。<span class="科">旦</span>我今日收拾了。明早就起身。你速去报与相公得知。<span class="科">末应介</span></p>
        
        <p class="曲"><span class="牌">尾声</span><span class="科">旦</span>长安此去无多远。你好把程途速趱。<span class="夹白">我</span>今日愁颜换笑颜。</p>
        
        <h2 id=ch24 class="chapter"><span class="出题">第二十四出　京晤</span></h2>
        
        <p class="曲"><span class="牌">天下乐</span><span class="科">生冠带上</span>当年踪迹困泥尘。不意乘时亦化鳞。为报乡闾亲戚道。如今席帽已离身。</p>
        
        <p class="白">下官杜羔。忝中贾岛榜进士第五人。身授礼部员外。已曾差人去接取家眷。此时也该到京。怎么音信杳然。好生放心不下。<span class="科">末上</span>去传天上信。来达世间书。<span class="科">见介生</span>院子。你上来了。夫人在那里。<span class="科">末</span>夫人将次到京。小人马上先带得家书在此。<span class="科">送生看介</span>原来是夫人一首诗。<span class="科">念介</span></p>
        
        <p class="诗">长安此去无多地。郁郁葱葱佳气浮。<br />良人得意正年少。今夜醉眠何处楼。</p>
        
        <p class="白">贤哉夫人。下官下第之时。寄诗激我。下官得第之后。寄诗贺我。不减乐羊之妇。梁鸿之妻。可敬。</p>
        
        <p class="曲"><span class="牌">步步娇</span><span class="科">旦同杂上</span>翠幕雕舆<span class="夹白">把</span>长途并。历尽蘼芜径。驱驰不暂停。瑞霭欣瞻。帝城遥映。<span class="夹白"><span class="科">杂</span>禀夫人。此间已是老爷寓所。请进去。<span class="科">末</span>夫人到了。<span class="科">生接见介合</span></span>得意上金门。喜夫荣妻贵谁相并。</p>
        
        <p class="白"><span class="科">生</span>夫人。岳母为甚么不同来。<span class="科">旦</span>去年已弃世了。<span class="科">生悲介</span>可怜可怜。夫人。昔日承你以诗相励。语句何等激切。今日又承你以诗相贺。语句何等秾丽。似你这般诗才。不怕杜羔不退避三舍。<span class="科">旦</span>相公。你当日见了诗。敢也怨着奴家么。<span class="科">生</span>下官怎敢怨夫人。</p>
        
        <p class="曲"><span class="牌">江儿水</span><span class="夹白"><span class="科">旦</span>我</span>曾把讥评句。聊申劝勉情。<span class="夹白">也只为</span>牛衣对泣怜同病。<span class="夹白">一向</span>鱼书久绝谁堪倩。鸳俦两拆空孤另。盼得到南宫得隽。女婿乘龙。自觉不胜欣幸</p>
        
        <p class="白"><span class="科">生</span>夫人。下官若不是你以诗激励。安得致有今日。我为</p>
        
        <p class="曲"><span class="牌">侥侥令</span>诗词多慨切。发愤在神京。<span class="夹白">得</span>尚友群贤相驰骋。博得这功名煞有因。</p>
        
        <p class="曲"><span class="牌">尾声</span>珠玑两授殊刻铭。怎能勾今宵可闰。把三载离情慢慢评。</p>
        
        <p class="落诗">术浅方观海。<br />恩深忽见天。<br />学开丹殿籍。<br />名与石渠贤。</p>
        
        <h2 id=ch25 class="chapter"><span class="出题">第二十五出　探婚</span></h2>
        
        <p class="曲"><span class="牌">步蟾宫</span><span class="科">小生冠带杂随上</span>龙津春碧惊时变。取上第官居京苑。友朋迎宅眷。庆团圆。拜贺令人欣羡。</p>
        
        <p class="白">下官温庭筠。叨中贾岛榜进士。昨闻杜年兄迎取年嫂到京。特来拜贺。此间已是杜爷寓所了。左右通报。<span class="科">杂报介</span></p>
        
        <p class="曲"><span class="牌">女冠子</span><span class="科">生冠带上</span>传呼契友过庭院。忙倒屣敢迟延。</p>
        
        <p class="白"><span class="科">见介小生</span>小弟闻得迎取年嫂到京。特来拜贺。<span class="科">生</span>多谢。正是室家之乐也是人生第一事。年兄不知肯听小弟的管见么。<span class="科">小生</span>愿闻。</p>
        
        <p class="曲"><span class="牌">红衲袄</span><span class="夹白"><span class="科">生</span>我羡你</span>玉京游方少年。<span class="夹白">我羡你</span>画屏间多妙选。问温家<span class="夹白">应觅</span>乘龙眷。效杨生<span class="夹白">须寻</span>种玉田。<span class="夹白">为甚么</span>咏周诗<span class="夹白">尚余</span>窈窕篇。<span class="夹白">为甚么</span>掩章台<span class="夹白">未描</span>眉黛浅。<span class="夹白">常闻得</span>不孝三条无后当忧也。<span class="夹白">早难道</span>醉枕书囊只独眠。</p>
        
        <p class="曲"><span class="牌">前腔</span><span class="夹白"><span class="科">小生</span>喜今日</span>荷仁兄金玉言。<span class="夹白">念吾曹不是</span>远人情木石转。幕中人<span class="夹白">空有</span>牵丝愿。月下老<span class="夹白">曾无</span>系足缘。<span class="夹白"><span class="科">生</span>如今尽好择配。<span class="科">小生</span>我也曾</span>向兰房访丽娟。<span class="夹白">我也曾</span>倩蜂媒求淑媛。<span class="夹白">饶与你</span>看遍长安无数名花也。<span class="夹白">只有那</span>红杏高枝近日边。</p>
        
        <p class="白"><span class="科">生</span>原来年兄意中。已曾看上一个了。请问是谁家的女子。<span class="科">小生</span>这个也不好就说出来。<span class="科">生</span>待小弟猜一猜何如。</p>
        
        <p class="曲"><span class="牌">前腔</span><span class="夹白">有一个</span>偶相逢佛殿前。<span class="夹白"><span class="科">小生</span>他也不是相国之女。<span class="科">生</span>有一个</span>暗牵情红叶片。<span class="夹白"><span class="科">小生</span>他也不是个宫人。<span class="科">生</span>有一个</span>傍村庄<span class="夹白">色比</span>桃花蒨。<span class="夹白"><span class="科">小生</span>他也不生在村家。<span class="科">生</span>有一个</span>住红楼<span class="夹白">名和</span>柳带连。<span class="夹白"><span class="科">小生</span>他也不养在豪家。<span class="科">生</span>莫不是</span>逗春心绿绮弦。<span class="夹白"><span class="科">小生</span>不是新寡的文君。<span class="科">生</span>莫不是</span>坠银鞭<span class="夹白">为那</span>红粉面。<span class="夹白"><span class="科">小生</span>不是李亚仙这般妓女。<span class="科">生</span>多分是</span>路近蓝桥有个云英也。勾引裴航得遇仙。</p>
        
        <p class="白"><span class="科">小生</span>年兄说是仙。到也差不多了。</p>
        
        <p class="曲"><span class="牌">前腔</span><span class="夹白">他本是</span>蕊珠宫女偓佺。<span class="夹白">今住在</span>白云乡闲小院。<span class="夹白"><span class="科">生</span>这等说起来。是个女冠了。他有甚好处。<span class="科">小生</span></span>绽芙蓉<span class="夹白">不数他</span>娇姿蒨。洒琅玕<span class="夹白">偏夸他</span>锦字鲜。<span class="夹白"><span class="科">生</span>既如此说。这女子是才貌兼全的了。年兄曾与他订盟么。<span class="科">小生</span>他已</span>赠鸾鎞情意坚。<span class="夹白"><span class="科">生</span>哦。赠鸾鎞。<span class="科">小生</span>许我</span>配鸾俦盟誓远。<span class="夹白"><span class="科">生</span>这等何不就娶了他。<span class="科">小生</span>只为着</span>径路无媒有约难成也。担阁佳期空自煎。</p>
        
        <p class="白"><span class="科">生</span>年兄方才说有鸾鎞相赠。可借得一看么。<span class="科">小生</span>小弟偶然带在身边。<span class="科">付钗与生看背介</span>这鸾鎞是我夫人赠与鱼蕙兰的。怎么到在那道姑那里。哦。是了。敢怕这道姑就是鱼蕙兰。<span class="科">转介</span>年兄。这女冠可姓鱼么。<span class="科">小生</span>正姓鱼。叫做鱼玄机。<span class="科">生</span>可曾在李补阙家么。<span class="科">小生</span>闻是李补阙生前所聘。入门之时。补阙已死。因此出家在咸宜观中的。<span class="科">生背介</span>是了。今日且得明白。<span class="科">转介</span>既如此。年兄住在小弟寓所。待小弟央人与年兄说合。只管打点成亲便了。<span class="科">小生</span>如此多谢。<span class="科">生</span>鸾鎞暂留在小弟处何如。<span class="科">小生应介</span>这个使得。</p>
        
        <p class="落诗">有约无媒莫谩猜。<br />圆成端的在鸾钗。<br />百年夫妇来朝合。<br />一段姻缘宿世谐。</p>
        
        <h2 id=ch26 class="chapter"><span class="出题">第二十六出　合鎞</span></h2>
        
        <p class="曲"><span class="牌">绕红楼</span><span class="科">旦上</span>晓听鸡鸣问寝初。临镜了日满庭除。<span class="科">生上</span>晋接才休。雨余春暮。<span class="科">合</span>闺阁且欢娱。</p>
        
        <p class="白"><span class="科">旦</span>相公。你留温飞卿在寓同居。不知为着甚么。<span class="科">生</span>下官因他旅邸无聊。留他暂消遣。还有一件。昔日鱼家小姨。曾有恩于夫人。今日还想他么。<span class="科">旦</span>奴家怎么不想他。只是不知他的下落。无从酬报耳。相公特然问及。必有缘故。<span class="科">生出钗介</span>夫人。你看这鸾鎞。便有下落了。<span class="科">旦</span>这鸾鎞那里来的。愿闻其详。</p>
        
        <p class="曲"><span class="牌">剔银灯</span><span class="夹白"><span class="科">生</span>他</span>来京邸衰翁已殂。抛尘垢云房长住。<span class="夹白"><span class="科">旦</span>哦。李补阙死了。鱼家妹子就出了家。这信可是实的么。<span class="科">生</span>怎么不实。</span>玄机宝号多声誉。与温郎许谐鸳侣。<span class="夹白"><span class="科">旦</span>哦。与温飞卿订了婚姻之约。这等说。这鸾鎞一定是鱼家妹子与温飞卿的了。<span class="科">生</span>正是。</span>姻符。鸾鎞定取。<span class="夹白"><span class="科">旦</span>是那个做媒。<span class="科">生</span>便是没有媒人。这事还要借重夫人。</span>执伐事劳卿为渠。<span class="科">旦</span></p>
        
        <p class="白">原来有这等事。如今他出家在那里。<span class="科">生</span>他就出家在咸宜观中。<span class="科">旦</span>这个不难。待奴家就去。叫侍儿随我同行。<span class="科">生</span>下官不得奉陪。眼望旌捷旗。耳听好消息。<span class="科">下旦丑行介</span></p>
        
        <p class="曲"><span class="牌">前腔</span>行过路风景甚都。瞻望处琳宫瑶户。<span class="夹白"><span class="科">贴上见介</span>夫人。请瞻拜圣像。<span class="科">旦拜介</span></span>三清庙貌千灵护。愿皈依与人作福。<span class="夹白">道姑。我问你观中。有</span>仙姝。西房姓鱼。须传说<span class="夹白">我</span>专来叩庐。</p>
        
        <p class="白"><span class="科">贴</span>我炼师自来不曾见人。夫人请回罢。<span class="科">旦</span>你对炼师说。我姓赵。是他旧相识。<span class="科">贴</span>炼师有请。<span class="科">小旦上</span></p>
        
        <p class="曲"><span class="牌">风马儿</span>身住神仙白玉京。尘不到。断逢迎。<span class="夹白"><span class="科">贴</span>炼师。殿上有位夫人。说姓赵。是炼师的旧相识。<span class="科">小旦</span>一定是赵家姐姐了。道有请。</span>旧知交相叩开花径。<span class="科">见介合</span>相看掩面。休说眼还青。</p>
        
        <p class="白"><span class="科">小旦</span>姐姐到此何干。<span class="科">旦</span>奴家别后。就招赘杜郎过门。今年幸叨一第。迎取奴家来的。<span class="科">小旦</span>令堂好么。<span class="科">旦悲介</span>老母已弃世了。<span class="科">小旦</span>可怜可怜。姐姐为何晓得妹子在观中。今日宠临。<span class="科">旦</span>贤妹的大名。播满京城。怎么不晓得。贤妹。奴家思量当日呵。</p>
        
        <p class="曲"><span class="牌">二郎神</span>承垂悯。做冒汉衣冠纪信。解我重围心自领。<span class="夹白">今日</span>夫荣妇贵。分毫总赖担承。<span class="夹白"><span class="科">小旦</span>姐姐。这也不消说起了。<span class="科">旦</span></span>闻你身在云房。心暗省。得全名。不胜欣幸。<span class="夹白"><span class="科">笑介</span>还有一件。</span>缔新盟。特为你打合双星。</p>
        
        <p class="白"><span class="科">小旦</span>打合双星。这话怎解。<span class="科">旦</span>我特与你做媒。你嫁了一个官人罢。<span class="科">小旦</span>妹子既已出家。这话休提了。</p>
        
        <p class="曲"><span class="牌">啼莺序</span>出家已绝尘世情。喜形影凄清。伴花前一卷残经。夜来独对孤灯。玉壶中清思映彻。火宅里热心灰冷。<span class="夹白"><span class="科">旦</span>只怕未必。<span class="科">小旦</span></span>枉垂矜。凌霄野鹤。端不羡和鸣。</p>
        
        <p class="白"><span class="科">旦</span>贤妹。不是我做姐姐的来唐突你。<span class="科">出钗介</span></p>
        
        <p class="诗">只因我见了这鸾鎞。特来与贤妹撮合。</p>
        
        <p class="白"><span class="科">小旦</span>这鸾鎞原是姐姐自家留下的。怎么到与妹子撮合。<span class="科">旦又出钗介</span>奴家留下这一枝。也在这里。<span class="科">小旦作不语介</span></p>
        
        <p class="曲"><span class="牌">簇林莺</span><span class="夹白"><span class="科">旦</span>你</span>休推故当顺情。管明朝开绣屏。孤雌幸有双鸾并。<span class="夹白">一个</span>多情<span class="夹白">的</span>长卿。<span class="夹白">一个</span>能文<span class="夹白">的</span>女媖。果然才貌相辉映。<span class="科">合</span>早圆成温家玉镜。准备照娉婷。</p>
        
        <p class="白"><span class="科">旦</span>贤妹。你在观中成亲。甚觉不便。不如今日就请小寓中罢。况且温飞卿与我相公同寓。岂不两便。<span class="科">小旦</span>绿翘。你随我去。<span class="科">贴应介</span></p>
        
        <p class="落诗">明日凝妆整翠钿。<br />今朝先过艸堂前。</p>
        
        <p class="白"><span class="科">小旦</span>姐姐。你当初抵死不从豪门之聘。今日得夫荣妻贵。这是</p>
        
        <p class="落诗">得成比目何辞死。<br /></p>
        
        <p class="白"><span class="科">旦</span>贤妹。你出家入道。如今嫁了温飞卿。这是</p>
        
        <p class="落诗">愿作鸳鸯不羡仙。<br /></p>
        
        <p class="白"><span class="科">贴</span>好。正是的对。就此请行。</p>
        
        <h2 id=ch27 class="chapter"><span class="出题">第二十七出　圆成</span></h2>
        
        <p class="白"><span class="科">净扮掌礼人上</span>屏开金孔雀。褥隐绣芙蓉。自家掌礼人便是。今日温老爷与鱼玄机成亲。奉杜爷呼唤。只得在此伺候。<span class="科">生旦冠带上</span></p>
        
        <p class="曲"><span class="牌">于飞乐</span>扫华堂供帐具。今日里幸逢佳丽。</p>
        
        <p class="白"><span class="科">生</span>夫人。今日温飞卿与鱼家妹子成亲。分付安排筵宴。可曾完备么。<span class="科">旦</span>完备多时了。<span class="科">生</span>这等唤掌礼人。<span class="科">净见介生</span>良时已至。快请新人。<span class="科">净念介</span>新郎莫要笑。新人请出轿。今日来拜亲。前晚看打醮。<span class="科">生</span>不要胡说。<span class="科">净照常念介小生小旦冠带上</span></p>
        
        <p class="曲"><span class="牌">称人心</span>笙歌促沸。对面难堪娇殢。<span class="科">同拜介小生小旦送酒介</span></p>
        
        <p class="曲"><span class="牌">梁州序</span>花攀红杏。身依青桂。天遣姮娥作配。洛阳春好。名园徧觉芳菲。若论名倾南国。貌压东家。绝艳真无比。那堪才思也谢娘齐。何幸高枝得并栖。<span class="科">合</span>佳景至。良缘会。暮春天分外莺花媚。须畅饮十分醉。<span class="科">外冠带杂随上</span></p>
        
        <p class="曲"><span class="牌">前腔</span>趁天街尽放香蹄。过花谿遥闻清吹。<span class="夹白">下官贾岛。闻温飞卿成亲。特来贺喜。<span class="科">杂报介旦小旦贴下见介外</span></span>适闻君新娶。特来贺喜。<span class="夹白">怎么夫人们见了小弟。都避了进去。<span class="科">生</span>想是年兄做过和尚。怕你眼毒。<span class="科">外笑介</span>若论温年嫂从道姑出身。正该同席。好画做三教一图了。<span class="科">生</span>说得妙。快请二位夫人出来。<span class="科">旦小旦见介外</span></span>真个神如秋水。态比春云。雅带神仙气。<span class="科">向小生低介</span>温郎虽不俗<span class="夹白">还也</span>落便宜。须傍柔乡深处栖。<span class="科">合</span>佳景至。良缘会。暮春天分外莺花媚。须畅饮十分醉。</p>
        
        <p class="曲"><span class="牌">节节高</span>升沈会有时。枉心痴。文章声价俱高贵。今何夕。是吉期。称良会。尽将女侠标奇异。凭教打入英豪队。更对斜晖进余觞。人人莫负升平世。</p>
        
        <p class="曲"><span class="牌">尾声</span>槲园性格躭游戏。把两个佳人扯作一堆。妆点新词自解颐。</p>
                
    </body> 
</html>
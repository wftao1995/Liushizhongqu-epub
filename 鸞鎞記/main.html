<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/鸞鎞記</title>
        <meta name="author" content="明　葉憲祖　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">鸞鎞記</span></h1>

        <p class="作者">明　葉憲祖　著</p>

        <h2 id=ch1 class="chapter"><span class="齣題">第一齣　提宗</span></h2>

        <p class="曲"><span class="牌">漢宮春</span><span class="科">末上</span>杜子奇窮。歎生來轗軻。骨肉西東。聘得文姝趙女。兩擅才容。豪門相逼。仗魚娘女俠帲幪。成婚後。春闈同赴。誰知觸怒奸雄。　　失意慚歸故里。賴佳人激勉。奮志登庸。更寄新詞稱慶。京邸相逢。溫郎情致。為投詩竟遂牽紅。看一對鸞鎞分合。總關多少情蹤。</p>
        
        <h2 id=ch2 class="chapter"><span class="齣題">第二齣　論心</span></h2>
        
        <p class="曲"><span class="牌">戀芳春</span><span class="科">生上</span>藻思雲淵。風流嵇阮。一身落魄堪憐。自有漫漫浩氣。直貫重玄。不肯隨人長短。也不肯媚人自薦。同消遣。詩酒朋儕。儘堪盡日盤桓。</p>
        
        <p class="誦"><span class="牌">鷓鴣天</span>載酒無人過子雲。掩關晝臥客書裙。花枝不共秋欹帽。筆陣空來夜斫營。　　惟日飲。以詩鳴。天教閒客管青春。窮途正是不龜手。與世羞為西子顰。</p>
        
        <p class="白">小生杜羔。表字伯裘。襄陽人也。秀揚北斗。價媲南金。姱節霞褰。峭爾心胸山嶽。文思泉湧。鏗然咳唾珠璣。平生不解逢迎。貧士驕人猶勝諂。遯世無求名譽。庸人愛我不如憎。只有一件。父母在日。曾將碧玉鸞鎞一對。聘趙氏之女為妻。頗聞他年已及笄。才容雙美。因我孤身落魄。遂將好事蹉跎。孤孤寂寂。憂憂悶悶。過了二十年華。賴有賈浪仙溫飛卿流寓在此。日逐往還。幸不寂莫。今日相約過我。不免在此伺候。<span class="科">小生外上</span></p>
        
        <p class="曲"><span class="牌">窣地錦襠</span><span class="科">小生</span>連朝朋舊和高篇。攜手滄洲白日閒。<span class="科">外</span>春風常在故人前。美酒清謳解客顏。</p>
        
        <p class="白"><span class="科">小生</span>小生溫庭筠。<span class="科">外</span>小生賈島。流寓襄陽。同來訪問杜伯裘。此間已是。不免逕入。<span class="科">進見介生</span>春到庭除任綠莎。<span class="科">外</span>馮唐未老已蹉跎。<span class="科">小生</span>儘教朋舊形骸放。<span class="科">合</span>卻道衣冠禮法疎。<span class="科">外小生</span>伯裘。你今日容顏慘然不樂。卻是為何。<span class="科">生</span>二兄聽稟。</p>
        
        <p class="曲"><span class="牌">玉芙蓉</span><span class="夾白">我</span>昂藏正少年。流落誰青眼。<span class="夾白">幾時得</span>策名飛步獨冠群賢聊存筆札尋常應。直取絲桐獨自彈。<span class="科">合</span>心難按。每牢騷問天。問何緣倒顛豪傑致難堪。</p>
        
        <p class="白"><span class="科">外</span>伯裘。你說那裡話。似兄這般才藻。取功名如拾芥。何必抑鬱。<span class="科">生</span>浪仙。若是有才的便取功名。如飛卿兄與浪仙兄今日蚤已致身青紫。不似這般流落了。<span class="科">小生</span>伯裘。我輩志氣。不可少挫。任它終身不偶。那睥睨之態。放曠之懷。定然要用着它的。你何苦如此慘然不樂。小弟呵。</p>
        
        <p class="曲"><span class="牌">前腔</span>千秋信自堅。半世從人賤。直浮雲富貴。浩氣瀰漫。任情放誕曾無忌。揮手雲霄不受憐。<span class="科">合</span>心難按。每牢騷問天。問何緣倒顛豪傑致難堪。</p>
        
        <p class="白"><span class="科">外</span>飛卿兄言之有理。我輩未遇呵。</p>
        
        <p class="曲"><span class="牌">前腔</span>飯牛惜夜寒。捫蝨於時蹇。便所期已矣。獨坐悠然。<span class="夾白">如今</span>登樓有我非王粲。卻酒從教逐阮宣。<span class="科">合</span>心難按。每牢騷問天。問何緣倒顛豪傑致難堪。<span class="科">外</span></p>
        
        <p class="白">我們暫且告別。明日有興。再來相訪。正是</p>
        
        <p class="落詩">他鄉攜手易相親。<br />半過春光半廢身。<br />歌憶前人寧寡和。<br />遇當斯世可常貧。</p>
        
        <h2 id=ch3 class="chapter"><span class="齣題">第三齣　閨詠</span></h2>
        
        <p class="曲"><span class="牌">一翦梅</span><span class="科">旦上</span>落盡棠梨野絮飄。蜂也無聊。蝶也無聊。疎窗紅日坐來高。脂也慵調。粉也慵調。</p>
        
        <p class="誦"><span class="牌">浣溪沙</span>輕打銀箏墜燕泥。斷絲高罥畫樓西。花冠閒上午牆啼。　　粉籜半開新竹徑。紅苞落盡舊桃蹊。不堪終日閉深閨。</p>
        
        <p class="白">奴家趙氏。小字文姝。自小聰明。愛觀書史。鎮日幽靜。好就詩詞。除了班家女師。那左貴嬪鮑令暉也則尋常。只有東鄰魚家惠蘭義妹。清才掇露。藻思霞蒸。每有所作。不在奴家之下。目今春盡日長。閨中頗困。怎麼得他到來閒話。消遣也好。<span class="科">小旦上</span></p>
        
        <p class="曲"><span class="牌">前腔</span>一夜春歸不可招。紅也難饒。紫也難饒。閒心若個殢眉梢。醒也難消。睡也難消。</p>
        
        <p class="白">奴家魚氏。小字惠蘭。常與西鄰趙文姝姐姐往來作伴。情勝同胞。今日特去看他。行不數步。已是趙家門首。不免徑入。<span class="科">見介旦</span>奴家正在此想你。妹妹來得恰好。<span class="科">小旦</span>妹子見春光已盡。鶯老花殘。想道姐姐情思無聊。特來奉候。<span class="科">旦</span>這幾日天氣果覺困人些。妹妹。你適纔說鶯老花殘。我和你就把鶯花二字。各做送春詩一首何如。<span class="科">小旦</span>如此甚好。姐姐請先。<span class="科">旦</span>僭了。<span class="科">吟介</span>風風雨雨過前楹。牢落春光似送行。為問阿誰多着意。殷勤臨別更啼鶯。<span class="科">小旦</span>妙妙。待妹子也念來請教。<span class="科">念介</span></p>
        
        <p class="詩">盡道春風未有涯。誰知草草欲還家。<br />亂紅狼藉渾無賴。檢點爭憐葉底花。</p>
        
        <p class="白"><span class="科">旦</span>妹子。我二人如此詩才。若去應舉。那女狀元怕輪不到錦江拾翠的黃姑。<span class="科">小旦</span>正是。若使天下詞壇。姐姐主盟。小妹佐之。那些做歪詩的措大。怕不剝了面皮。<span class="科">旦笑介</span>語笑良久。頗覺散心。還和你到檻外閒步一回。<span class="科">行介</span></p>
        
        <p class="曲"><span class="牌">嬾畫眉</span><span class="科">旦</span>一番花雨過亭皋。滿地殘紅濕未飄。趲將新綠上芭蕉。應知斷送人多少。消得春歸能幾遭。</p>
        
        <p class="曲"><span class="牌">前腔</span><span class="科">小旦</span>梁間語燕似爭巢。百囀鶯簧欲罷調。日長深院靜蕭蕭。<span class="夾白">幾多</span>困倦誰將到。覺比前春更寂寥。</p>
        
        <p class="白"><span class="科">旦</span>妹子。我看你</p>
        
        <p class="曲"><span class="牌">前腔</span>雙蛾簇簇護春嬌。斷臉微紅睡半銷。芳情想已逗纖腰。閒行莫向城南道。怕有行春吉士挑。</p>
        
        <p class="白"><span class="科">小旦笑介</span>姐姐。這到不在妹子心上。只是姐姐有了主兒的。反覺盼不到些。</p>
        
        <p class="曲"><span class="牌">前腔</span>新來略覺損容標。剩把閒情付彩毫。吟詩生怕及夭桃。幾番盼殺張京兆。翠黛留將嬾自描。</p>
        
        <p class="白"><span class="科">旦笑介</span>妹妹。做姐姐的到被你取笑了。<span class="科">小旦</span>妹子告回。明日再來陪你。<span class="科">旦</span>有慢了。侍我送你出門去。<span class="科">行介</span></p>
        
        <p class="落詩">偶爾春愁鬱未開。<br />東鄰少女喜相陪。<span class="科">小旦先下旦弔場目送介</span><br />無情最是門前水。<br />流盡年光去不回。</p>
        
        <p class="白"><span class="科">丑扮媒婆冲上</span>做媒為活計。說合是生涯。<span class="科">見旦介旦避下丑</span>老身做了半世媒。不曾見這般好女子。且住。這是趙寡婦家。記在心裡。作成了一個好主兒。踏破鐵鞋無覓處。得來全不廢工夫。</p>
        
        <h2 id=ch4 class="chapter"><span class="齣題">第四齣　覓贈</span></h2>
        
        <p class="曲"><span class="牌">菊花新</span><span class="科">淨眾同上</span>一朝名姓動星台。列戟高門晝日開。補袞愧非才。只感荷聖恩如海。</p>
        
        <p class="白">龍樓鳳閣九重城。新築沙堤宰相行。我貴我榮君莫羨。十年前是一書生。下官覆姓令狐。名綯。幸遇今上特達相知。不次擢用。由學士遷同平章事。任用最專。恩寵無比。舉子溫庭筠。幼有才名。今上喜菩薩蠻詞。實非下官所長。叫他代作。進呈甚見嘉賞。明歲大比之年。吾子令狐滈在此應試。那些考官。雖則都囑付了。只是場中文字。若使人看不得。恐怕難違公論。吾想除非假手溫生方好。須先差的當家人去與他面說。還有一件。我故人李憶補闕。年老無子。前日勸他納妾。他說夫人利害。只怕難容。除非老相公娶了相送。或者能壓服得他。<span class="科">笑介</span>若能使婦人不妒。宰相真可謂有權矣。堂候官。一面擊梆。叫我一個院子出來。一面到街上。叫一個官媒婆進來。各有使令。<span class="科">副淨扮家人上</span>堂上聞呼喚。階前聽使令。稟老爺。有何指揮。<span class="科">淨</span>我差你去見溫庭筠秀才。說道。明歲大比之年。俺家大爺場中文字。相煩代作。必有重謝。不好寫書。只是面說。<span class="科">副淨</span>溫秀才不知如今在那裡。<span class="科">淨</span>聞他遊學在襄陽地方。逕到那裡尋他。<span class="科">副淨</span>小人曉得了。<span class="科">淨</span>還有分付。</p>
        
        <p class="曲"><span class="牌">駐雲飛</span>文運天開。明歲南宮選俊才。<span class="夾白">俺大爺呵。</span>要把魁名賽。文字須遮蓋。<span class="夾白">嗏。</span>溫李舊同儕。文章出色。假手他行。必定添光彩。<span class="夾白">你此去呵。</span>禮重言甘莫弄乖。</p>
        
        <p class="白"><span class="科">副淨</span>老爺呵。</p>
        
        <p class="曲"><span class="牌">前腔</span>位列台階。一旦成名震九垓。槐柳分行擺。桃李迎門待。<span class="夾白">嗏。</span>饒有出群才。也須托賴。若肯相招。料得忙趨拜。<span class="夾白">念小人呵。</span>此去傳言事必諧。</p>
        
        <p class="白"><span class="科">淨</span>如此。收拾便行。<span class="科">副淨應下丑媒婆雜引上見介</span>稟老爺。官媒婆到了。<span class="科">淨</span>那官媒婆。我要娶一個女子。送與補闕李爺為妾。你聽我分付。</p>
        
        <p class="曲"><span class="牌">駐馬聽</span>故友情諧。念彼年華已漸衰。尚自祥麟絕種。雛鳳空巢。玉燕難懷。明珠不惜買裙釵。贈他也非為閒情債。<span class="科">合</span>為覓妝臺。即忙前去。休教遲捱。<span class="科">丑</span></p>
        
        <p class="白">稟上丞相爺。小婦人原是襄陽郡人。初至京城。這京中女子。不曾遍識。<span class="科">淨</span>李爺雖宦京邸。原籍楚中。你那襄陽若有好女子。更覺相宜了。<span class="科">丑</span>這般說。襄陽有一趙寡婦之女。真個一貌無雙。</p>
        
        <p class="曲"><span class="牌">前腔</span>村舍茅齋。幻出嬌娘真艷色。他有芙容妝臉。楊柳欹腰。恰似豆蔻含胎。領將嚴命去安排。定知好事圓成快。<span class="科">合</span>為覓妝臺。即忙前去。休教遲捱。</p>
        
        <p class="白"><span class="科">淨</span>即差官舍二人。與你同送聘禮到他家去。送聘之後。即便接取來京。休得遲誤。<span class="科">丑</span>小婦人還有事稟上。趙家女子委實難得。還是丞相爺自家受用了罷。不要作成別人。<span class="科">淨</span>唗。胡說。</p>
        
        <p class="落詩">宜春苑內揀花枝。<br />囑付蜂媒莫待遲。<br />若是得它心肯日。<br />果然是我運通時。</p>
        
        <p class="白"><span class="科">淨先下丑末弔場丑</span>方纔丞相爺說。差官舍與我同去。不知是那一位官長。<span class="科">末</span>就該是我聽差。<span class="科">丑</span>就是你老人家。天那。這等一個臊鬍子。路上不好打發你哩。<span class="科">末</span>休得閒說。我也不曾有子。央你做媒。再娶一房媳婦。<span class="科">丑</span>有有。我那間壁王大嫂。生下一個女兒。十分標致。有西江月詞為證。<span class="科">末</span>怎見得。你且說來。<span class="科">丑</span></p>
        
        <p class="誦">堪愛王家大姐。天生分外嬌姿。<span class="科">末</span>好。<span class="科">丑</span>蓬鬆兩鬢賽金絲。大眼粗眉歪嘴。<span class="科">末</span>阿呀。　　<span class="科">丑</span>面頰渾如鍋底。鼻頭好像擂搥。金蓮尺二走東西。臭惡三年不洗。</p>
        
        <p class="白"><span class="科">末</span>這婆子原來一口胡柴。明日打點禮物。早些去罷。<span class="科">丑</span>曉得。<span class="科">同下</span></p>
        
        <h2 id=ch5 class="chapter"><span class="齣題">第五齣　仗俠</span></h2>
        
        <p class="曲"><span class="牌">唐多令</span><span class="科">淨趙母上</span>苦守未亡年。貧居祇自憐。幸然有女正芳妍。<span class="科">旦上</span>喜得萱親身健在。相依傍。免憂煎。</p>
        
        <p class="白"><span class="科">淨</span>老身趙氏之母。孀居無子。止生這一個女兒。喜得長成。才容雙美。已曾許配杜羔秀才為妻。一向好事蹉跎。老身常時縈掛。<span class="科">旦</span>母親老景安康。兒心願足。這些小事。何必掛懷。<span class="科">淨</span>咳。人家生下女兒。直待嫁了人。纔放下做娘的擔子。<span class="科">旦</span>請自消遣則個。</p>
        
        <p class="曲"><span class="牌">桂枝香</span><span class="科">淨</span>孀居孤蹇。年時衰倦。膝前無繼美佳兒。眼底有能文嬌媛。苦愆期少緣。<span class="夾白"><span class="科">旦</span>你休苦</span>愆期少緣。<span class="夾白">但得你</span>老來康健。大家懽忭。<span class="夾白"><span class="科">淨</span>我</span>意懸懸。但教連理兒成樹。始得忘憂母似萱。</p>
        
        <p class="白"><span class="科">外末扮差官二人丑扮媒婆引眾持聘禮上</span>一路問來。此間正是趙家了。元來閉門在此。不免扣門則個。開門開門。<span class="科">眾</span></p>
        
        <p class="曲"><span class="牌">不是路</span>小戶低廛。急叩雙鐶莫滯延。<span class="夾白"><span class="科">淨驚介</span>為甚的</span>聲喧亂。<span class="夾白">女兒。你且進去了。我把</span>柴扉試啟問何緣。<span class="夾白"><span class="科">旦下淨開門見介丑</span>趙媽媽。我們奉當朝令狐丞相老爺所差。特來聘你令愛。與補闕李爺做二夫人的。<span class="科">淨</span>阿呀。你們</span>莫胡言。<span class="夾白">我女兒呵。</span>荊釵已結朱陳眷。<span class="夾白">縱</span>金屋難教擁翠鈿。<span class="夾白"><span class="科">末</span>你這老婦人好不知世事。我老爺便強娶了民間一個女子。打甚麼緊。你也</span>須通變。<span class="夾白">我老爺呵。</span>熏天炙手難輕撼。料應不免。料應不免。</p>
        
        <p class="白"><span class="科">淨</span>列位。我女兒委實的許聘與杜羔秀才為妻了。<span class="科">丑</span>管甚麼杜高杜底。<span class="科">背唆眾介</span>難道來了一場。罷了不成。只將聘禮丟在他家。下午搶他上轎去便了。<span class="科">眾</span>說得是。怕他到甚麼官司去告了我老爺不成。若再遲延。先鎖了這老婦人去問罪。<span class="科">淨推介眾打淨倒地丟聘禮下旦急上</span>堂前為甚麼喧嚷。阿呀。母親怎麼跌倒在此。<span class="科">扶淨起介</span>女兒。不好了。當朝令狐丞相差人。要娶你與甚麼李家為妾。我說你已曾許配杜家。他們那裡肯聽。強將聘禮留下。說下午就要搶你上轎去。再若遲延。先鎖我去問罪。我因推阻。被他們打。<span class="科">旦哭介</span>如此怎麼好。天那。</p>
        
        <p class="曲"><span class="牌">長拍</span>寂寂孤身。寂寂孤身。寥寥庭院。並沒個外人廝見。誰行指引。向朱門漏洩嬋娟。忽地禍從天。我寸衷匪石。肯容輕轉。忍使喬郎懷碧玉。揮毫重賦綠珠篇。<span class="夾白">奴既不肯失身。亦不貽累母親。</span>若他強逼成姻眷。拚一個珠沈玉碎。蚤赴黃泉。</p>
        
        <p class="白"><span class="科">淨哭介</span>咳好苦。天那。</p>
        
        <p class="曲"><span class="牌">短拍</span>黯黯愁魂。黯黯愁魂。煢煢暮景。止留將一女身邊。送與惡姻緣。少不得活離死怨。<span class="夾白">女兒。你且慢死。待做娘的先死了。或者得他憐念。有個捨放你的日子。</span>拚把殘年斷送。生博取你夫婦永團圓。</p>
        
        <p class="白"><span class="科">旦</span>母親快不要這般說。孩兒死的是。<span class="科">淨</span>還是娘死的是。<span class="科">抱哭介小旦上</span></p>
        
        <p class="曲"><span class="牌">霜天曉角</span>芳鄰姊妹。朝夕多歡契。為甚喧聲鼎沸。忙來取問因依。</p>
        
        <p class="白"><span class="科">見介</span>妹子聽得姐姐家裡喧嚷。特來探望。為何這般痛哭。<span class="科">淨</span>魚家姐姐。我家禍事從天而降。如何是好。<span class="科">小旦</span>媽媽。有甚禍事。<span class="科">淨</span>令狐丞相要為甚麼李補闕娶妾。倚恃權勢。平白地差人來。要強娶我女孩兒。<span class="科">小旦</span>媽媽。你回他說。許聘人的便了。<span class="科">旦</span>便是。那些人如狼似虎。不容母親分辨。<span class="科">淨</span>老身說得兩句。他們便把我來推倒。強留聘禮在此。說下午就要來搶去。怎麼區處。<span class="科">旦哭介</span>母親。如今再沒甚麼區處。待孩兒一死。就了事了。<span class="科">淨哭介</span>我的兒。你若死了。教我倚靠那一個。我左右將死的年紀了。不如待我死罷。<span class="科">旦</span>母親。那有個為了孩兒叫母親死的道理。況且你死了。也濟不得孩兒的事。不如待孩兒死的好。<span class="科">淨旦抱哭介</span></p>
        
        <p class="曲"><span class="牌">憶多嬌</span>痛數奇。事不虞。禍遘當權怎設施。炙手熏天力怎支。<span class="夾白">要</span>強娶嬌姿。強娶嬌姿。怎把牢籠脫離。</p>
        
        <p class="白"><span class="科">小旦背介</span>你看他母子痛傷。不覺使人酸鼻。我左右不曾許人。拚捨此生。救他兩命。有何不可。<span class="科">轉介</span>媽媽和姐姐且省愁煩。妹子情願與你們解圍。<span class="科">淨旦</span>姐姐怎麼樣解得我們的圍。<span class="科">小旦</span>姐姐已受杜郎之聘。義難更改。妹子幸未字人。不如待我替姐姐去了。救你母子兩命。有何不可。<span class="科">旦</span>這是奴家苦命所招。怎麼到累及妹妹。<span class="科">小旦</span>做妹子的平日與你怎麼樣相處。若優遊無事。日逐往來。一旦有事。便掉臂不顧。豈是人之所為。況且你有媽媽在堂。不忍分離。我孑然一身。有何掛礙。何不替姐姐去走一遭。我與你</p>
        
        <p class="曲"><span class="牌">前腔</span>朝夕俱。情意孚。拚得孤身<span class="夾白">救你</span>兩命危。<span class="夾白">比似</span>夜出滎陽解楚圍。<span class="夾白"><span class="科">淨</span>我兒。魚家姐姐既有這等高誼。我們拜謝。<span class="科">同拜介</span></span>謝得提攜。謝得提攜。使我牢籠脫離。</p>
        
        <p class="曲"><span class="牌">鬭黑麻</span><span class="夾白"><span class="科">小旦</span>我</span>一縷微軀<span class="夾白">原</span>賤同侍兒。<span class="夾白">你</span>兩口無虞<span class="夾白">我</span>心甘貫魚。<span class="夾白">媽媽。自古為朋友者死。我今日此舉。何勞你們</span>相拜謝。感恩私。<span class="夾白">只有一件。還須</span>厚賂居間。<span class="夾白">免使</span>臨期露機。<span class="科">合</span>蒼天鑑知。前途望護持。從此牽腸。從此牽腸。試問重逢甚時。</p>
        
        <p class="白"><span class="科">旦</span>昔衛壽竊旄以代兄。紀信忍烹而誑楚。妹妹的意氣。何忝于兩人。</p>
        
        <p class="曲"><span class="牌">前腔</span><span class="夾白">我</span>母子顛連<span class="夾白">似</span>寒灰可欺。<span class="夾白">你</span>慷慨周旋<span class="夾白">似</span>陽和再吹。矜義俠。敢捐軀。<span class="夾白">古有</span>黃屋將軍。<span class="夾白">今屬</span>青閨黛眉。<span class="科">合</span>蒼天鑑知。前途望護持。從此牽腸。從此牽腸。試問重逢甚時。</p>
        
        <p class="白"><span class="科">旦出釵介</span>奴家感激妹妹厚恩。無物表意。這對碧玉鸞鎞。原是奴家聘物。今送與妹妹。以為攏頭之用。<span class="科">小旦</span>既承厚情。妹子不敢推卻。但是姐姐聘物。妹子怎敢獨取。不如與姐姐各執一枝。它日見此鸞鎞。就如對面了。<span class="科">旦</span>說得有理。<span class="科">分釵介</span></p>
        
        <p class="曲"><span class="牌">鷓鴣天</span>尋生替死德無倫。剖玉分釵各愴神。惟有感恩并積恨。萬年千載不成塵。</p>
        
        <p class="白"><span class="科">旦先下眾上搶小旦下淨弔場</span>且住。魚家姐姐雖則去了。還怕中途有變。明日黃道吉日。不免迎杜郎過門贅親。絕了後患。多少是好。正是早諧男女願。永斷是非門。<span class="科">下</span></p>
        
        <h2 id=ch6 class="chapter"><span class="齣題">第六齣　諧姻</span></h2>
        
        <p class="曲"><span class="牌">西地錦</span><span class="科">生上</span>自恨生來多疚。佳期一向稽留。誰知好事來相輳。翻因意外戈矛。</p>
        
        <p class="白">小生只為骨肉支離。身名偃蹇。婚姻之事。一向蹉跎。誰想令狐丞相要強娶我妻子。幾乎做出一場大事來。千虧萬虧。虧了魚惠蘭。捨身相救。這也是女中俠客了。岳母還怕事出不虞。招我今日過門贅親。將憂變喜。總是天緣。且住聞得我娘子大有詩才。今晚亦須檢點。若被他考倒。可不辱抹了杜拾遺的家風。<span class="科">內作鼓樂介生</span>你聽鼓樂喧闐。一定是趙家接親的到了。<span class="科">眾扮擯相鼓樂上生隨行介</span></p>
        
        <p class="曲"><span class="牌">賞宮花</span>笙歌沸稠。看華燈晃彩球。迎取風流婿。好去結綢繆。此夜鵲橋牢駕定。管教織女會牽牛。</p>
        
        <p class="曲"><span class="牌">西地錦</span><span class="科">淨上</span>喜得蒼天相佑。今宵幸配鸞儔。<span class="科">雜請介旦上</span>堂前幾遍催妝就。對人無奈嬌羞。<span class="科">雜照常喝介生旦送酒介</span></p>
        
        <p class="曲"><span class="牌">畫眉上海棠</span><span class="犯牌">畫眉序</span>金鼎麝煙浮。搖漾華堂燭光溜。喜十年婚媾。始遂綢繆。躲離了劈手鷹鞲。打合上齊眉鴛偶。<span class="犯牌">月上海棠</span><span class="科">合</span>真輻輳。看取骨肉團圓。百年相守。</p>
        
        <p class="曲"><span class="牌">前腔</span><span class="科">淨</span>有女在秦樓。幸遇蕭郎締佳偶。喜結褵今夕。省母殷憂。虧他巧騰那繡閣衾裯。<span class="夾白">因此</span>生脫就寒門箕箒。<span class="科">合</span>真輻輳。看取骨肉團圓。百年相守。</p>
        
        <p class="白"><span class="科">淨</span>送新人入洞房。<span class="科">眾行介</span></p>
        
        <p class="曲"><span class="牌">滴溜子</span>才郎的。才郎的彩毫在手。嬌娘的。嬌娘的蕊珠在口。果然鳳交鸞友。相攜入洞房歡濃似酒。願祝夫妻天長地久。</p>
        
        <p class="曲"><span class="牌">餘文</span>溫香軟玉親消受。枯魚活水正相投。好把新詩幾唱酬。</p>
        
        <p class="落詩">雙棲雙宿比鴛鴦。<br />女貌郎才兩頡頏。<br />不是一番寒徹骨。<br />爭得梅花撲鼻香。</p>
        
        <h2 id=ch7 class="chapter"><span class="齣題">第七齣　秉操</span></h2>
        
        <p class="白"><span class="科">副淨上</span>占住房幃老更親。周詩空自說來頻。堂前已失猶龍客。閣內難留比鳳人。老身李補闕之妻是也。心偏嫉妒。性頗猜疑。因此我老相公晚年無子。不敢提起娶妾兩字。沒來由那令狐丞相娶了一個女子。遠遠送來與我老相公為妾。不想半月之前。相公偶得暴疾而亡。那女子前晚才到。雖然一貌出群。喜得兩無罣礙。落得做了好人。只把客禮相待。我有個兄弟新來斷絃。不如把來嫁與我兄弟。豈不兩得其便。只是丞相送來的。不好強得他。待他到來。我自有道理。<span class="科">小旦道扮上</span>困守蓬茆十數年。此來原不為情緣。好將金谷樓中女。改作玄都觀裡仙。我魚惠蘭。只為姊妹情深。捨身相代。到此補闕已亡。落得一身自在。昨日李夫人教人來說。要我改嫁他兄弟。我本玉府仙姝。豈偶凡夫俗子。不如出家入道。到得討個清幽也。</p>
        
        <p class="曲"><span class="牌">北端正好</span>蕊珠圓。瓊花潤。香馥郁。蕊珠圓。光的溜。瓊花潤。<span class="夾白">俺本是</span>天謫降玉府仙真。劣塵凡誰相親。入玄門則盼西池近。</p>
        
        <p class="白"><span class="科">見介副淨</span>小娘子。你怎麼是這般妝束。<span class="科">小旦</span>薄命女子。不願嫁人。情願出家入道。<span class="科">副淨</span>快不要說這樣話。還依老身。嫁了我兄弟罷。</p>
        
        <p class="曲"><span class="牌">滾繡毬</span><span class="科">小旦</span>想我命孤單難諧仕女姻。骨寒微羞登閥閱門。<span class="夾白"><span class="科">副淨</span>小娘子。我兄弟不少你穿的戴的。<span class="科">小旦</span></span>休誇稱燒手樣寶釵籠鬢。不希罕稱身材繡襖羅裙。<span class="夾白"><span class="科">副淨</span>是了。這穿戴的雖是等閒。我兄弟卻又好個俊俏的人品。<span class="科">小旦</span></span>俏潘安不足稱。粉何郎枉自倫。俺可不向潑巫山夢中着緊。誰待想莽桃花洞裡尋春。<span class="夾白"><span class="科">副淨</span>你這般青春年少。怎麼落莫得過。<span class="科">小旦</span>縱教</span>春隨流水休凝思。直待老逐飛花肯斷魂。做個物外閒人。</p>
        
        <p class="白"><span class="科">副淨</span>你要出家入道。有何好處。</p>
        
        <p class="曲"><span class="牌">倘秀才</span><span class="科">小旦</span>俺待向花前誦真經幾巡。啟金爐把名香自焚。住居的清隱。山書小篆文。一會價鼓琴邀夜月。一會價看鶴舞閒雲。不與那煙霞廝渾。</p>
        
        <p class="白"><span class="科">副淨</span>既如此說。近邊有個咸宜觀。那觀主我曾有恩于他。待我着院子送你到那裡出家罷。<span class="科">小旦</span>多謝夫人。<span class="科">副淨</span>院子那裡。<span class="科">末上</span>夫人有何分付。<span class="科">副淨</span>這位娘子情願出家。你可送他到咸宜觀裡去。<span class="科">末應介</span></p>
        
        <p class="曲"><span class="牌">煞尾</span><span class="科">小旦</span>謝得恁開籠放鶴多情分。兀自個指點桃源好避秦。討得逍遙自在身。過卻清幽幾度春。仙女雙成可等倫。玉闕丹臺煞親近。直待朝元駕彩雲。方信道慾海無邊虧咱去得緊。</p>
        
        <p class="白"><span class="科">小旦同末下副淨</span>你看他霞冠鶴氅。風度翩［⿰扁遷］。若是我老相公見了。如何了得。還好還好。試看佳人纔入道。還虧老子早昇天。<span class="科">下</span></p>
        
        <h2 id=ch8 class="chapter"><span class="齣題">第八齣　入道</span></h2>
        
        <p class="曲"><span class="牌">誦子令</span><span class="科">淨扮道姑上</span>塵途擾擾厭逢迎。少小離家覓上清。撇得愛河求淨品。行看羽化上蓬瀛。</p>
        
        <p class="白">老身咸宜觀道姑是也。連日到施主人家修齋。不曾上殿參禮。今日閒居無事。怕有施主到來。不免叫了綠翹出來。同到殿上焚掃則個。綠翹那裡。<span class="科">貼上</span>仙李盤根大。猗蘭奕葉光。<span class="科">淨</span>綠翹。你把殿門開了。打掃一打掃。<span class="科">貼應介</span></p>
        
        <p class="曲"><span class="牌">引</span><span class="科">小旦同末上</span>蕊珠宮外香雲合。世網從今蹬脫。</p>
        
        <p class="白"><span class="科">末</span>此間已是咸宜觀了。請進去。<span class="科">進見介淨</span>你是李管家。為着甚事。同這位煉師到此。<span class="科">末</span>這位師父。是令狐丞相送來。與我老爺做二夫人的。他因老爺死了。誓不改嫁。情願出家。因此老夫人差我送到寶觀來焚修。<span class="科">淨</span>妙妙。我觀裡又添了這般一位仙姑。那怕不興旺。小師兄。先請拜了三清。<span class="科">小旦拜介</span></p>
        
        <p class="曲"><span class="牌">誦子令</span><span class="科">淨</span>仙娥貌比許飛瓊。嫋娜真堪掌上擎。<span class="夾白"><span class="科">小旦</span>師父請轉。待小道拜見。<span class="科">對拜介小旦</span></span>幸有真仙為伴侶。願求法力指迷程。</p>
        
        <p class="白"><span class="科">淨</span>師兄在此出家。須用改個法名。先師留下是玄字行中。賤名玄淡。師兄就是玄機何如。<span class="科">小旦</span>多謝賜名了。<span class="科">末</span>小人告回。<span class="科">淨</span>管家有慢。你回去與我多多拜上老夫人。<span class="科">末</span>來送雲中仙子。歸參閫內將軍。<span class="科">下淨</span>請問師兄高姓。<span class="科">小旦</span>小道寄養趙門。本姓魚氏。<span class="科">淨</span>我看你冰雪豐姿。煙霞法相。令人企羨不勝。</p>
        
        <p class="曲"><span class="牌">雁來紅</span>你是璘珣的玉樹柯。倏移根向大羅。<span class="夾白">我</span>相逢亦是前因果。<span class="科">小旦</span>質愧生來濁。入門敢自躭慵惰。<span class="科">合</span>相隨和雲窗霧閣。朝共晚修清課。</p>
        
        <p class="白"><span class="科">淨</span>綠翹。你就隨侍魚師兄罷。<span class="科">貼應介</span></p>
        
        <p class="落詩">水邊楊柳赤欄橋。<br />洞裡神仙碧玉簫。<br />近得麻姑書信杳。<br />潯陽江上不通潮。</p>
        
        <h2 id=ch9 class="chapter"><span class="齣題">第九齣　催試</span></h2>
        
        <p class="曲"><span class="牌">粉蝶兒</span><span class="科">生旦上</span>上國觀光。一曲陽關迭唱。</p>
        
        <p class="白"><span class="科">旦</span>相公。今當大比之年。士子們紛紛上京應舉。你正該努力前程。為甚逡巡不果。是何主意。<span class="科">生</span>小生功名之念雖切。兒女之情更長。因此躊躇未決。進退兩難。<span class="科">旦</span>你說那裡話。自古道。學成文武藝。貨與帝王家。似你這般才學。不去應舉。更待何時。</p>
        
        <p class="曲"><span class="牌">園林好</span>看今朝春日載陽。想皇都瓊林正芳。紛紛的計偕爭上。你及早治行裝。你及早整遊韁。</p>
        
        <p class="曲"><span class="牌">江兒水</span><span class="夾白"><span class="科">生</span>我</span>幸遇文明晝。<span class="夾白">也</span>思觀上國光。<span class="夾白">只怕你</span>春雲載筆無情況。<span class="夾白">因此</span>公車不忍匆匆上。<span class="夾白">慢</span>勞你勸駕情詞暢。<span class="夾白"><span class="科">旦</span>你</span>何事為奴惆悵。雌伏柔情怎誤雄飛千丈。</p>
        
        <p class="白"><span class="科">生</span>既如此。娘子收拾了行李。待小生從容起身。<span class="科">旦</span>行李收拾多時了。今日是黃道吉日。相公。你急便起程。切莫遲疑。<span class="科">生</span>這等。請岳母出來拜別。<span class="科">旦</span>母親有請。<span class="科">淨上</span></p>
        
        <p class="曲"><span class="牌">五供養</span>堂前鬧嚷。<span class="夾白">敢是</span>司馬題橋。遊子嚴裝。<span class="夾白"><span class="科">見介生</span>小生今日起身應試。特請岳母出來拜別。<span class="科">淨</span>好好。你</span>看花遊帝里。挾策射明光。<span class="夾白">莫為我</span>孩兒悒怏。度晨昏自有區區相傍。<span class="夾白">你</span>着鞭須及早。行邁好徜徉。<span class="夾白">但願</span>一舉成名慰人凝望。</p>
        
        <p class="白"><span class="科">生</span>岳母請上。容小生拜別。<span class="科">拜介</span></p>
        
        <p class="曲"><span class="牌">玉交枝</span>東牀虛謊。賴周全依依洞房。一朝分袂多悽愴。怕擔閣南國明璫。<span class="夾白"><span class="科">向旦介</span>為博那</span>影中金馬與玉堂。<span class="夾白">先拋閃</span>目前鳳枕和鴛帳。<span class="科">合</span>願此去觀花曲江。願此去錦還故鄉。</p>
        
        <p class="白"><span class="科">旦</span>相公。這碧玉鸞鎞。原是君家聘物。一枝贈與魚家妹妹去了。這一枯仍舊送還相公。帶去時時轉念。</p>
        
        <p class="曲"><span class="牌">川撥棹</span>驪歌唱。送征衫別話長。把鸞鎞身伴收藏。把鸞鎞身伴收藏。似雙雙留連不忘。<span class="科">合</span>待臨岐心自傷。猛回頭泣數行。</p>
        
        <p class="曲"><span class="牌">尾聲</span><span class="科">淨</span>送君此去乘桃浪。穩取龍門直上。<span class="夾白"><span class="科">生背介</span>只怕</span>點額應羞返故鄉。</p>
        
        <p class="曲"><span class="牌">哭相思</span><span class="科">淨</span>出門不必苦遲疑。<span class="科">生</span>得失從來未可期。<span class="科">旦</span>一舉首登龍虎榜。十年身到鳳皇池。</p>
        
        <h2 id=ch10 class="chapter"><span class="齣題">第十齣　挫權</span></h2>
        
        <p class="曲"><span class="牌">番卜算</span><span class="科">小生上</span>少小負才名。志氣凌終賈。幾年落魄走江湖。肯折千金價。</p>
        
        <p class="白">宣曲長楊瑞氣凝。上林狐兔待秋鷹。誰將詞賦陪雕輦。寂寞相如臥茂陵。小生溫庭筠。字飛卿。并州人氏。生成敏悟。擅美詞章。與李義山齊名。時稱溫李。只為遊多豪俠。行頗不羈。年少多情。好為淫艷之曲。才高得志。浪加輕薄之名。兩赴科場。被人摧抑。這也不在我心上。向寓京師。令狐丞相亦屬知交。未蒙薦擢。因此遠遊襄漢。任意飄零。幸有杜伯裘賈浪仙邂逅相投。結為知己。今春大比。二兄相約同行。我束裝已久。怎麼還不見他們到來。<span class="科">副淨上</span>欽承恩相命。特地叩儒門。我一路問來。此間聞說是溫秀才寓所。不免逕入。<span class="科">見介副淨作放肆介小生請副淨上坐介小生</span>客官何來。<span class="科">副淨</span>學生奉丞相令狐爺之命。來見足下。<span class="科">小生</span>你是他家甚麼人。<span class="科">副淨</span>府中第一位管家。<span class="科">小生</span>既是管家。那有這般稱謂。也沒有你坐處。<span class="科">副淨</span>隨他一應官長衙門。都有我坐處。<span class="科">小生</span>偏我溫官人跟前。不許小人放肆。<span class="科">推副淨起介副淨背云</span>好個大秀才。也罷。有事託他。只得權且忍耐。<span class="科">轉介</span>丞相爺有事。叫我來分付你。<span class="科">小生</span>可惡。怎麼說分付你。<span class="科">副淨</span>丞相爺分付說。今年大比。我公子定然要高中的。只是場中文字。我公子嬾得費心。要你代筆。自當重謝。<span class="科">小生</span>你們有事求人。不宜如此倨傲。<span class="科">副淨</span>便是有事相煩。丞相爺差學生來分付。可謂極其恭敬了。怎麼倒說倨傲。</p>
        
        <p class="曲"><span class="牌">八聲甘州</span><span class="夾白"><span class="科">小生</span>唗。</span>沖冠怒髮。怪覷人輕賤。直恁矜誇。<span class="夾白">縱是</span>當朝元宰。<span class="夾白">也須</span>要謙謙下士為嘉。<span class="夾白">況且</span>向人乞憐應禮下。何事驕人一謎奢。<span class="夾白">我溫官人文字。一向也肯捨與人的。只是你們這樣的人。我偏不肯輕易一個字兒。</span>休喳。謾思量代筆生花。</p>
        
        <p class="曲"><span class="牌">前腔</span><span class="夾白"><span class="科">副淨</span>我丞相爺呵。</span>南衙。威權獨把。看熏天炙手。孰敢爭差。<span class="夾白">把</span>如天之福。沒來由選擇伊家。<span class="夾白"><span class="科">小生</span>選擇着我。便有甚福。<span class="科">副淨</span></span>闈中試文勞暫假。<span class="夾白">料</span>不負多才溫八叉。酬酢。有千金厚禮相加。</p>
        
        <p class="白"><span class="科">小生笑介</span>一發說得好笑。焉有君子而可以貨取乎。快去快去。不要在此聒噪。<span class="科">副淨</span>你只怕禍事到來。悔之無及。<span class="科">小生</span>有甚禍事。不過囑付了試官。不中我便了。<span class="科">副淨</span>不中也儘勾了。<span class="科">小生</span>唗。休得胡說。你若再在此放肆。我就要打了。<span class="科">副淨笑介</span>酒逢知己千鍾少。話不投機半句多。<span class="科">下生同外上介</span></p>
        
        <p class="曲"><span class="牌">番卜算</span><span class="科">生</span>花送遠行人。柳拂新羈馬。<span class="科">外</span>停鞭且自約朋儕。共策南征駕。</p>
        
        <p class="白"><span class="科">生</span>小生杜羔。<span class="科">外</span>小生賈島。特來相約溫飛卿。一同上京應試。<span class="科">生</span>此間已是溫兄寓所。不免逕入。<span class="科">進見介小生</span>小弟等候二兄許久了。<span class="科">生</span>二弟。遲遲吾行。有罪有罪。<span class="科">外</span>飛卿。你有甚事。覺有不豫之色。<span class="科">小生</span>說起就好惱了。令狐丞相遣一使者到此。說道伊子應試場中文字。欲假手于弟。那使者甚是放肆。詞語又且矜誇。因此呵叱了他一場。不從其請而去。<span class="科">外</span>不從其請。方顯我輩的氣節。<span class="科">生</span>既已呵叱去了。飛卿不必介懷。就請同行。<span class="科">行介</span></p>
        
        <p class="誦"><span class="牌">少年遊</span><span class="科">生</span>疎梅尚自帶殘英。芳草漸青青。<span class="科">小生</span>山徑人稀。翠微深處。啼鳥兩三聲。　　<span class="科">外</span>曉風重逼輕裘冷。心共馬蹄輕。<span class="科">丑扮胡談上</span>路遙嫌日短。心急怪行遲。前面朋友等一等。</p>
        
        <p class="白"><span class="科">眾遇介丑</span>小弟昨因送行醉酒。今日起遲。恐怕趕不上夥伴。老兄們。望乞相挈同行。<span class="科">眾</span>大家朋友。同行就是。<span class="科">丑</span>多謝多謝。<span class="科">同行介</span></p>
        
        <p class="曲"><span class="牌">羅袍歌</span>謾策雕鞍驕馬。把春泥踏碎。半雜飛花。芳郊取次布韶華。柳絲搓得鵝兒乍。偷回盼。天一涯。山村迢遞漸籠沙。春行日。風物佳。人生何必苦思家。</p>
        
        <p class="曲"><span class="牌">前腔</span>傍路遊鑣初罷。有村歌相應。社鼓輕撾。行人趲路漫嗟呀。奔馳盡為浮名掛。行偏倦。途更遐。枝頭點點集昏鴉。唇初渴。力漸乏。為詢沽酒向誰家。</p>
        
        <p class="白"><span class="科">眾</span>前面有酒家。我們借宿了罷。<span class="科">丑</span>酒保那裡。<span class="科">副淨</span>酒酒酒。有有有。<span class="科">見介</span>眾位相公是酤酒的。還是借宿的。<span class="科">丑</span>酒也要喫。宿也要借。先拿酒來。<span class="科">副淨持酒上先下丑</span>方纔行路匆匆。不曾請問列位老兄高姓貴表。<span class="科">生</span>小弟杜羔。字伯裘。襄陽人氏。<span class="科">小生</span>小弟溫庭筠。字飛卿。并州人氏。<span class="科">外</span>小弟賈島。字浪仙。范陽人氏。<span class="科">眾</span>老兄高姓。<span class="科">丑</span>小弟姓胡。名談。字諏之。世居謊州。其實與當朝令狐丞相是一族。<span class="科">外</span>兄自姓胡。他自姓令狐。如何是一家。<span class="科">丑</span>不瞞列兄說。丞相自嫌家族單寒。把天下同姓。盡行招納。猶自嫌少。如今我們姓古月的。都改姓令狐。希求親近耳。<span class="科">小生笑介</span>原來如此。小弟口占一絕奉贈。<span class="科">丑</span>願聞高詠。<span class="科">小生吟介</span>族譜從來記不清。逢人只合問公卿。自從元老登庸後。天下諸胡盡帶令。<span class="科">丑不語介生外笑介</span>飛卿好詩。雖是謔言。有關風化。<span class="科">丑背怒介</span>這等輕薄。可惡可惡。<span class="科">生</span>胡兄。我們飲一杯解嘲何如。<span class="科">眾飲丑不飲介</span></p>
        
        <p class="曲"><span class="牌">一封羅</span><span class="科">眾</span>朋情契最賒。偶相逢即一家。莫惜十千平樂價。任取村罍浮紫霞。西窗翦燭。歡情轉加。梨花門掩。良宵正遐。<span class="夾白"><span class="科">生</span>胡兄。</span>偶然相謔君休訝。</p>
        
        <p class="白"><span class="科">丑</span>小弟天性不飲。適纔閒話。我也不計較。<span class="科">眾</span>我們不要閒談了。大家去睡罷。</p>
        
        <p class="落詩">蘭陵美酒鬱金香。<br />玉碗盛來琥珀光。<br />但使相逢能盡醉。<br />不知何處是他鄉。</p>
        
        <p class="白"><span class="科">眾下丑弔場</span>聞說小溫輕薄。果然如此可惡。就是那杜羔賈島。也不該大家奚落我。待我到丞相跟前去。背他一場是非。叫他明鎗容易躲。暗劍最難防。<span class="科">下</span></p>
        
        <h2 id=ch11 class="chapter"><span class="齣題">第十一齣　合譖</span></h2>
        
        <p class="白"><span class="科">副淨上</span>但知丞相貴。無奈秀才喬。空馳千里道。笞罵恐難饒。自家令狐丞相府中一個院子。蒙丞相爺差我去見溫庭筠。要他與我公子場中代筆。我見他時節。雖然略大樣了些。也不道這溫庭筠這等傲撇。竟把我呵叱了一場。勞而無功。怎麼去回覆丞相爺。既要脫得自己干係。又要使丞相爺擺佈得他便好。今我且不要進去。在此算計定了。然後去回覆丞相爺。<span class="科">丑上</span>胡談骨格輕纖。為人最愛趨炎。闖門極要有膽。見人定用無廉。撮哄全憑口快。鑽求無奈頭尖。冒認瓜將李搭。扳援柳共花拈。背是非將沒作有。討便宜換苦成甜。謁相公人以為諂。央大叔我自能謙。此間已是相府門首。且有個管家在那邊。不免上前。央他引見。有何不可。<span class="科">見介副淨</span>足下高姓。何來。<span class="科">丑</span>小子是你老爺堂姪。為應舉到京。相煩引見。<span class="科">副淨</span>我丞相爺不曾有你這個阿姪。<span class="科">丑笑介</span>小子怎麼不是丞相的姪兒。見有溫庭筠的詩為證。他說自從元老登庸後。天下諸胡盡帶令。被他這等嘲笑。怎麼不是你老丞相的兒孫。<span class="科">副淨</span>那溫庭筠這等輕薄無禮。小人也為着一事。丞相爺差去見他。到被他呵叱了一場。<span class="科">丑</span>阿呀。相府管家就敢呵叱。這等說。煩管家引小子參見丞相。那時節你一句。我一句。在丞相跟前背他一場是非何如。<span class="科">副淨</span>如此甚好。你看府門開了。我先進去。你隨後進來。我與你稟知便了。<span class="科">丑</span>多謝多謝。<span class="科">淨冠帶上</span></p>
        
        <p class="曲"><span class="牌">生查子</span>趨朝曙色寒。退食餘清宴。千里覓才人。使我頻凝盼。<span class="科">副淨進見介</span></p>
        
        <p class="白">院子。你回來了。<span class="科">副淨</span>是。<span class="科">丑執手本跪介淨</span>階下跪者何人。<span class="科">副淨</span>是爺一家。<span class="科">淨</span>接手本上來。<span class="科">看介</span>小姪令狐談參見。既是一家。請起作揖。<span class="科">揖坐介淨</span>賢姪為何到此。<span class="科">丑</span>小姪應舉到京。特來參拜相公老叔。<span class="科">淨笑介</span>我族中可謂多賢了。<span class="科">丑</span>不敢。<span class="科">淨回顧副淨介</span>我差你去見溫秀才。說的事體何如。<span class="科">副淨</span>小人領老爺嚴命。去見溫秀才。他聞丞相兩字。就發惱起來。千不允。萬不允。把老爺埋怨了一頓。把小人搶白了一場。<span class="科">淨</span>敢是你放肆激惱了他。<span class="科">副淨</span>小人怎敢放肆。一見他就磕了十二個頭。<span class="科">淨</span>怎麼磕這許多。<span class="科">副淨</span>替老爺磕四個。替大爺磕四個。小人自磕四個。湊成十二個。<span class="科">淨</span>唗。胡說。我向年也曾與他往來。不是這般劣別的。<span class="科">副淨</span>老爺不曾知道。便是向年叫他替做了菩薩蠻詞進呈。囑付他不可對人說。轉背就去告訴人了。<span class="科">淨</span>我不信你一面之詞。<span class="科">丑</span>小姪斗膽。請問那溫秀才莫不是溫庭筠麼。<span class="科">淨</span>正是。<span class="科">丑</span>若是此人。怪不得盛使了。前日小姪與他途中相遇。偶然說起丞相老叔。他就有許多謗毀。許多嘲笑的說話。<span class="科">淨</span>他怎麼嘲笑我。<span class="科">丑</span>這也小姪不敢說。<span class="科">副淨</span>小人也聽得兩句。說老爺沒有學問。<span class="科">淨</span>原來如此可惡。<span class="科">丑</span>溫庭筠自家也罷了。又結交兩個契友。一個叫做杜羔。一個叫做賈島。大家揑造歌謠。譏謗丞相老叔。還說今春得第。專要與丞相老叔作對哩。<span class="科">淨</span>有這等事。可惱可惱。</p>
        
        <p class="曲"><span class="牌">瑣窗郎</span>怪喬才忒煞輕儇。特傳言。輒作慳。不思領諾敢肆刁頑。如今悔卻當初垂盼。<span class="夾白"><span class="科">合</span>從教</span>文成雲錦定遭訕。空落莫。枉嗟歎。</p>
        
        <p class="曲"><span class="牌">前腔</span><span class="科">丑副淨</span>那酸丁慣作波瀾。播流言。徒實繁。一朝得勢便擬包彈。乘其未發急宜防患。<span class="夾白"><span class="科">合</span>縱教</span>文成雲錦定遭訕。空落莫。枉嗟歎。</p>
        
        <p class="白"><span class="科">淨</span>這個不難。我明日就對考試官說。溫庭筠輕薄無行。專在場中為人代筆。杜羔賈島結黨夤緣。法宜并斥。記認了三人試卷。不中便了。<span class="科">丑跪介</span>小姪萬望吹噓。<span class="科">淨</span>我也通箇關節與試官。就是了。<span class="科">丑</span>多謝厚恩。</p>
        
        <p class="落詩">怪得鯫生多倒顛。<br />須知扼吭制人先。<br />但教名落孫山外。<br />任取詩成宋問前。</p>
        
        <h2 id=ch12 class="chapter"><span class="齣題">第十二齣　摧落</span></h2>
        
        <p class="白"><span class="科">生小生同上生</span>曉月難為光。愁人難為腸。誰言春景榮。起見葉上霜。<span class="科">小生</span>鵰鶚失勢病。鷦鷯假翼翔。棄置復棄置。情如刀割傷。<span class="科">生</span>飛卿。吾輩在此應試。自分可登上第。不意今早放榜。三人都落人後。怎麼樣好。榜上有令狐滈令狐談兩人。一定是丞相一家了。<span class="科">小生</span>令狐滈就是丞相之子。令狐談就是前日相遇的胡談了。<span class="科">生</span>原來如此。可歎可歎。<span class="科">小生</span>伯裘。功名遲速。自有定數。不必惆悵。<span class="科">生</span>言之有理。賈浪仙早間自去看榜。如今日已過午。怎麼還不回來。<span class="科">小生</span>一定就回來了。<span class="科">外僧扮上</span>十五能文西入秦。三十無家作路人。時命不將明主合。布衣空惹洛陽塵。我賈島。累赴科場。不得中第。真好悲憤也呵。</p>
        
        <p class="曲"><span class="牌">北點絳唇</span>杏苑迷途。蓬山失步。儒冠誤。謾自嗟吁。怕向青天訴。</p>
        
        <p class="白"><span class="科">見介生</span>呀浪仙。忽然祝髮。有何緣故。</p>
        
        <p class="曲"><span class="牌">混江龍</span><span class="科">外</span>別無緣故。只為長安獻策枉馳驅。直弄得一身困乏。兩鬢蕭疎。姓字難教題甲榜。聲名甚日滿皇都。空懷楚玉。浪泣鮫珠。前程漸迫。後事難摹。不能勾領春風看遍洛陽花。到不如討閒身靜對菩提樹。皈心禪定。寄跡精廬。</p>
        
        <p class="白"><span class="科">小生</span>浪仙。你髮便祝了。只可惜只一部美髯。何不留了他。</p>
        
        <p class="曲"><span class="牌">油胡盧</span><span class="科">外</span>待說甚留鬚表丈夫。又不是戴烏紗不可無。到省得白鬑鬑終日費妝塗。<span class="夾白"><span class="科">小生</span>只怕穿的戴的都不如意。<span class="科">外</span></span>帽僧伽盼不上宮花簇。着袈裟巴不就羅袍綠。一副生擦擦苦肝腸。一條瘦巖巖賤體膚。到頭來劉蕡命薄馮唐暮。因此蚤拚卻做浮屠。</p>
        
        <p class="白"><span class="科">生</span>浪仙。你有尊嫂在家。怎生撇得他下。</p>
        
        <p class="曲"><span class="牌">天下樂</span><span class="科">外</span>你曉得季子還家事也無。妻也麼孥忒狠毒。怕他討花封惹得多瑣瑣。<span class="夾白"><span class="科">小生</span>浪仙。既不歸家。便在此投個相知。閒遊幾時也罷。何必祝髮。<span class="科">外</span></span>如今五侯宅不待賓。七貴門空自呼。<span class="夾白">咳。</span>便有樹誰家肯借烏。</p>
        
        <p class="白"><span class="科">生</span>浪仙。只怕書再讀得飽些。文字再做得好些。定有個出頭日子。<span class="科">外</span>伯裘伯裘。你豈不聞說。縱教書向窗前讀。無奈場中不論文。</p>
        
        <p class="曲"><span class="牌">寄生草</span>古用三冬足。今開萬卷餘。論多聞記得起軻賢註。有神思搜得出湘靈句。負奇才撰得就阿房賦。可憐教妾若為容。這是文章自古無憑據。<span class="科">小生</span></p>
        
        <p class="白">浪仙。比如令狐滈令狐談。這夥庸才也得中榜。難道我們偏終身不遇。<span class="科">外</span>飛卿飛卿。豈不聞說。總因拾芥兒曹易。益遣登科我輩難。</p>
        
        <p class="曲"><span class="牌">么篇</span>逐狡兔人爭捷。守枯株我獨愚。靠家風沒個親爺護。賂權門少的錢神鑄。換儒衣羞把新聲度。從教曳白自登科。饒咱製錦空延佇。</p>
        
        <p class="白"><span class="科">生</span>浪仙。既出了家。可還讀書麼。<span class="科">外</span>因怕讀書。做了和尚。還讀他怎麼。</p>
        
        <p class="曲"><span class="牌">煞賺</span>剛跳脫世間塵。誰耐做書中蠹。再學那寒窗喫苦。祇不過漫興吟詩趁蹇驢。竹院風徐。梅嶺香舒。這都是山僧受用清閒趣。<span class="夾白"><span class="科">小生</span>浪仙。你說便如此說。到底來終須還俗求名。<span class="科">外</span>咳。</span>論年華隙駒。覷功名腐鼠。休想俺今生逃墨更歸儒。</p>
        
        <p class="白">請了。<span class="科">急下生</span>浪仙只因不第。有激而逃。可為浩歎。<span class="科">小生</span>他也別自有見。請問伯裘兄。行止若何。<span class="科">生</span>小弟為家下孤單。不日就作歸計了。<span class="科">小生</span>小弟在京。頗多豪貴之遊。不乏鶯花之興。還要留連幾時。<span class="科">生</span>這也各行其志便了。就此告別。後會非遙。一葉浮萍歸大海。人生何處不相逢。</p>
        
        <h2 id=ch13 class="chapter"><span class="齣題">第十三齣　詩激</span></h2>
        
        <p class="曲"><span class="牌">似娘兒</span><span class="科">旦同丑扮侍兒上</span>柳色已深深。空懊惱望斷佳音。幾番不語停織絍。怕他柔腸轉熾。雄心漸折。特地沈吟。</p>
        
        <p class="白">久別非無悶。聞歸豈不歡。愁君隳壯志。番覺翠眉攢。奴家趙氏。我官人下第。落魄無聊。昨日鄰舍人回。梢得我官人一個口信。說在明後日准可回家。奴家想我官人天資穎異。上進何難。只怕自此以後。奚落了志氣。荒廢了學業。不如乘其未歸。做一首詩寄去與他。中寓譏笑之詞。動他激發之意。勝似見了面時節。癡癡昵昵的說他也不醒。昔有樂羊子遊學一年而歸。其妻引刀斷機。羊子感激。遂成大儒。奴家雖是不才。有意效之。侍兒。取紙筆過來。<span class="科">丑</span>娘子。紙筆在此。<span class="科">旦寫介</span></p>
        
        <p class="曲"><span class="牌">九回腸</span><span class="犯牌">解三酲</span>數日來凝思偏甚。比春初悶緒還深。心苗別是愁波沁。不是盼歸舟信息難尋。淹將繞指閒中意。墮卻英雄百煉心。單愁恁。<span class="犯牌">三學士</span>詩成不羨迴文錦。效樂羊竊比規箴。郎才出眾因何放。妾面羞郎傍晚臨。<span class="夾白">詩已寫完。侍兒。你拿去交與老蒼頭。叫他明早一路接上去。見了官人。送這書與他看。<span class="科">丑</span>曉得。<span class="科">旦</span></span><span class="犯牌">急三鎗</span>教他明日裡往前途去須迎問。這雙魚袋休得浪浮沈。</p>
        
        <p class="落詩">為囑長鬚蚤出門。<br />寸箋好與遞歸轅。<br />憑將一首詩中意。<br />勝似三更枕上言。</p>
        
        <h2 id=ch14 class="chapter"><span class="齣題">第十四齣　勵志</span></h2>
        
        <p class="曲"><span class="牌">縷縷金</span><span class="科">生策馬上</span>驅驕馬。逐輕車。不辭筋力倦。路途賒。鎮把家鄉盼。看看近也。恨前途早已夕陽斜。歸心轉深切。歸心轉深切。</p>
        
        <p class="白">小生杜羔。下第之後。別了溫飛卿。即日起身。來到此間。離家不遠。只是天色已晚。怎麼好。<span class="科">問內介</span>借問一聲。今日可還趕得到襄陽城北的趙村麼。<span class="科">內應介</span>天色已晚。到不及了。<span class="科">生</span>這等。只索尋個酒店安歇了。明早趲行罷。店小二有麼。<span class="科">副淨</span>昏迷須覓主。倦鳥欲投林。官人可是借宿的。請裡面去。<span class="科">生</span>店小二。我明日五更就要起身。你千萬不要睡熟了。<span class="科">應介生嘆介</span>今晚到得家纔好。可恨天色一會就晚了。</p>
        
        <p class="曲"><span class="牌">前腔</span><span class="科">丑扮老蒼頭上</span>年華邁。怕跋涉。身扶青竹杖。<span class="科">跌介</span>又遭跌。日行三十里。看看將夜。望前村燈火店星列。誰家可安歇。誰家可安歇。</p>
        
        <p class="白"><span class="科">作尋介</span>不知那一家可安歇。<span class="科">小二</span>老人家。小店還有空房。進來進來。<span class="科">丑進見生介丑</span>呀。卻好官人在此。來得湊巧。<span class="科">生</span>老蒼頭。你為何在這裡。家中可好麼。<span class="科">丑</span>家中平安。娘子特差小人來迎接官人。有書在此。<span class="科">送書介生</span>你老人家走路辛苦。先去睡罷。待我慢慢的看書。<span class="科">丑下生看書介</span>原來是一首詩。<span class="科">念介</span></p>
        
        <p class="詩">良人的的有奇才。何事年年被放回。<br />如今妾而羞君面。君若來時傍晚來。<span class="科">作怒介</span></p>
        
        <p class="曲"><span class="牌">榴花泣</span>新詩讀罷。不覺赧盈頰。多訕笑。浪譏切。<span class="夾白"><span class="科">看介</span>怎麼說</span>教咱歸傍晚來些。<span class="夾白">又說</span>見郎君妾面羞遮。<span class="夾白"><span class="科">想介</span>且住。我娘子這詩是激勸我的意思。不要怪他。只是我做了堂堂的男子。直待婦人譏笑。不思奮發。豈不自愧。我今晚如醉初醒。如夢初覺了。</span>我待磨穿硯鐵。喜從今喚醒莊生蝶。看他年晝錦還家。免教人獨歸昏夜。</p>
        
        <p class="白">我如今看了這詩。有何面目回去。不如再往京師。埋頭勵志。以圖再舉。有何不可。待我打發了老蒼頭回去罷。<span class="科">叫介</span>老蒼頭快起來。<span class="科">丑上</span>天色大明了。起身回去罷。<span class="科">生</span>我不回去了。你自回去罷。<span class="科">丑驚介</span>阿呀。娘子特地叫小人一路來迎接官人。官人怎麼到說不回去了。</p>
        
        <p class="曲"><span class="牌">撲燈蛾</span><span class="夾白"><span class="科">生</span>我</span>猛然思去日。剛腸欲自裂。若不用辛勤。只恐又遭前轍也。從今志決。棄家鄉不憚周折。<span class="夾白"><span class="科">丑</span>官人。你</span>要讀書村莊靜貼。又何須他州外郡苦離絕。</p>
        
        <p class="白">官人。你便要遊學。此處已不遠了。乘便回到家裡。見了娘子一面。再出來也不遲。<span class="科">生</span>我若到了家裡。再不能勾出門了。你自回去。不必強我。<span class="科">丑</span>官人可有書信。寄與娘子麼。<span class="科">生</span>我沒有書。你上覆娘子。說我</p>
        
        <p class="落詩">割愛辭家心事違。<br />老奴戀主只牽衣。<br />玉京有路終須到。<br />金榜無名誓不歸。</p>
        
        <h2 id=ch15 class="chapter"><span class="齣題">第十五齣　品詩</span></h2>
        
        <p class="曲"><span class="牌">七娘子</span><span class="科">小旦道妝貼隨上</span>洞簫聲徹清塵垢。掩松關逍遙自由。<span class="科">貼</span>積炁黃房。凝神絳府。<span class="科">合</span>隨緣好把詩囊搆。</p>
        
        <p class="白"><span class="科">小旦</span>星點花冠道士衣。紫陽宮女化身飛。能傳上界春消息。若到蓬山莫放歸。小道魚玄機。嬌如蕙質。弱比蘭芽。性格偏靈。詞章特艷。向為義氣而攜衾。後因落莫而入道。寄跡咸宜觀中。一向人跡罕到。近因太和公主曉得我夙負詩才。花朝之日。邀賞牡丹。賦詩一律。大為稱賞。因此名播京師。乞詩者不必說起。就是那送詩請政者。亦且應接不暇。並沒一個可意的。甚覺不耐煩。如今掩關謝客。凡是送詩的來。綠翹。留他在殿上坐了。替他傳詩進來便了。<span class="科">貼應介小旦</span></p>
        
        <p class="曲"><span class="牌">字字錦</span>煙霞繞畫樓。羽鶴迎清晝。逢迎嬾出門。誰是忘機友。自清幽。手捧一卷黃庭。黃庭外那識人間塵垢。休休。虛名所累。惹起無端應酬。如今掩關。掩關春雨後。好謝卻剡溪舟。好謝卻剡溪畫舟。屏牛車載酒。紫芝歌一曲。紫芝歌一曲。終朝討得安安靜靜。瀟瀟灑灑。着甚的勞勞碌碌。奔奔走走。況又苦與人不偶。<span class="科">末丑中淨淨上</span></p>
        
        <p class="曲"><span class="牌">接雲鶴</span>久聞仙子冠名流。將因問俗一相求。</p>
        
        <p class="白"><span class="科">末</span>我們聞得咸宜觀中女冠魚玄機才貌雙全。特來獻詩。求他賞鑑。<span class="科">中淨</span>此間已是咸宜觀。不免逕入。<span class="科">貼</span>煉師。外面有人來了。<span class="科">小旦</span>結廬在人境。客至嬾逢迎。<span class="科">下眾進見貼介貼</span>列位相公光降。有何見諭。<span class="科">眾</span>小生們久仰魚煉師詩名。特來請教。<span class="科">貼</span>煉師掩關謝客。相公們若有佳作。待小道傳進去。<span class="科">眾</span>我們是要覿面請教的。<span class="科">貼</span>煉師自來不曾見客。列位相公請回。佳作待煉師看了。改日送還。<span class="科">眾</span>我們一定要在此請見了纔去。<span class="科">貼</span>怎麼說得能容易。</p>
        
        <p class="曲"><span class="牌">賞宮花</span>佳篇見投。<span class="夾白">他怎敢</span>糊塗了應酬。<span class="夾白"><span class="科">眾</span>他</span>胸中懸藻鑑。<span class="夾白">何難</span>筆底恣搜求。<span class="科">合</span>滴露研硃非草草。從容鑑定庶無尤。</p>
        
        <p class="白"><span class="科">眾</span>一定要等了去<span class="科">貼</span>這等請少坐待小道拿進去。與煉師看了送出來。不識相如渴。徒吟子美詩。<span class="科">下中淨</span>列兄。你看侍兒生得這等豐緻。那魚玄機不知更當何如。<span class="科">淨</span>列兄。不消羨慕得他。若看得詩好。就是囊中之物了。<span class="科">眾</span>正是。我們羨他。</p>
        
        <p class="曲"><span class="牌">黃龍袞</span>香風展素裘。香風展素裘。蓮步紆雲袖。綽約豐姿。望望頻翹首。<span class="夾白"><span class="科">外</span>只不知他看中那個的詩哩。<span class="科">眾</span></span>鶯儔燕侶。鸞交鳳友。只在這霎時間相成就。</p>
        
        <p class="白"><span class="科">貼上</span>鑑衡應不爽。品藻定無差。<span class="科">出詩念介</span>樹色閱人古。鐘聲入夜圓。避喧山僻借。觀以爾名仙。這是那一位的。<span class="科">末</span>是小生的。<span class="科">貼</span>煉師說。這詩但求句之險。不顧理之安。是學長慶而僻者也。近日新尚此體。若去做山人。可稱第一流。只是還為識者鄙。叫小道送還了。<span class="科">又念介</span>混俗同魚服。遊仙學紫綃。寸心君莫問。攜手一長謠。這是那一位的。<span class="科">淨</span>是小生的。<span class="科">貼</span>煉師說。這詩膚勝于理。是剿集西崑而濫觴者也。有了這等詩。求些薦書。各處有三五錢的書儀賺了。<span class="科">中淨</span>都送還了。只留我兩個的。有些意思。<span class="科">貼</span>這也難道。二位的詩到在此。只是怕得罪。不敢將出來。<span class="科">中淨</span>正要請教。何妨。<span class="科">貼念介</span>自從盤古分天地。幾人作佛幾人仙。今朝仙女臨凡界。住在咸宜觀裡邊。煉師說。請相公去唱門詞罷。做甚麼詩。<span class="科">中淨</span>門詞正是女眷極喜的。你煉師怎麼不留我唱唱。<span class="科">貼又念介</span>西施當日配夷光。夷光就是西施。怎麼說配夷光。月裡姮娥嫁姓張。月裡姮娥何曾嫁姓張的。<span class="科">又念介</span>就是仙姑何氏女。當初也許聘裴航。裴航娶雲英。與何仙姑有甚相干。煉師說。故事也不曾查考明白。做甚麼詩。<span class="科">丑</span>如今做詩的一個故事也不記得。還要談天說地我記得幾個故事。就是飽學了。管甚麼用差也用不差。<span class="科">貼</span>列位如今請回罷。<span class="科">眾</span>承煉師指教。怎麼得面謝謝便好。<span class="科">貼</span>這不勞得。可人期不來。俗子推不去。<span class="科">下淨</span>我們獻詩。要他賞鑑。成就姻緣。怎麼到喫貶剝了一場。<span class="科">中淨</span>既是他不睬。我們竟自去罷。好掃興。好掃興。</p>
        
        <p class="曲"><span class="牌">清江引</span><span class="科">眾</span>詩人終日街頭走。不顧人疵謬。<span class="夾白">今朝</span>剝得面皮紅。笑破傍人口。及早把扇兒遮。休回首。</p>
        
        <h2 id=ch16 class="chapter"><span class="齣題">第十六齣　覓鸞</span></h2>
        
        <p class="曲"><span class="牌">鳳皇閣</span><span class="科">小生上</span>風花拈詠。謾把才情誇宋。儘堪蹤跡似飄蓬。不換醉鄉一夢。覓凰求鳳。近有個人兒意中。</p>
        
        <p class="白">天付功名會有時。人生不必浪愁眉。且將洛下愁眉客。暫作長安遊俠兒。小生溫庭筠。春闈不第。自謂才高寡和。誰知是令狐丞相有心擯落。咳。溫飛卿豪俠性兒。不道會苦了我。只可惜連累了杜賈二兄。這也不在話下。我一向流寓京師。繁華富盛。任意追尋。遊俠輕肥。隨人徵逐。南鄰北里。無非愛客之家。九陌三逵。盡是看花之地。少甚麼早入吳姬之肆。笑指銀瓶。夜眠楚艷之樓。香迷翠枕。儘堪適意。無可鍾情。聞得咸宜觀中。有個女冠魚玄機。本係豪家之女。來抱衾裯。出為道院之仙。偏嫌脂粉。才堪詠絮。貌復羞花。真個毛女重生。玉清再世。京中豪華貴客。風雅詞人。儘有衒服窺門。不能迴其一盼。飛箋引玉。無所得其片言。豈不懷春。定因擇婿。我不如做下一詩。央人送去。他若有憐才之意。能無許配之心。這一位溫夫人。不怕走到別家去了。興言及此。不覺自快。</p>
        
        <p class="曲"><span class="牌">黃鶯兒</span>聞道紫雲叢。有飛僊絕世容。謾誇神女雙成董。詞華錦籠。清思玉融。一齊都上毛錐弄。問天公。才情相對。能有幾人同。</p>
        
        <p class="白">且待我做起詩來。<span class="科">作做介</span>我溫飛卿詩才。平日也不弱于人的。只是這首詩要打動那人。更須精妙。宋大夫。司馬長卿。本朝李太白。一班知情知趣的人兒。都來幫我便好。</p>
        
        <p class="曲"><span class="牌">前腔</span>從小擅雕蟲。這詩詞要更工。助情還仗多情種。花箋一封。春心幾重。會親符籙憑他用。似題紅。憐才有意。必定許乘龍。</p>
        
        <p class="白">詩已寫完。這鄰家張老嫗的女兒。在玄機處做侍兒。名喚綠翹。不免托張老嫗。將與他女兒。轉送魚玄機。有何不可。</p>
        
        <p class="落詩">世人若個解憐才。<br />卻望嬌眸特地開。<br />為要仙姬成美眷。<br />因將詩句作良媒。</p>
        
        <h2 id=ch17 class="chapter"><span class="齣題">第十七齣　鎞訂</span></h2>
        
        <p class="曲"><span class="牌">緱山月</span><span class="科">小旦上</span>靜鎖白雲堂。睡起竹方牀。展黃庭一卷自焚香。奈朔風初壯。詩情未快。悶思偏長。</p>
        
        <p class="白">春花秋月入詩篇。白日清宵是散仙。空捲珠簾不曾下。長移一榻對山眠。小道魚玄機。寄居咸宜觀中。不覺又是三年了。只為我才貌出群。聲名播遠。京中多少王孫公子。騷人墨客。戶外之履常滿。笥中之句頻投。他雖多衒飾之心。我終絕應酬之意。仔細想將起來。苦空之守。尚未卜于久長。伉儷之緣。頗留心于選擇。只是要一個可意的人兒。真也難遇。目今初冬天氣。好不悽楚人也。</p>
        
        <p class="曲"><span class="牌">四塊玉</span>翠屏空。金風蕩。鴛瓦上。霜初降。空對着景物淒涼。偏惹得情懷悒怏。雲窗月宇。料得難終傍。待覓個人兒相隨唱。整衣衫賣弄容光。學吟哦矜誇伎倆。<span class="夾白">那些</span>可心情便許成雙。</p>
        
        <p class="曲"><span class="牌">雁過聲</span><span class="科">貼上</span>娘行。有人懸想。題詩句代他轉將。<span class="夾白"><span class="科">見介小旦</span>綠翹。方纔你母親到來。有何話說。<span class="科">貼</span>有個</span>西鄰宋玉饒清況。把新詩寫柔腸。倩青鸞殷勤遞送雲房。<span class="夾白"><span class="科">小旦</span>近來送詩的頗多。可意的甚少。我也不耐煩看他。<span class="科">貼</span>這詩不比他人。</span>溫郎。人共奬。詩詞俊逸多名望。比似你俏心兒還自賞。</p>
        
        <p class="白"><span class="科">小旦</span>你說溫郎。莫不是溫飛卿麼。<span class="科">貼</span>正是。<span class="科">小旦</span>既是他的。拿來我看。<span class="科">貼遞與小旦念介</span>玄府仙人碧玉房。紫霞衣覆白霓裳。謝家詠雪難為句。虢國朝天不是妝。曾記山中逢阮肇。更聞湘渚嫁蘭香。有緣欲乞真消息。肯向巫山夢渺茫。好詩好詩。艷若含葩。清如翦水。不枉了溫飛卿也。</p>
        
        <p class="曲"><span class="牌">傾杯序</span>詩章。語句新。意味長。才貌都休講。只盼着天台。比着湘渚。踐着巫山。多少思量。信豪如太白。艷過韓偓。賦同元亮。好似弄琴心坐間翻出鳳求凰。</p>
        
        <p class="白"><span class="科">貼</span>他的詩。煉師既已賞鑑。不消說了。依我母親說起來。他少年美貌。種種的可人。</p>
        
        <p class="曲"><span class="牌">玉芙蓉</span>潘安貌比芳。衛玠神偏朗。論豐姿特秀。照眼琳瑯。年華未滿三旬上。欲締佳姻恰正當。<span class="夾白">奴家曾記得煉師有詩說。易求無價寶。難得有情郎。</span>珍奇賞。縱千金易償。算難求風流獨占有情郎。</p>
        
        <p class="白"><span class="科">小旦</span>既如此說。待我也答他詩一首就是。你替我送去。<span class="科">貼</span>煉師若單單答一詩。怎見得與他訂婚姻之約。<span class="科">小旦</span>正是。贈他一件東西便好。<span class="科">貼</span>奴家見煉師有碧玉鸞鎞一枝。十分精巧。何不就贈了他。<span class="科">小旦</span>這是我結義姐姐送的。不好贈人。<span class="科">貼</span>這也何妨。少不得成了婚姻。依舊還煉師的。<span class="科">小旦</span>這也說得是。且待我做起詩來。<span class="科">做詩介</span></p>
        
        <p class="曲"><span class="牌">山桃犯</span>打疊下新詩樣。結抹在瑤釵上。輸情已逐青鸞往。傳言謾學紅娘莽。種桃許折<span class="夾白">向</span>玄都傍。審端的不如嫁作鴛鴦。</p>
        
        <p class="曲"><span class="牌">尾聲</span>難擺脫情魔障。肯向人間魅阮郎。怕學那少室仙姝枉自忙。</p>
        
        <p class="落詩">孤鸞飛去得成雙。<br />一段姻盟賴主張。<br />有眼自能窺宋玉。<br />無情何必恨王昌。</p>
        
        <h2 id=ch18 class="chapter"><span class="齣題">第十八齣　喜諧</span></h2>
        
        <p class="曲"><span class="牌">掛真兒</span><span class="科">小生上</span>客院寒風漸灑灑。淒涼味早入窗紗。綠綺空挑。丹楓未轉。惹得無端縈掛。</p>
        
        <p class="白">着悶嫌宵永。含情覓信稀。何因窺戶數。只恐應門遲。小生溫飛卿。為慕魚玄機。投詩表意。求媾傾心。鄰居張老嫗來說道。昨日已叫他女兒綠翹轉送去了。怎麼這時候還沒回音。好生放心不下。</p>
        
        <p class="曲"><span class="牌">太師引</span>送新詩不是輕勾搭。俊秋波曾經看麼。為甚的沒些音耗。好教人悶煞情芽。<span class="夾白">若是</span>雲心水性情分寡。怎供出夢蝶尋花。還疑訝。<span class="夾白">敢是</span>詩詞未佳。鴛鴦簿須別有緣法。</p>
        
        <p class="曲"><span class="牌">前腔</span><span class="科">貼上</span>袖籠着兩種多情話。問仙郎西鄰幾家。<span class="夾白">奴家綠翹。承煉師差遣。送詩與溫飛卿。聞得母親說。西鄰第二家是他寓所。此間想是了。不免逕進。<span class="科">見介貼</span>官人敢是溫飛卿麼。<span class="科">小生</span>小生正是。小仙姑。莫不是魚煉師的侍女綠翹姐姐麼。<span class="科">貼</span></span>秀才們天生幫襯。小名兒甚處詳察。<span class="夾白">我本是</span>仙家侍女金雀把。差排做奉使乘槎。<span class="夾白"><span class="科">小生</span>既是煉師差來。有何說話。<span class="科">貼</span></span>相酬答。新詩一札。教賤妾親來拜覆賢達。</p>
        
        <p class="白"><span class="科">貼出詩小生念介</span>苦思搜詩燈下吟。不眠長夜薄寒衾。滿庭木葉愁風起。透幌紗窗怕月沈。疎散未間終遂願。盛衰空見本來心。幽棲莫定梧桐處。暮雀啾啾空繞林。此詩淒涼宛委。綽有風人之致。飛卿自愧遜他一籌。只有一件。小生投詩之意。非為炫才。實因求配。如今詩中既乏見許之言。此外別無可憑之物。小生放心不下。如何是好。<span class="科">貼</span>奴家記得我煉師有詩云。多情公子春留句。少思文君晝掩扉。今日回你一詩。也是多了。那裡還有甚麼信貨。<span class="科">小生揖介</span>做姐姐不着。再轉去替小生說一聲兒。<span class="科">貼笑介</span>官人這些話。都被綠翹參透了。信物到帶得一件在此。只是出不得手。<span class="科">小生</span>姐姐忒會留難人。<span class="科">貼出釵介</span>這一枝碧玉鸞鎞。是我煉師奉贈的。<span class="科">小生接介</span>妙妙。鎞以明結髮。鸞以表雙飛。小生得之。如獲拱璧。</p>
        
        <p class="曲"><span class="牌">三學士</span>詩句包籠憐俊雅。多情討箇根芽。鸞堪比翼期相偶。鎞取加冠許配咱。有日契姻成結髮。相酬和消受煞。</p>
        
        <p class="曲"><span class="牌">前腔</span><span class="科">貼</span>一首詩神權執伐。不須費酒賠茶。郎如鏡裡鸞成匹。娘似釵頭玉未瑕。<span class="夾白">只怕你得第之後。</span>有個綵毬樓上打。他情分辜負煞。</p>
        
        <p class="白"><span class="科">小生</span>姐姐。你說得小生能不知趣。辜負了魚煉師的美情。只是還有一件。怎麼引得我見煉師一面便好。<span class="科">貼</span>我煉師從來不曾見人。況我觀中。都是女伴。男子進去。甚不方便。此事難以奉命。<span class="科">小生揖介</span>再做姐姐不着。一定要見一見兒。<span class="科">貼笑介</span>好個會勾搭人的秀才。<span class="科">想介</span>觀中決難進來。除非。<span class="科">小生</span>除非怎的。<span class="科">貼</span>除非明春二月花朝。太和公主每年接至園亭賞翫牡丹。去時人眾。不好相見。傍晚回來。你到賓賢坊口相候。可圖一面。<span class="科">小生</span>領命領命。<span class="科">貼</span>你日後把甚麼謝我。<span class="科">小生</span>煉師嫁了我。姐姐少不得也隨到我家來。那時節呵。</p>
        
        <p class="落詩">新婚燕爾恰纔過。<br />惜玉憐香到你多。<br />笑殺韓郎休賣弄。<br />到頭學道賽輕娥。</p>
        
        <h2 id=ch19 class="chapter"><span class="齣題">第十九齣　勸仕</span></h2>
        
        <p class="曲"><span class="牌">鎖南枝</span><span class="科">外賈島僧服上</span>行吟遍。散步閒尋思。景色真宛然。<span class="夾白">我</span>得趣在言前。描情直無限。<span class="夾白">山僧賈島。欲題李凝幽居。模情寫景。信步到此。<span class="科">作沈吟介</span>哦有了。閒居少鄰並。草色入荒園。鳥宿池邊樹。僧推月下門。過橋分野色。移石動雲根。暫去還來此。幽期不負言。<span class="科">作又沈吟介</span>僧推月下門。推字敢怕不如敲字麼。</span>驚人句<span class="夾白">只在</span>一字間。費商量肯胡亂。</p>
        
        <p class="白"><span class="科">作吟介</span>推敲還是那一字好。<span class="科">末冠帶眾擁上</span></p>
        
        <p class="曲"><span class="牌">前腔</span>鳴騶盛。擁節嚴。行行避人誰敢前。<span class="夾白"><span class="科">外闖過眾拿見末介眾</span>稟老爺。這和尚闖道。<span class="科">末</span>你既出了家。怎不</span>趺坐向蒲團。<span class="夾白">到</span>閒遊在街畔。<span class="夾白"><span class="科">外</span>山僧怎敢閒遊。只是</span>因題詠覓句艱。苦沈吟不覺把節旄犯。</p>
        
        <p class="白"><span class="科">末</span>你會做詩。念與我聽。<span class="科">外</span>山僧做的。鳥宿池邊樹。僧推月下門。欲待改推字作敲字。躊躇未決因此失于迴避。<span class="科">末</span>你既是出家人。月下之門該敲。不該推了。<span class="科">外</span>老爺此言足為山僧決疑了。<span class="科">末</span>這兩句做得儘有意致。你且隨我到衙裡來。<span class="科">作行到介末</span>下官就是韓愈。你把方纔的詩。總念與我聽。<span class="科">外</span>原來是韓老大人。待山僧念來請教。<span class="科">念介末</span>妙妙。這詩頗有臺閣氣象。不似山野人之作。<span class="科">外</span>實不相瞞。山僧就是賈島。偶因下第。有激而逃禪。<span class="科">末</span>原來是賈浪仙。下官聞名久矣。今始識荊。幸甚幸甚。先生。似你這般才藻。何難一第。竟自逃禪。拋了舉業。甚為可惜。</p>
        
        <p class="曲"><span class="牌">前腔</span><span class="夾白">我</span>聞名久。會面難。今朝始識賈浪仙。<span class="夾白">你難道</span>有意習枯禪。<span class="夾白">竟</span>無心事軒冕。<span class="夾白">如今大比將近。你及早把</span>精藍遠梵唄捐。整儒冠事鏖戰。</p>
        
        <p class="白"><span class="科">外</span>多謝大人指教。</p>
        
        <p class="曲"><span class="牌">前腔</span>承明府。奬借偏。須臾死灰覺復然。<span class="夾白">只怕</span>知己望雖專。<span class="夾白">我</span>鯫生運多蹇。<span class="夾白">不能勾</span>登金馬步木天。<span class="夾白"><span class="科">末</span>先生。你說那裡話。及早</span>蓄鬚眉事柔翰。</p>
        
        <p class="白"><span class="科">外</span>山僧敢不領命。回到寺中。蓄髮就是。正是</p>
        
        <p class="落詩">與君一夕話。<br />勝讀十年書。</p>
        
        <p class="白"><span class="科">末</span>再休說</p>
        
        <p class="落詩">削髮除煩惱。<br />留鬚表丈夫。</p>
        
        <h2 id=ch20 class="chapter"><span class="齣題">第二十齣　春賞</span></h2>
        
        <p class="曲"><span class="牌">念奴嬌</span><span class="科">旦扮公主生末扮內監副淨丑扮宮女上</span>洛陽盛麗。但春當三月。花開爭賞。誰似皇家多寵澤。貴主園亭虛敞。雜樹生香。流鶯弄響。占得春暉廣。名花無價。曉來人報齊放。</p>
        
        <p class="白">皇家貴主好神仙。別業初開雲漢邊。山出盡如鳴鳳谷。池成不讓飲龍川。妝樓翠幌留春住。舞閣金鋪借日懸。憶昔乘輿來此地。稱觴上壽樂鈞天。自家太和公主是也。目今花朝佳節。園中牡丹盛開。已曾差人去請令狐夫人。與那咸宜觀女冠魚玄機同來翫賞。怎麼還不見到來。內侍們。看令狐夫人與魚女冠到門。即便通報。<span class="科">生末應介淨扮令狐夫人上</span></p>
        
        <p class="曲"><span class="牌">生查子</span>鸞封沐寵榮。托荷隨夫命。主第請看花。妝點多齊整。</p>
        
        <p class="白">奴家令狐丞相夫人是也。太和公主請賞牡丹。特來赴席。不免逕入。<span class="科">見介淨</span>奴奴蒙公主娘娘召請賞花。怎麼不多設些鼓樂。吹的吹。打的打。做他幾個雜劇院本。鬧熱一鬧熱。到是這般靜悄悄的。<span class="科">旦笑介</span>花前張樂陳戲。謂之俗因。<span class="科">淨</span>管甚麼俗與不俗。只是熱鬧些的好。<span class="科">小旦同貼上</span></p>
        
        <p class="曲"><span class="牌">前腔</span>春光滿帝城。車馬天街競。貴主喜相招。暫了看花興。</p>
        
        <p class="白"><span class="科">見拜介旦扶小旦介</span>魚煉師。你是方外之人。免拜罷。<span class="科">小旦</span>領命。<span class="科">旦</span>見了令狐夫人。<span class="科">見介淨</span>公主娘娘。奴家入宮朝見太后。不知見了多多少少的嬪妃彩女。不曾有這位女冠這般標致的。<span class="科">旦</span>那些人間粉黛。怎比仙姿。這還不足為異。魚煉師的詩詞歌賦。當世罕出其右。這纔可敬。<span class="科">淨</span>既如此。失敬了。<span class="科">旦</span>我們同到花前一看。<span class="科">看介小旦</span>今年牡丹十分茂盛。比往年大不同了。</p>
        
        <p class="誦"><span class="牌">鷓鴣天</span>翠蓋牙籤幾百株。楊家姊妹夜遊初。<span class="科">淨</span>五花結隊香如霧。一朵傾城醉未蘇。　　<span class="科">小旦</span>閒小立。困相扶。夜來風雨有情無。<span class="科">旦</span>愁紅慘綠今宵看。卻似吳宮教陣圖。</p>
        
        <p class="白">侍兒看酒。<span class="科">送酒介</span></p>
        
        <p class="曲"><span class="牌">念奴嬌序</span>春風旖旎。把韶華萬種。一齊交付花王。錦繡叢中誰得似。嫣然傾壓群芳。不枉。國色朝酣。天香夜染。詩人費盡此誇奬。<span class="科">合</span>休負卻名園勝景。同舉霞觴。<span class="科">淨</span></p>
        
        <p class="曲"><span class="牌">前腔</span>搖漾。赤玉盤傾。碧囊香散。不須聲價數姚黃。<span class="夾白">勾引得</span>幾陣蜂蝶顛狂。相向。微暈檀心。輕籠鶴羽。壽安姿態最堪賞。<span class="科">合前小旦</span></p>
        
        <p class="曲"><span class="牌">古輪臺</span>占風光。園林此日鬭奇芳。千紅萬紫將人晃。憑欄爭賞。細與平章。敢借名花廝傍。傾國嬌姿。可堪俛仰。應知含笑有君王。歡情獨鬯。向沈香亭北徜徉。指痕尚染。臉窩宜笑。醉容難狀。麗質果無雙。開花傍日邊。紅杏稍堪方。</p>
        
        <p class="曲"><span class="牌">尾聲</span>天將暮。別去忙。謝不盡樽前雅貺。<span class="夾白"><span class="科">旦</span>你這女長庚</span>好和平章詩一章。</p>
        
        <p class="白"><span class="科">小旦</span>小詩明日送覽。<span class="科">旦</span>專望賜教。內侍們。還着女奴與車輦。送煉師回觀去。<span class="科">生末應介淨作醉諢介</span></p>
        
        <p class="落詩">傾國姿容別。<br />多開富貴家。<br />臨軒一賞後。<br />輕薄萬千花。</p>
        
        <h2 id=ch21 class="chapter"><span class="齣題">第二十一齣　途逅</span></h2>
        
        <p class="白"><span class="科">小生上</span>雲想衣裳花想容。春風拂檻露華濃。若非瓊玉山頭見。會向瑤臺月下逢。小生溫飛卿。自去冬與綠翹相約。道明春二月花朝。在賓賢巷口與魚玄機會面。今日正是花朝也。被我盼到了。天色將晚。不免先去候他則個。<span class="科">行介</span></p>
        
        <p class="曲"><span class="牌">一江風</span>盼花朝。好日看看到。准備雙眸瞭。那妖嬈。瞥地迴車。要看十分飽。斜陽掛柳梢。斜陽掛柳梢。天街漸寂寥。香車未至難猜料。</p>
        
        <p class="白">你看遠遠的有一輛車兒推來。多分是魚玄機了。待我且站立一邊。等他過來。飽看一回。<span class="科">小旦坐車內行介貼丑隨上</span></p>
        
        <p class="曲"><span class="牌">前腔</span>愛春韶。賦得清平調。歸路昏煙遶。<span class="夾白"><span class="科">小生招貼貼見介</span>阿呀。我走不上了。車兒慢些走。<span class="科">雜</span>曉得了。<span class="科">作慢行介貼</span>天色晚了。便揭起這簾兒。怕些甚麼。<span class="科">揭簾介小旦</span></span>謾招搖。試捲湘簾。四顧人蹤杳。<span class="科">小生覷小旦介小旦</span>誰家一俊豪。誰家一俊豪。將奴魆地瞧。教人掩面羞難道。</p>
        
        <p class="白"><span class="科">雜</span>天色晚了。我們快些走。送了煉師到觀。還要趕回家去。<span class="科">丑同雜急推車下小生趕遇貼貼</span>我們車兒往大路走。你從小路抄出迎仙里。還好相見。<span class="科">下小生</span>魚玄機。魚玄機。</p>
        
        <p class="曲"><span class="牌">前腔</span><span class="夾白">我</span>覷豐標。<span class="夾白">似</span>對鏡剛一照。入眼平生少。恨香軺。驀地驚塵。聽徹金鈴小。<span class="夾白">不免從小路作急趕上去。<span class="科">行介</span></span>心慌路轉遙。心慌路轉遙。天昏意自焦。<span class="夾白">呀。好了。</span>行來喜得重逢巧。<span class="科">雜推小旦車貼丑同上介</span></p>
        
        <p class="曲"><span class="牌">前腔</span>逐回飈。油壁車兒小。早近迎仙道。<span class="夾白"><span class="科">遇介丑</span>這位官人又在前面了。<span class="科">貼</span>左右是這些應試的秀才。一雙餓眼。便捨他看看罷。管他則甚。<span class="科">丑</span>這等我也布施他瞧瞧罷。正是與人方便。自己方便。待我也慢慢的行。<span class="科">小旦見介</span></span>戀遊鑣。去了還來。<span class="夾白">怕</span>就裡藏圈套。<span class="夾白"><span class="科">貼附小旦耳介</span>煉師你休疑。這就是溫飛卿。<span class="科">小旦</span></span>原來可意苗。原來可意苗。豐神故自超。天生一副才和貌。</p>
        
        <p class="白"><span class="科">雜丑</span>煉師請下車。已到觀門首了。<span class="科">小旦</span>有勞列位。回去與我拜上公主娘娘。<span class="科">眾應介小旦貼</span>歸來愁日暮。孤影對琉璃。<span class="科">下小生</span>你看他進去了。</p>
        
        <p class="曲"><span class="牌">單調風雲會</span>乍消魂再顧偏添俏。玉臉芙蓉笑。<span class="夾白">嗏。</span>難整翠雲翹。柔枝頻嫋。後來幾步輕那。顯得金蓮小。不負多才配阿嬌。記取蛾眉仔細描。</p>
        
        <h2 id=ch22 class="chapter"><span class="齣題">第二十二齣　廷獻</span></h2>
        
        <p class="曲"><span class="牌">出隊子</span><span class="科">生上</span>久離鄉井。久離鄉井。遊學留連在帝京。三年大比集群英。思際扶搖萬里程。同赴春闈。顒望轉深。</p>
        
        <p class="白">小生杜羔。來赴科場。你看貢院門尚未開。不免在此等候。那壁廂有個朋友來了。<span class="科">小生上</span></p>
        
        <p class="曲"><span class="牌">前腔</span>風流獨占。風流獨占。長被春愁帶酒淹。飛仙幸許傚鶼鶼。走馬催妝彩筆拈。來赴春闈。顒望轉添。</p>
        
        <p class="白"><span class="科">見介生</span>原來就是飛卿兄。<span class="科">小生</span>伯裘兄。久違了。你看又有一個朋友來了。<span class="科">外巾服上</span></p>
        
        <p class="曲"><span class="牌">前腔</span>禪心清淡。禪心清淡。懶把浮名擔子擔。桃嵓撇卻杏園探。無奈昌黎說再三。來赴春闈。顒望轉貪。</p>
        
        <p class="白"><span class="科">見介</span>原來伯裘飛卿二兄早已在此。<span class="科">生</span>前日小弟聞得人說。浪仙兄遇着韓昌黎。因鳥宿池邊樹僧敲月下門的詩句。勸兄蓄髮還俗。小弟在疑信之間。不道果然。<span class="科">小生</span>這個正是逃墨歸儒了。<span class="科">外</span>休得取笑。<span class="科">丑上</span></p>
        
        <p class="曲"><span class="牌">前腔</span>全然不濟。全然不濟。休說文齊福乃齊。日家許我定聯魁。莫待看花去較遲。來赴春闈。顒望轉癡。</p>
        
        <p class="白"><span class="科">見介丑</span>列兄。你看貢院將次開了。我們上前去。魚貫而進。不要挨擠。<span class="科">末扮試官眾擁上</span></p>
        
        <p class="曲"><span class="牌">海棠春</span>欽承朝命司春試。看濟濟盛明多士。</p>
        
        <p class="白"><span class="科">末</span>今年大比。下官知貢舉事。叫左右開門。放舉子進來。<span class="科">眾應介眾進見介末</span>今年試士。只樂府一篇。近日吐蕃納款。進千里馬到京。如今就以馬為題。諸士各進號房去聽題。<span class="科">眾應介雜</span>天字號生員領題。<span class="科">生應介</span>你的題是君馬黃。曲名是駐雲飛。專取多士凌雲之兆。<span class="科">生</span>生員有了。</p>
        
        <p class="曲"><span class="牌">駐雲飛</span>君馬龍驤。大宛騎來進上方。曉立金鸞仗。暮宿天開帳。<span class="夾白">嗏。</span>色映御袍黃。輝煌一樣。聖主無為。不遣遊情蕩。八駿空傳送穆王。</p>
        
        <p class="白"><span class="科">末</span>深合君馬黃本意。末寓規諷。更見忠愛。<span class="科">雜</span>地字號生員領題。<span class="科">小生應介末</span>你的題是紫騮馬。曲名也是駐雲飛。<span class="科">小生</span>生員有了。</p>
        
        <p class="曲"><span class="牌">前腔</span>汗血驊騮。滅沒權奇骨相優。響道金鐶鬭。照眼銀鞍溜。<span class="夾白">嗏。</span>人馬擅風流。紫衣輕覆。十里天街。一望春如繡。整備看花得意遊。</p>
        
        <p class="白"><span class="科">末</span>才情俊麗。正是少年得意之文。<span class="科">雜</span>玄字號生員領題。<span class="科">外應介末</span>你的題是飲馬行。<span class="科">外</span>生員有了。</p>
        
        <p class="曲"><span class="牌">前腔</span>玉面𩧓𩥣<a epub:type="noteref" href="#char01"><sup>註</sup></a>。跨上征鞍八尺高。騎出長安道。馳向陰山嶠。<span class="夾白">嗏。</span>雲外玉鞭搖。橫行天表。慣逐輕車。淨把胡塵掃。歸飲城隅氣正豪。</p><aside epub:type="footnote" id="char01"><p>「⿰馬蕭」「⿰馬䍃」</p></aside>
        
        <p class="白"><span class="科">末</span>高爽不群。足占奇抱。<span class="科">雜</span>黃字號生員領題。<span class="科">丑應介末</span>你的題是愛妾換馬。<span class="科">丑</span>生員有了。只是異乎三子者之撰。<span class="科">末</span>卻怎麼。<span class="科">丑</span>他們都是崑山腔板。覺道冷靜。生員將駐雲飛帶些滾調在內。帶做帶唱何如。<span class="科">末</span>你且念來看。<span class="科">丑唱弋陽腔帶做介</span></p>
        
        <p class="曲"><span class="牌">前腔</span>懊恨兒天。<span class="夾白"><span class="科">末</span>怎麼兒天。<span class="科">丑</span>天者夫也。</span>辜負<span class="夾白">我</span>多情。<span class="科">重唱</span>鮑四絃。<span class="夾白">孔聖人書云。傷人乎。不問馬。那朱文公解得好。說是貴人賤畜。如今我的官人將妾換馬。卻是貴畜賤人了。</span>他把論語來翻變。畜貴到將人賤。<span class="夾白">嗏。</span>怪得<span class="夾白">你</span>好心偏。<span class="夾白">記得古人有言。槽邊生口枕邊妻。晝夜輪流一樣騎。若把這媽換那馬。怕君暗裡折便宜。</span>為甚麼捨着嬋娟。換着金韉。要騎到三邊。掃盡胡羶。標寫在燕然。圖畫在凌煙。全不念一馬一鞍。一馬一鞍。曾發下深深願。<span class="夾白">如今把馬牽到我家來。把我擡到他家去呵。</span>教我滿面羞慚怎向前。<span class="夾白">啐。</span>且抱琵琶過別船。</p>
        
        <p class="白"><span class="科">末笑介</span>好一篇弋陽。文字雖欠大雅。到也鬧熱可喜。左右開門。放舉子出去。<span class="科">眾應介</span></p>
        
        <p class="落詩">聖主招賢日。<br />英才入彀時。<br />文章知有用。<br />考試定無私。</p>
        
        <h2 id=ch23 class="chapter"><span class="齣題">第二十三齣　捷賀</span></h2>
        
        <p class="曲"><span class="牌">寶鼎現</span><span class="科">旦上</span>征人久滯長安。少婦閨中目斷。</p>
        
        <p class="白">奴家趙氏。前科因我相公下第。寄詩勸勉。我相公見詩勵志。三年不歸。又且母親去年病故。奴家孤身獨處。目今又當大比之年。此時想已放榜。怎麼音信杳然。難道我相公又下第了不成。好生放心不下。</p>
        
        <p class="曲"><span class="牌">番山虎</span>兩地暗相牽。小立無言獨倚闌。簾捲東風。鎮日重門掩。含愁攢翠黛。無心整鈿鬟。鴛闈自守。繡線懶拈。頻將蓍艸揲。金釵當卜錢。試問題橋客。何時晝錦還。雁帛魚箋。雁帛魚箋。怎得迢迢遠傳。</p>
        
        <p class="白"><span class="科">末扮院子上</span>喜中青錢選。才高壓眾英。自家杜相公家院子便是。我相公中了進士。差我回來迎接夫人。此間已是。不免進去。<span class="科">見介旦</span>院子。你回來了。相公可中麼。<span class="科">末</span>相公中了。特差小人來迎接夫人。有書在此。<span class="科">旦看介</span>我相公果然中了。可喜可喜。我想起來。他昔年不中。我曾以詩激他勵志。他今日中了。我怎麼不寄詩賀他。待我做一絕。先叫院子寄去。我隨後起身便了。<span class="科">做詩介</span></p>
        
        <p class="曲"><span class="牌">前腔</span><span class="夾白">他</span>掛名金榜。得意長安。想此時人爭羨。翩翩一少年。我正愁無賴。幾將望眼懸。驀地裡泥金捷報傳。不是我昔年相勸勉。今日裡緣何得上天。<span class="夾白">我</span>再寫詩箋。再寫詩箋。聊志區區賀言。</p>
        
        <p class="詩"><span class="科">念介</span>長安此去無多地。鬱鬱蔥蔥佳氣浮。<br />良人得意正年少。今夜醉眠何處樓。</p>
        
        <p class="白"><span class="科">作封介</span>院子。你先將這封書去寄與相公。說我隨後就起身來了。<span class="科">末</span>夫人還是幾時起身。<span class="科">旦</span>我今日收拾了。明早就起身。你速去報與相公得知。<span class="科">末應介</span></p>
        
        <p class="曲"><span class="牌">尾聲</span><span class="科">旦</span>長安此去無多遠。你好把程途速趲。<span class="夾白">我</span>今日愁顏換笑顏。</p>
        
        <h2 id=ch24 class="chapter"><span class="齣題">第二十四齣　京晤</span></h2>
        
        <p class="曲"><span class="牌">天下樂</span><span class="科">生冠帶上</span>當年蹤跡困泥塵。不意乘時亦化鱗。為報鄉閭親戚道。如今席帽已離身。</p>
        
        <p class="白">下官杜羔。忝中賈島榜進士第五人。身授禮部員外。已曾差人去接取家眷。此時也該到京。怎麼音信杳然。好生放心不下。<span class="科">末上</span>去傳天上信。來達世間書。<span class="科">見介生</span>院子。你上來了。夫人在那裡。<span class="科">末</span>夫人將次到京。小人馬上先帶得家書在此。<span class="科">送生看介</span>原來是夫人一首詩。<span class="科">念介</span></p>
        
        <p class="詩">長安此去無多地。鬱鬱蔥蔥佳氣浮。<br />良人得意正年少。今夜醉眠何處樓。</p>
        
        <p class="白">賢哉夫人。下官下第之時。寄詩激我。下官得第之後。寄詩賀我。不減樂羊之婦。梁鴻之妻。可敬。</p>
        
        <p class="曲"><span class="牌">步步嬌</span><span class="科">旦同雜上</span>翠幕雕輿<span class="夾白">把</span>長途併。歷盡蘼蕪徑。驅馳不暫停。瑞靄欣瞻。帝城遙映。<span class="夾白"><span class="科">雜</span>稟夫人。此間已是老爺寓所。請進去。<span class="科">末</span>夫人到了。<span class="科">生接見介合</span></span>得意上金門。喜夫榮妻貴誰相並。</p>
        
        <p class="白"><span class="科">生</span>夫人。岳母為甚麼不同來。<span class="科">旦</span>去年已棄世了。<span class="科">生悲介</span>可憐可憐。夫人。昔日承你以詩相勵。語句何等激切。今日又承你以詩相賀。語句何等穠麗。似你這般詩才。不怕杜羔不退避三舍。<span class="科">旦</span>相公。你當日見了詩。敢也怨着奴家麼。<span class="科">生</span>下官怎敢怨夫人。</p>
        
        <p class="曲"><span class="牌">江兒水</span><span class="夾白"><span class="科">旦</span>我</span>曾把譏評句。聊申勸勉情。<span class="夾白">也只為</span>牛衣對泣憐同病。<span class="夾白">一向</span>魚書久絕誰堪倩。鴛儔兩拆空孤另。盼得到南宮得雋。女婿乘龍。自覺不勝欣幸</p>
        
        <p class="白"><span class="科">生</span>夫人。下官若不是你以詩激勵。安得致有今日。我為</p>
        
        <p class="曲"><span class="牌">僥僥令</span>詩詞多慨切。發憤在神京。<span class="夾白">得</span>尚友群賢相馳騁。博得這功名煞有因。</p>
        
        <p class="曲"><span class="牌">尾聲</span>珠璣兩授殊刻銘。怎能勾今宵可閏。把三載離情慢慢評。</p>
        
        <p class="落詩">術淺方觀海。<br />恩深忽見天。<br />學開丹殿籍。<br />名與石渠賢。</p>
        
        <h2 id=ch25 class="chapter"><span class="齣題">第二十五齣　探婚</span></h2>
        
        <p class="曲"><span class="牌">步蟾宮</span><span class="科">小生冠帶雜隨上</span>龍津春碧驚時變。取上第官居京苑。友朋迎宅眷。慶團圓。拜賀令人欣羨。</p>
        
        <p class="白">下官溫庭筠。叨中賈島榜進士。昨聞杜年兄迎取年嫂到京。特來拜賀。此間已是杜爺寓所了。左右通報。<span class="科">雜報介</span></p>
        
        <p class="曲"><span class="牌">女冠子</span><span class="科">生冠帶上</span>傳呼契友過庭院。忙倒屣敢遲延。</p>
        
        <p class="白"><span class="科">見介小生</span>小弟聞得迎取年嫂到京。特來拜賀。<span class="科">生</span>多謝。正是室家之樂也是人生第一事。年兄不知肯聽小弟的管見麼。<span class="科">小生</span>願聞。</p>
        
        <p class="曲"><span class="牌">紅衲襖</span><span class="夾白"><span class="科">生</span>我羨你</span>玉京遊方少年。<span class="夾白">我羨你</span>畫屏間多妙選。問溫家<span class="夾白">應覓</span>乘龍眷。效楊生<span class="夾白">須尋</span>種玉田。<span class="夾白">為甚麼</span>詠周詩<span class="夾白">尚餘</span>窈窕篇。<span class="夾白">為甚麼</span>掩章臺<span class="夾白">未描</span>眉黛淺。<span class="夾白">常聞得</span>不孝三條無後當憂也。<span class="夾白">早難道</span>醉枕書囊只獨眠。</p>
        
        <p class="曲"><span class="牌">前腔</span><span class="夾白"><span class="科">小生</span>喜今日</span>荷仁兄金玉言。<span class="夾白">念吾曹不是</span>遠人情木石轉。幕中人<span class="夾白">空有</span>牽絲願。月下老<span class="夾白">曾無</span>繫足緣。<span class="夾白"><span class="科">生</span>如今儘好擇配。<span class="科">小生</span>我也曾</span>向蘭房訪麗娟。<span class="夾白">我也曾</span>倩蜂媒求淑媛。<span class="夾白">饒與你</span>看遍長安無數名花也。<span class="夾白">只有那</span>紅杏高枝近日邊。</p>
        
        <p class="白"><span class="科">生</span>原來年兄意中。已曾看上一個了。請問是誰家的女子。<span class="科">小生</span>這個也不好就說出來。<span class="科">生</span>待小弟猜一猜何如。</p>
        
        <p class="曲"><span class="牌">前腔</span><span class="夾白">有一個</span>偶相逢佛殿前。<span class="夾白"><span class="科">小生</span>他也不是相國之女。<span class="科">生</span>有一個</span>暗牽情紅葉片。<span class="夾白"><span class="科">小生</span>他也不是個宮人。<span class="科">生</span>有一個</span>傍村莊<span class="夾白">色比</span>桃花蒨。<span class="夾白"><span class="科">小生</span>他也不生在村家。<span class="科">生</span>有一個</span>住紅樓<span class="夾白">名和</span>柳帶連。<span class="夾白"><span class="科">小生</span>他也不養在豪家。<span class="科">生</span>莫不是</span>逗春心綠綺絃。<span class="夾白"><span class="科">小生</span>不是新寡的文君。<span class="科">生</span>莫不是</span>墜銀鞭<span class="夾白">為那</span>紅粉面。<span class="夾白"><span class="科">小生</span>不是李亞仙這般妓女。<span class="科">生</span>多分是</span>路近藍橋有個雲英也。勾引裴航得遇仙。</p>
        
        <p class="白"><span class="科">小生</span>年兄說是仙。到也差不多了。</p>
        
        <p class="曲"><span class="牌">前腔</span><span class="夾白">他本是</span>蕊珠宮女偓佺。<span class="夾白">今住在</span>白雲鄉閒小院。<span class="夾白"><span class="科">生</span>這等說起來。是個女冠了。他有甚好處。<span class="科">小生</span></span>綻芙蓉<span class="夾白">不數他</span>嬌姿蒨。灑琅玕<span class="夾白">偏誇他</span>錦字鮮。<span class="夾白"><span class="科">生</span>既如此說。這女子是才貌兼全的了。年兄曾與他訂盟麼。<span class="科">小生</span>他已</span>贈鸞鎞情意堅。<span class="夾白"><span class="科">生</span>哦。贈鸞鎞。<span class="科">小生</span>許我</span>配鸞儔盟誓遠。<span class="夾白"><span class="科">生</span>這等何不就娶了他。<span class="科">小生</span>只為着</span>徑路無媒有約難成也。擔閣佳期空自煎。</p>
        
        <p class="白"><span class="科">生</span>年兄方纔說有鸞鎞相贈。可借得一看麼。<span class="科">小生</span>小弟偶然帶在身邊。<span class="科">付釵與生看背介</span>這鸞鎞是我夫人贈與魚蕙蘭的。怎麼到在那道姑那裡。哦。是了。敢怕這道姑就是魚蕙蘭。<span class="科">轉介</span>年兄。這女冠可姓魚麼。<span class="科">小生</span>正姓魚。叫做魚玄機。<span class="科">生</span>可曾在李補闕家麼。<span class="科">小生</span>聞是李補闕生前所聘。入門之時。補闕已死。因此出家在咸宜觀中的。<span class="科">生背介</span>是了。今日且得明白。<span class="科">轉介</span>既如此。年兄住在小弟寓所。待小弟央人與年兄說合。只管打點成親便了。<span class="科">小生</span>如此多謝。<span class="科">生</span>鸞鎞暫留在小弟處何如。<span class="科">小生應介</span>這個使得。</p>
        
        <p class="落詩">有約無媒莫謾猜。<br />圓成端的在鸞釵。<br />百年夫婦來朝合。<br />一段姻緣宿世諧。</p>
        
        <h2 id=ch26 class="chapter"><span class="齣題">第二十六齣　合鎞</span></h2>
        
        <p class="曲"><span class="牌">遶紅樓</span><span class="科">旦上</span>曉聽雞鳴問寢初。臨鏡了日滿庭除。<span class="科">生上</span>晉接纔休。雨餘春暮。<span class="科">合</span>閨閣且歡娛。</p>
        
        <p class="白"><span class="科">旦</span>相公。你留溫飛卿在寓同居。不知為着甚麼。<span class="科">生</span>下官因他旅邸無聊。留他暫消遣。還有一件。昔日魚家小姨。曾有恩于夫人。今日還想他麼。<span class="科">旦</span>奴家怎麼不想他。只是不知他的下落。無從酬報耳。相公特然問及。必有緣故。<span class="科">生出釵介</span>夫人。你看這鸞鎞。便有下落了。<span class="科">旦</span>這鸞鎞那裡來的。願聞其詳。</p>
        
        <p class="曲"><span class="牌">剔銀燈</span><span class="夾白"><span class="科">生</span>他</span>來京邸衰翁已殂。拋塵垢雲房長住。<span class="夾白"><span class="科">旦</span>哦。李補闕死了。魚家妹子就出了家。這信可是實的麼。<span class="科">生</span>怎麼不實。</span>玄機寶號多聲譽。與溫郎許諧鴛侶。<span class="夾白"><span class="科">旦</span>哦。與溫飛卿訂了婚姻之約。這等說。這鸞鎞一定是魚家妹子與溫飛卿的了。<span class="科">生</span>正是。</span>姻符。鸞鎞定取。<span class="夾白"><span class="科">旦</span>是那個做媒。<span class="科">生</span>便是沒有媒人。這事還要借重夫人。</span>執伐事勞卿為渠。<span class="科">旦</span></p>
        
        <p class="白">原來有這等事。如今他出家在那裡。<span class="科">生</span>他就出家在咸宜觀中。<span class="科">旦</span>這個不難。待奴家就去。叫侍兒隨我同行。<span class="科">生</span>下官不得奉陪。眼望旌捷旗。耳聽好消息。<span class="科">下旦丑行介</span></p>
        
        <p class="曲"><span class="牌">前腔</span>行過路風景甚都。瞻望處琳宮瑤戶。<span class="夾白"><span class="科">貼上見介</span>夫人。請瞻拜聖像。<span class="科">旦拜介</span></span>三清廟貌千靈護。願皈依與人作福。<span class="夾白">道姑。我問你觀中。有</span>仙姝。西房姓魚。須傳說<span class="夾白">我</span>專來叩廬。</p>
        
        <p class="白"><span class="科">貼</span>我煉師自來不曾見人。夫人請回罷。<span class="科">旦</span>你對煉師說。我姓趙。是他舊相識。<span class="科">貼</span>煉師有請。<span class="科">小旦上</span></p>
        
        <p class="曲"><span class="牌">風馬兒</span>身住神仙白玉京。塵不到。斷逢迎。<span class="夾白"><span class="科">貼</span>煉師。殿上有位夫人。說姓趙。是煉師的舊相識。<span class="科">小旦</span>一定是趙家姐姐了。道有請。</span>舊知交相叩開花徑。<span class="科">見介合</span>相看掩面。休說眼還青。</p>
        
        <p class="白"><span class="科">小旦</span>姐姐到此何幹。<span class="科">旦</span>奴家別後。就招贅杜郎過門。今年幸叨一第。迎取奴家來的。<span class="科">小旦</span>令堂好麼。<span class="科">旦悲介</span>老母已棄世了。<span class="科">小旦</span>可憐可憐。姐姐為何曉得妹子在觀中。今日寵臨。<span class="科">旦</span>賢妹的大名。播滿京城。怎麼不曉得。賢妹。奴家思量當日呵。</p>
        
        <p class="曲"><span class="牌">二郎神</span>承垂憫。做冒漢衣冠紀信。解我重圍心自領。<span class="夾白">今日</span>夫榮婦貴。分毫總賴擔承。<span class="夾白"><span class="科">小旦</span>姐姐。這也不消說起了。<span class="科">旦</span></span>聞你身在雲房。心暗省。得全名。不勝欣幸。<span class="夾白"><span class="科">笑介</span>還有一件。</span>締新盟。特為你打合雙星。</p>
        
        <p class="白"><span class="科">小旦</span>打合雙星。這話怎解。<span class="科">旦</span>我特與你做媒。你嫁了一個官人罷。<span class="科">小旦</span>妹子既已出家。這話休提了。</p>
        
        <p class="曲"><span class="牌">啼鶯序</span>出家已絕塵世情。喜形影淒清。伴花前一卷殘經。夜來獨對孤燈。玉壺中清思映徹。火宅裡熱心灰冷。<span class="夾白"><span class="科">旦</span>只怕未必。<span class="科">小旦</span></span>枉垂矜。凌霄野鶴。端不羨和鳴。</p>
        
        <p class="白"><span class="科">旦</span>賢妹。不是我做姐姐的來唐突你。<span class="科">出釵介</span></p>
        
        <p class="詩">只因我見了這鸞鎞。特來與賢妹撮合。</p>
        
        <p class="白"><span class="科">小旦</span>這鸞鎞原是姐姐自家留下的。怎麼到與妹子撮合。<span class="科">旦又出釵介</span>奴家留下這一枝。也在這裡。<span class="科">小旦作不語介</span></p>
        
        <p class="曲"><span class="牌">簇林鶯</span><span class="夾白"><span class="科">旦</span>你</span>休推故當順情。管明朝開繡屏。孤雌幸有雙鸞並。<span class="夾白">一個</span>多情<span class="夾白">的</span>長卿。<span class="夾白">一個</span>能文<span class="夾白">的</span>女媖。果然才貌相輝映。<span class="科">合</span>早圓成溫家玉鏡。准備照娉婷。</p>
        
        <p class="白"><span class="科">旦</span>賢妹。你在觀中成親。甚覺不便。不如今日就請小寓中罷。況且溫飛卿與我相公同寓。豈不兩便。<span class="科">小旦</span>綠翹。你隨我去。<span class="科">貼應介</span></p>
        
        <p class="落詩">明日凝妝整翠鈿。<br />今朝先過艸堂前。</p>
        
        <p class="白"><span class="科">小旦</span>姐姐。你當初抵死不從豪門之聘。今日得夫榮妻貴。這是</p>
        
        <p class="落詩">得成比目何辭死。<br /></p>
        
        <p class="白"><span class="科">旦</span>賢妹。你出家入道。如今嫁了溫飛卿。這是</p>
        
        <p class="落詩">願作鴛鴦不羨仙。<br /></p>
        
        <p class="白"><span class="科">貼</span>好。正是的對。就此請行。</p>
        
        <h2 id=ch27 class="chapter"><span class="齣題">第二十七齣　圓成</span></h2>
        
        <p class="白"><span class="科">淨扮掌禮人上</span>屏開金孔雀。褥隱繡芙蓉。自家掌禮人便是。今日溫老爺與魚玄機成親。奉杜爺呼喚。只得在此伺候。<span class="科">生旦冠帶上</span></p>
        
        <p class="曲"><span class="牌">于飛樂</span>掃華堂供帳具。今日裡幸逢佳麗。</p>
        
        <p class="白"><span class="科">生</span>夫人。今日溫飛卿與魚家妹子成親。分付安排筵宴。可曾完備麼。<span class="科">旦</span>完備多時了。<span class="科">生</span>這等喚掌禮人。<span class="科">淨見介生</span>良時已至。快請新人。<span class="科">淨念介</span>新郎莫要笑。新人請出轎。今日來拜親。前晚看打醮。<span class="科">生</span>不要胡說。<span class="科">淨照常念介小生小旦冠帶上</span></p>
        
        <p class="曲"><span class="牌">稱人心</span>笙歌促沸。對面難堪嬌殢。<span class="科">同拜介小生小旦送酒介</span></p>
        
        <p class="曲"><span class="牌">梁州序</span>花攀紅杏。身依青桂。天遣姮娥作配。洛陽春好。名園徧覺芳菲。若論名傾南國。貌壓東家。絕艷真無比。那堪才思也謝娘齊。何幸高枝得並棲。<span class="科">合</span>佳景至。良緣會。暮春天分外鶯花媚。須暢飲十分醉。<span class="科">外冠帶雜隨上</span></p>
        
        <p class="曲"><span class="牌">前腔</span>趁天街儘放香蹄。過花谿遙聞清吹。<span class="夾白">下官賈島。聞溫飛卿成親。特來賀喜。<span class="科">雜報介旦小旦貼下見介外</span></span>適聞君新娶。特來賀喜。<span class="夾白">怎麼夫人們見了小弟。都避了進去。<span class="科">生</span>想是年兄做過和尚。怕你眼毒。<span class="科">外笑介</span>若論溫年嫂從道姑出身。正該同席。好畫做三教一圖了。<span class="科">生</span>說得妙。快請二位夫人出來。<span class="科">旦小旦見介外</span></span>真個神如秋水。態比春雲。雅帶神仙氣。<span class="科">向小生低介</span>溫郎雖不俗<span class="夾白">還也</span>落便宜。須傍柔鄉深處棲。<span class="科">合</span>佳景至。良緣會。暮春天分外鶯花媚。須暢飲十分醉。</p>
        
        <p class="曲"><span class="牌">節節高</span>升沈會有時。枉心癡。文章聲價俱高貴。今何夕。是吉期。稱良會。儘將女俠標奇異。憑教打入英豪隊。更對斜暉進餘觴。人人莫負昇平世。</p>
        
        <p class="曲"><span class="牌">尾聲</span>槲園性格躭遊戲。把兩個佳人扯作一堆。妝點新詞自解頤。</p>
                
    </body> 
</html>
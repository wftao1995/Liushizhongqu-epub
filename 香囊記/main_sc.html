<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/香囊记</title>
        <meta name="author" content="明　邵璨　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">香囊记</span></h1>

        <p class="作者">明　邵璨　著</p>
        
        <h2 id=ch1 class="chapter"><span class="出题">第一出　家门</span></h2>

        <p class="曲"><span class="牌">鹧鸪天</span><span class="科">末上</span>一曲清歌酒一巡。梨园风月四时新。人生得意须行乐。只恐花飞减却春。　　今即古。假为真。从教感起座间人。传奇莫作寻常看。识义由来可立身。</p>
        
        <p class="曲"><span class="牌">沁园春</span>为臣死忠。为子死孝。死又何妨。自光岳气分。士无全节。观省名行。有缺纲常。那势利谋谟。屠沽事业。薄俗偷风更可伤。怎如那岁寒松柏。耐历冰霜。　　闲披汗简芸窗。谩把前修发否臧。有伯奇孝行。左儒死友。爱兄王览。骂贼睢阳。孟母贤慈。共姜节义。万古名垂有耿光。因续取五伦新传。标记紫香囊。</p>
        
        <p class="曲"><span class="牌">风流子</span>兰陵张氏。甫兄和弟。夙学自天成。方尽子情。强承亲命。礼闱一举。同占魁名。为忠谏忤违当道意。边塞独监兵。宋室南迁。故园烽火。令妻慈母。两处飘零。　　九成遭远谪。持臣节十年身陷胡庭。一任契丹威制。不就姻盟。幸遇侍御。舍生代友。得离虎窟。昼锦归荣。孝友忠贞节义。声动朝廷。</p>
        
        <p class="落诗">贤德母慈能教子。<br />贞烈妇孝不遗亲。<br />王侍御舍生死友。<br />张状元仗节忘身。</p>
        
        <h2 id=ch2 class="chapter"><span class="出题">第二出　庆寿</span></h2>
        
        <p class="曲"><span class="牌">齐天乐</span><span class="科">生上</span>读书无意登廊庙。所志岂求安饱。菽水承欢。齑盐乐道。孝悌乃立身之要。<span class="科">外上</span>青云梦杳。且就学趋庭。继晷焚膏。<span class="科">合</span>兄弟怡怡。向慈闱躬把甘旨调。</p>
        
        <p class="白"><span class="科">生</span>洙泗千年道不传。渊微至理在遗编。一生未悟诚明了。百行须知孝悌先。<span class="科">外</span>追往圣。企前贤。鸢飞鱼跃性中天。三迁曰佩慈亲教。夙夜遑遑更勉旃。<span class="科">生</span>兄弟。入则孝。出则悌。行有余力。则以学文。今日是母亲寿诞。暂辍讲习之功。就此花前捧觞称庆。以叙彛伦之乐。多少是好。<span class="科">外</span>哥哥。为此春酒。以介眉寿。况又兄弟既翕。和乐且耽。就当携取酒肴果馔。一同嫂嫂扶持母亲出来。<span class="科">下</span></p>
        
        <p class="曲"><span class="牌">花心动</span><span class="科">旦上</span>闺梦惊回。听流莺报道琐窗春晓。<span class="科">贴上</span>潘鬓垂丝。莱彩翻霞。闲身且自逍遥。<span class="科">外持酒上</span>夜来南极祥光照。<span class="科">合</span>亲寿日喜遇花朝。对碧桃同把寿樽倾倒。</p>
        
        <p class="白"><span class="科">贴</span>老身崔氏之女。张门之母。良人弃世之时。二子尚幼。骨肉凄凉。家业凋废。教诲提携。黾勉夙夜。如今皆已成立。大的孩儿张九成。新娶媳妇邵氏贞娘。且喜他德性幽闲。功容尽善。颇称清白之风。第二的孩儿张九思。未遂室家之愿。且待他温习经书。又作区处。正是不求金玉贵。但愿子孙贤。孩儿。你请我出来则甚。<span class="科">生外跪介</span>告覆母亲。且喜萱花无恙。棠棣联芳。虽无王母蟠桃之宴。聊效莱子戏彩之欢。况身闲无事。当此春和景明之时。聊具蔬酒。为母亲介寿。<span class="科">贴</span>正是万两黄金未为宝。一家安乐值钱多。</p>
        
        <p class="曲"><span class="牌">锦堂月</span><span class="科">生</span>红入僊桃。青归御柳。莺啼上林春早。帘卷东风罗襟晓寒犹峭。喜僊姑书附青鸾。念慈母恩同乌鸟。<span class="科">合</span>风光好。但愿人景长春。醉游蓬岛</p>
        
        <p class="曲"><span class="牌">前腔</span><span class="科">外</span>难报。母氏劬劳。亲恩罔极。只愿寿比松乔。定省晨昏。连枝尚有兄嫂。喜春风棠棣联芳。娱晚景松筠同操。<span class="科">合前</span></p>
        
        <p class="曲"><span class="牌">前腔</span><span class="科">旦</span>祈祷。亲寿弥高。童颜自若。春色故偏萱草。兰茝生馨。青莲已见龟巢。喜一门和气如春。总万两黄金非宝。<span class="科">合前</span></p>
        
        <p class="曲"><span class="牌">前腔</span><span class="科">贴</span>垂老。素发飘萧。朱颜委谢。不复镜中年少。教子成名。只指望异日封褒。<span class="夹白">孩儿。那时节</span>喜十年雪案萤囊。换五色金花鸾诰。<span class="科">合前</span></p>
        
        <p class="曲"><span class="牌">醉翁子</span><span class="科">生</span>难效。那闵损与曾参子道。且竭力承颜。尽心行孝。<span class="科">旦</span>论讨。看古往今来。耿耿名从青史标。<span class="科">合</span>祈寿考。愿鹤算绵绵。福海滔滔。</p>
        
        <p class="曲"><span class="牌">前腔</span><span class="科">外</span>听告。论为子事亲当显耀。但亲在高堂。怎敢远游相抛。<span class="科">贴</span>从教。奋万里鹏程。莫学区区儿女曹。<span class="科">合前</span></p>
        
        <p class="曲"><span class="牌">侥侥令</span><span class="科">生</span>簷花明绣袄。<span class="科">旦</span>庭草乱青袍。<span class="科">合</span>但见两两僊童歌金缕。玉女奏云璈。舞楚腰。</p>
        
        <p class="曲"><span class="牌">前腔</span><span class="科">外</span>银缸燃凤脑。玉碗送羊羔。<span class="科">合</span>一任铜壶催更箭。明月送清宵。转斗杓。</p>
        
        <p class="曲"><span class="牌">十二时</span>得欢笑处须欢笑。想来日阴晴难料。万事莫萦怀抱。</p>
        
        <p class="落诗"><span class="科">贴</span>春风戏彩醉花前。<br /><span class="科">生</span>五福从来寿是先。<br /><span class="科">旦</span>直见蟠桃开两度。<br /><span class="科">外</span>却教龟鹤羡长年。</p>
        
        <h2 id=ch3 class="chapter"><span class="出题">第三出　讲学</span></h2>
        
        <p class="曲"><span class="牌">窣地锦裆</span><span class="科">末上</span>三年笃学不窥园。刺股悬梁志亦坚。文章亦可选青钱。问友寻师更勉旃。</p>
        
        <p class="白">自家高秀才便是。今年正当大比之年。学中几个朋友相期讲学。不免寻访则个。</p>
        
        <p class="曲"><span class="牌">水底鱼儿</span><span class="科">丑上</span>坐破寒毡。灯窗苦十年。试官批卷。定为第一篇。</p>
        
        <p class="白"><span class="科">末</span>时叙关睢为首章。这的是第一篇。</p>
        
        <p class="曲"><span class="牌">前腔</span><span class="科">净上</span>骐骥争先。云程快着鞭。是人钦羡。道咱作状元。</p>
        
        <p class="白"><span class="科">末</span>英才满天下。偏你作状元。<span class="科">净</span>小子志量如此。老兄何故当面抢白。<span class="科">末</span>将军手里戟如霜。这便是当面抢白。<span class="科">丑</span>我便要一个足下白。<span class="科">末</span>人迹板桥霜。这便是足下白。<span class="科">净</span>我要一个身上白。<span class="科">末</span>满头风雪却回来。这便是身上白。<span class="科">丑</span>我又要一个白里白。<span class="科">末</span>梨花院落溶溶月。这便是白里白。<span class="科">净</span>我要个白白白。<span class="科">末</span>诨不过三。今当大比之年。试期将近。且去寻访几个朋友。讲习学问。多少是好。<span class="科">净</span>君子讲学。以文会友。以友辅仁。有何不可。</p>
        
        <p class="曲"><span class="牌">驻云飞</span>壮志轩昂。自小游从翰墨场。文字皆官样。容貌非凡相。<span class="夹白">嗏。</span>卢骆与王杨。岂为吾党。便遇韩柳欧苏。未必多谦让。<span class="科">合</span>目短曹刘十仞墙。目短曹刘十仞墙。</p>
        
        <p class="曲"><span class="牌">前腔</span><span class="科">丑</span>学问荒唐。终日陶陶入醉乡。纵酒情偏荡。舞剑年方壮。<span class="夹白">嗏。</span>裘马任清狂。且躭游赏。你看云淡风轻。花外晴丝飏。<span class="科">合</span>细柳莺声出画墙。细柳莺声出画墙。</p>
        
        <p class="曲"><span class="牌">前腔</span><span class="科">末</span>绮陌尘香。多士如云遇试忙。负笈纷来往。问友争寻访。<span class="夹白">嗏。</span>逸足骋康庄。肯留羁鞅。志气凌霄。才思殊英爽。<span class="科">合</span>笔阵生风战堵墙。笔阵生风战堵墙。</p>
        
        <p class="曲"><span class="牌">前腔</span><span class="科">生上</span>幼习文章。曾佩轲亲教子方。甘旨躬调养。名利谁承望。<span class="夹白">嗏。</span>凿壁且偷光。寸阴休旷。悟却诚明。义理从条畅。<span class="科">合</span>免使他年悔面墙。免使他年悔面墙。</p>
        
        <p class="白"><span class="科">众相见介净</span>动问尊兄高姓。<span class="科">生</span>学生姓张。<span class="科">净</span>立早弓长。<span class="科">生</span>子张之张。<span class="科">净</span>甚表。<span class="科">生</span>九成。<span class="科">净</span>必有个出处。<span class="科">生</span>书曰。箫韶九成。凤凰来仪。<span class="科">净</span>承教承教。此位老兄高姓。<span class="科">末</span>学生姓高。<span class="科">净</span>你倒会使乖。我问你高姓。你就说姓高。怎么不说姓低。<span class="科">末</span>姓怎么换得。<span class="科">净</span>甚表。<span class="科">末</span>八座。<span class="科">净</span>也有出处。<span class="科">末</span>史记云。尚书六曹并令仆二人为八座。<span class="科">净</span>将就将就。此位老兄高姓甚表。<span class="科">丑</span>小子取名时也不曾看书。只有一句猜谜诗。<span class="科">末</span>愿闻。<span class="科">丑</span>道是菊残犹有两三枝。<span class="科">末</span>莫不是郑五花。<span class="科">丑</span>正是正是。<span class="科">末</span>足下高姓。<span class="科">净</span>口天。<span class="科">末</span>姓吴。<span class="科">净</span>要倒下口字来。<span class="科">末</span>那有吞字姓。<span class="科">净</span>祖上原姓吴。父亲生小子。口大能吞食。说古人曾有田骈。大口做了显官。以此好谶。故改作姓吞了。<span class="科">末</span>甚表。<span class="科">净</span>你是一句诗取名。我小子是三句诗得名。<span class="科">末</span>愿闻。<span class="科">净</span>第一句你猜。雪暗逢人不举杯。<span class="科">末</span>这是寒夜客来茶当酒。<span class="科">净</span>第二句。自小贪杯到白头。<span class="科">末</span>这是断送一生惟有酒。<span class="科">净</span>第三句。故人相见且衔杯。<span class="科">末</span>这是客来谩酌清樽酒。<span class="科">净</span>吃你都猜着了。小子平日贪杯。又作得三句好诗。与古人诗相合。就以此为名。<span class="科">末</span>三句诗皆有杯字。莫不是吞三杯。<span class="科">净</span>正是正是。<span class="科">诨介末</span>且不要浮言浪语。秀才家相见。讲些文字。以求进益也好。<span class="科">净</span>正是。都要把本经讲一篇。<span class="科">丑</span>张兄治何经。<span class="科">生</span>春秋。<span class="科">净</span>春秋大义何如。<span class="科">生</span>春秋以褒贬为义。属词比事。微文隐义。圣人作春秋而乱臣贼子惧。<span class="科">净</span>承教。高兄治何经。<span class="科">末</span>毛诗。<span class="科">丑</span>大义何如。<span class="科">末</span>诗以道性情。善者可以感发人之善心。恶者可以惩创人之逸志。<span class="科">净</span>承教。郑兄治何经。<span class="科">丑</span>小子治礼记。<span class="科">末</span>大义何如。<span class="科">丑</span>礼以敬为主。经天纬地。本之则太一之初。原始要终。体之则人情之大。<span class="科">净</span>这经义切体。今日朋友聚会。小子不曾学得礼数。请教道一番。<span class="科">丑</span>随诸公要讲那一篇。<span class="科">末</span>内则少仪乡饮射义。随意讲了一篇。<span class="科">丑</span>不瞒老兄说。孔子问礼于老聃之时。学生年幼。不曾闻得。诸公若要问我经义。待我去问二戴老先生来。<span class="科">末</span>又道是当仁不让于师。<span class="科">丑</span>吞先生治何经。<span class="科">净</span>周易。<span class="科">末</span>大义何如。<span class="科">净</span>若要知大义。就在此坐听讲三五日去。<span class="科">末</span>那得许多工夫。略说些经旨。<span class="科">净</span>我就说伏羲画八卦。文王重之为六十四卦。周公作爻辞。孔子作十翼之辞。以后李之才传於穆修。穆修传于种放。种放传于陈抟。陈抟传于邵康节先生。小子便是邵康节先生亲授业的高徒。你怎么驳问我经义起来。<span class="科">末</span>且不要夸口。只要解太极两仪四象之义还我。<span class="科">净</span>我那晓得两仪四象。只把八八六十四卦断些吉凶便了。列位若要问前程。就取课钱出来。<span class="科">末</span>此间张兄是道学之士。休得胡柴。<span class="科">净</span>不敢。</p>
        
        <p class="曲"><span class="牌">皂罗袍</span><span class="科">生</span>为学本知趋向。论修身须尽俭让温良。求仁未入仲由堂。安贫且卧颜回巷。<span class="科">合</span>男儿志气。努力自强。圣贤经传。潜心会讲。奎光直透三千丈。</p>
        
        <p class="曲"><span class="牌">前腔</span><span class="科">末</span>自忝朝廷作养。尽劳形雪案。苦志萤囊。十年灯火困寒窗。一朝姓字题金榜。<span class="科">合前</span></p>
        
        <p class="曲"><span class="牌">前腔</span><span class="科">净</span>我礼度从来豪放。恃三军笔扫。五彩胸藏。须教白屋出朝郎。争夸月斧归天匠。<span class="科">合前</span></p>
        
        <p class="曲"><span class="牌">前腔</span><span class="科">丑</span>莫笑我狂言夸奖。似神鱼失势。暂困濠梁。禹门一日会飞扬。春风鼓动桃花浪。<span class="科">合前</span></p>
        
        <p class="落诗"><span class="科">生</span>焚膏继晷惜三余。<br /><span class="科">净</span>管领春风到草庐。<br /><span class="科">末</span>富贵必从勤苦得。<br /><span class="科">丑</span>男儿须读五车书。</p>
        
        <h2 id=ch4 class="chapter"><span class="出题">第四出　逼试</span></h2>
        
        <p class="曲"><span class="牌">花心动</span><span class="科">贴上</span>清白家声。嗣箕裘奕世尚遗勋荫。儿肄诗书。妇主苹蘩。何须囊有嬴金。<span class="科">旦上</span>布荆惭遇梁鸿选。喜贤母慈爱恩深。旦暮间奉侍升堂将衽。</p>
        
        <p class="诵"><span class="牌">临江仙</span><span class="科">贴</span>晓镜离鸾羞睹影。孤琴久绝朱弦。只应肠断柏舟篇。姆仪崇四德。教子慕三迁。　　<span class="科">旦</span>燕尔新婚谐伉俪。娇容尚怯芳年。躬持妇道未能全。职供南涧藻。心恋北堂萱。</p>
        
        <p class="白"><span class="科">贴</span>媳妇。自你来到我家。方才半月。尚不知我许多心事。<span class="科">旦</span>婆婆。请说与奴家知道。<span class="科">贴</span>比初你公公弃世之时。你丈夫与叔叔皆在孩幼。内外俱无期亲之赖。奈家业凋零。朝夕艰窘。勉以诗书。教育二子。如今幸得他卓立成人。但不知前程之事如何。<span class="科">旦</span>婆婆。不知公公亡过几年了。</p>
        
        <p class="曲"><span class="牌">琐窗寒</span><span class="科">贴</span>守孤帏几度泪沾衿。二十年余丧槁砧。把诗书教子。每苦难禁终宵耿耿。何曾安枕。只愁他罄囊虚廪。<span class="科">合</span>古今。惟有孟母与曾参。这般贤孝堪钦。</p>
        
        <p class="曲"><span class="牌">前腔</span><span class="科">旦</span>听鸡鸣妆镜慵临。寤寐常怀奉母心。恐西山日近。老景加侵。躬操井臼。还劳织衽。向晨昏怎辞兴寝。<span class="科">合</span>古今。惟有孟母与曾参。这般贤孝堪钦。</p>
        
        <p class="曲"><span class="牌">前腔</span><span class="科">生外上</span>论为学须惜分阴。瞬息风簷岁月侵。奉慈亲强学扇枕温衾。儿心祗恐。春秋高甚。那恋着腰黄衣锦。<span class="科">合</span>古今。惟有孟母与曾参。这般贤孝堪钦。</p>
        
        <p class="白"><span class="科">见贴旦介贴</span>孩儿。养子不教。父之过。训道不严。师之惰。自你父亲亡后。训育之功。都是我一身担了。且喜汝等年纪长大。学业有成。但家贫不为禄仕。是以朝夕忧念。今当大比之年。你兄弟可去求取功名。多少是好。<span class="科">生</span>母亲。自古道。事亲孝。故忠可移于君。孩儿于事亲之礼。尚未能尽。岂可先于事君乎。<span class="科">外</span>母亲。李密陈情。犹怀乌鸟之私。皋鱼出仕。致有风木之恨。语云。父母在。不远游。孩儿情愿在膝下习些孝悌之道。不敢违亲远出。<span class="科">贴</span>孩儿。子路负米。固能尽养亲之礼。其后虽有崇爵之贵。厚禄之享。思欲奉亲而不可得。为终身之恨。我如今年纪高大。生前不得一享封爵之荣。死后有三牲五鼎之祭。亦必饮恨于九泉之下矣。<span class="科">生</span>兄弟。母亲严命再三。你年幼。恐不能任薪水之劳。待我在家事母。你去求官便了。<span class="科">外</span>哥哥。少者当任其劳。况哥哥负经济之才。取青紫如拾芥。兄弟学未成章。其实难去。<span class="科">贴</span>你两个虽年齿大小。皆受十年灯窗之苦。都去一取功名。方显我教子之功。<span class="科">旦</span>官人休要固辞。一则抗亲之命。二则不能养亲之志。你与叔叔同去。婆婆在堂。奴家当自服劳奉养。不必挂念。<span class="科">生</span>既然如此。只得顺亲之志。收拾行李。早晚起程便了。</p>
        
        <p class="曲"><span class="牌">三学士</span>只得含情从母命。早办行李登程。事亲未得荣三釜。教子空劳授一经。<span class="科">合</span>但愿锦衣归定省。忠和孝两尽情。</p>
        
        <p class="曲"><span class="牌">前腔</span><span class="科">外</span>暂脱斑衣事远行。免不得戴月披星。<span class="夹白">母亲。</span>倚门他日休思子。仗剑明朝又逐兄。<span class="科">合前</span></p>
        
        <p class="曲"><span class="牌">前腔</span><span class="科">旦</span>亲在高堂当暮景。甘旨我自应承。妾身已受苹蘩托。妇道须倾葵藿诚。<span class="科">合前</span></p>
        
        <p class="曲"><span class="牌">前腔</span><span class="科">贴</span>半世孤灯身共影。<span class="夹白">孩儿。</span>为汝等多少劳形。若非一举登科日。怎显得三迁教子名。<span class="科">合前</span></p>
        
        <p class="落诗"><span class="科">贴</span>当今黄榜选英才。<br /><span class="科">生</span>母命如何敢拒推。<br /><span class="科">外</span>正是窗前勤苦学。<br /><span class="科">旦</span>须教马上锦衣回。</p>
        
        <h2 id=ch5 class="chapter"><span class="出题">第五出　起程</span></h2>
        
        <p class="曲"><span class="牌">一翦梅</span><span class="科">生外同上生</span>胸藏星斗气冲霄。甘老青袍。岂恋蓝袍。<span class="科">外</span>桃花浪暖禹门高。日近天遥。水远山遥。</p>
        
        <p class="白"><span class="科">生</span>兄弟。事孰为大。事亲为大。守孰为大。守身为大。昨日母亲苦逼我和你赴举。虽一时勉强承命。以思终夜不寐。其实难行。<span class="科">外</span>哥哥。善事父母为孝。善事兄长为悌。兄弟于孝悌之道。尚未能行。岂敢求务于外。<span class="科">生</span>然此必待母亲出来。婉容苦告则个。</p>
        
        <p class="曲"><span class="牌">绕地游</span><span class="科">贴同旦上贴</span>忧心悄悄。历尽冰霜操。论教子轲亲难傚。<span class="科">旦</span>鸡声报晓。问寝高堂早。执妇道肯求安饱。</p>
        
        <p class="白"><span class="科">贴</span>孩儿。夜来分付你兄弟收拾行李。一同赴试。如何了。<span class="科">生</span>母亲。行李虽备了。孩儿三思起来。一则母亲年老。止有媳妇在家。井臼之劳。尚不堪任。安能尽得温凊之礼。二则早晚有些欠缺。女流之辈。济得甚事。是以犹豫。不敢承命。<span class="科">贴</span>自古道。贫穷患难。亲戚相救。婚姻死丧。邻保相助。同乡共井。平日皆以恩信相结。凡有欠缺。老身自能理会。我儿。你两个放心前去。</p>
        
        <p class="曲"><span class="牌">忒忒令</span>常把文章教儿曹。只指望立身行道。况我衰暮。百年事难保。及早去取功名。及早去取功名。沐恩宠。显母妻。五花封紫诰。</p>
        
        <p class="曲"><span class="牌">前腔</span><span class="夹白"><span class="科">旦</span>官人。</span>你才学从来压俊髦。岂终可在家怀宝。若非求仕。奈家贫亲老。休恁的苦推辞。休恁的苦推辞。步云程。取青紫。早把亲显耀。</p>
        
        <p class="曲"><span class="牌">沉醉东风</span><span class="科">生</span>论忠节忍学那赵苞。也只愿事亲行孝。晨夕里念劬劳。晨夕里念劬劳。私情乌鸟。因此上敢违慈教。</p>
        
        <p class="曲"><span class="牌">前腔</span><span class="科">外</span>为功名把慈闱忍抛。怎做得绝裾温峤。<span class="夹白">哥哥。我和你出去后呵。</span>甘旨有谁调。甘旨有谁调亲恩难报。空泪洒北堂萱草。</p>
        
        <p class="曲"><span class="牌">福青歌</span><span class="科">丑扮邻母上</span>少年郎读书豪气。赴春闱必登高第。老娘积祖是邻居。特来贺喜。饯行程少助盘费。</p>
        
        <p class="白"><span class="科">相见介贴</span>王邻母请坐。<span class="科">丑</span>老安人。老娘闻得二位秀才上京求官。特来探望一番。<span class="科">贴</span>多多起动王邻母。我十年教子。吃了多少艰辛。也只要光门耀户。今着他去赴举。两个在此再三推调不从。<span class="科">生</span>邻母。母亲严命。固不敢违。但我兄弟去后。家中并没一个亲人。恐有空乏。如何是好。<span class="科">丑</span>秀才。自古道远亲不如近邻。老娘忝为邻舍。衣食稍为赢余。日后倘有欠缺。都是老娘应当。<span class="科">生</span>多谢邻母。<span class="科">外</span>邻母。哥哥才富力强。固当去取功名。卑人年纪未壮。才学未成。情愿在家奉养。望邻母一言。劝解则个。<span class="科">丑</span>秀才。老娘不识世事。但闻得俗语云。恭敬不如从命。老安人便是差见。也索逆来顺受。不可推拒。就此拜辞了起程去。老身有些小白银。奉为路费。<span class="科">生外</span>多谢邻母。</p>
        
        <p class="曲"><span class="牌">园林好</span>告膝下儿今远离。暂撇下斑斓舞衣。早赴文场科试。<span class="科">合</span>知甚日拜庭闱。知甚日拜庭闱。</p>
        
        <p class="曲"><span class="牌">前腔</span><span class="科">贴</span>喜天赋良才与我儿。肯甘做山林布衣。及早飞黄千里。<span class="科">合</span>扬姓字耀门楣。扬姓字耀门楣。</p>
        
        <p class="白"><span class="科">生</span>娘子。母亲在堂。好生与我侍奉。</p>
        
        <p class="曲"><span class="牌">神仗儿</span><span class="科">旦</span>高堂母氏。他乡游子。慎勿多忧虑。<span class="夹白"><span class="科">生</span>娘子。母亲在堂如何。<span class="科">旦</span></span>我自供调甘旨。<span class="科">合</span>晨夕里强支持。晨夕里强支持。</p>
        
        <p class="曲"><span class="牌">前腔</span><span class="科">丑</span>裙钗老妪。邻家居住。喜白头相聚。匮乏我当周济。<span class="科">生外贴旦合</span>凡百事望提携。凡百事望提携。</p>
        
        <p class="曲"><span class="牌">川拨棹</span><span class="科">贴</span>深感激恩和义。我儿行当记取。<span class="科">生外</span>会有日身上云梯。会有日身上云梯。这深德焉能负亏。<span class="科">合</span>愿恩荣返故庐。愿恩荣返故庐。</p>
        
        <p class="曲"><span class="牌">前腔</span><span class="科">旦</span>早赋归期莫待迟。念白发慈亲频倚闾。<span class="科">生外</span>但只恐旅泊天涯。但只恐旅泊天涯。万里思归不可归。<span class="科">合</span>这离怀欲诉谁。这离怀欲诉谁。</p>
        
        <p class="曲"><span class="牌">意不尽</span><span class="科">合</span>辞亲舍。赴帝畿。奈万水千山迢递。频寄缄书慰母妻。</p>
        
        <p class="落诗"><span class="科">生</span>骨肉伤情为别离。<br /><span class="科">外</span>好将三策献明时。<br /><span class="科">贴</span>十年窗下无人问。<br /><span class="科">合</span>一举成名天下知。</p>
        
        <h2 id=ch6 class="chapter"><span class="出题">第六出　途叙</span></h2>
        
        <p class="曲"><span class="牌">鹊桥僊</span><span class="科">生上</span>花飞江路。鸟啼红苑。过眼流光指撚。<span class="科">外上</span>思亲回首望家乡。又隔断青山不见。<span class="科">净末上</span>山程历尽。水程经遍。骥足康庄未展。<span class="科">合</span>方今天子网英贤抱玉向明庭投献。</p>
        
        <p class="白"><span class="科">末</span>水流花谢两无情。送尽东风过楚城。<span class="科">生</span>蝴蝶梦中家万里。杜鹃枝上月三更。<span class="科">外</span>天涯游子高堂母。一度沾巾一回首。<span class="科">净</span>相逢逆旅且停骖。借问酒家何处有。动问尊兄高姓。<span class="科">生</span>姓张。<span class="科">净</span>甚表。<span class="科">生</span>九成。<span class="科">净</span>此间老兄。<span class="科">外</span>亦是姓张。<span class="科">净</span>甚表。<span class="科">外</span>九思。<span class="科">净</span>想必与此间昆仲了。<span class="科">生</span>正是。<span class="科">净</span>僊乡何处。<span class="科">生</span>毗陵。<span class="科">净</span>此位老兄高姓。<span class="科">末</span>姓樊。<span class="科">净</span>甚表。<span class="科">末</span>光远。<span class="科">净</span>僊乡何处。<span class="科">末</span>梁溪。<span class="科">外</span>足下高姓。<span class="科">净</span>第一。<span class="科">外</span>那有此姓。<span class="科">净</span>百家姓上第一。<span class="科">末</span>是姓赵。<span class="科">外</span>贵表。<span class="科">净</span>做出来。<span class="科">外</span>僊乡何处。<span class="科">净</span>吴兴。诸公在此。大家乡土。要说一个出产之物。以古人诗为证。<span class="科">生</span>只凭足下道来。<span class="科">净</span>兰陵出产。<span class="科">生</span>好酒。<span class="科">净</span>怎见得好酒。<span class="科">生</span>李白有诗云。兰陵美酒郁金香。玉碗盛来琥珀光。<span class="科">净</span>其实好。老兄见赐一两瓶。<span class="科">生</span>路途中那里带得。<span class="科">净</span>九思老兄有何出产。<span class="科">外</span>春茗。<span class="科">净</span>怎见得。<span class="科">外</span>卢仝有诗云。天子未尝阳羡茶。百草不敢先开花。<span class="科">净</span>樊老兄有何土产。<span class="科">末</span>泉水。<span class="科">净</span>水是那里没有。<span class="科">末</span>是天下第二泉。<span class="科">净</span>怎见得第二泉。<span class="科">末</span>姚合有诗云。何时定买梁溪棹。同试山中第二泉。<span class="科">净</span>将就。<span class="科">末</span>僊乡出产。<span class="科">净</span>我那里有十分好物。<span class="科">末</span>请道。<span class="科">净</span>我那里出得好大萝卜。<span class="科">末</span>怎见得。<span class="科">净</span>俗语云。湖州萝卜赛过金坛藕。<span class="科">诨介</span>一个是好酒。一个是好茶。一个是泉水烹茶。就没有下酒。小子出萝卜做小菜。有何不可。<span class="科">末</span>这不是古人诗句。<span class="科">净</span>古诗甚有。小子因习举业文章。没工夫去记。这句言语。也是古人传下来的。<span class="科">末</span>那些叫做是古非今。<span class="科">净</span>适来见张兄说了兰陵好酒。忍不住流涎。况又行路辛苦。同诸公那里市上沽三杯。少解劳顿如何。<span class="科">生</span>此间荒僻去处。没有酒店。趱行前面扬州城里歇息则个。<span class="科">净</span>也说得是。趱行趱行。</p>
        
        <p class="曲"><span class="牌">朝元歌</span><span class="科">生</span>花边柳边。燕外晴丝卷。山前水前。马上东风软。自叹行踪有如蓬转。盼望乡山留恋。雁素鱼笺。离愁满怀谁与传。日短北堂萱。空劳魂梦牵。<span class="科">合</span>洛阳遥远。几时上九重金殿。几时上九重金殿。</p>
        
        <p class="曲"><span class="牌">前腔</span><span class="科">外</span>十载青灯黄卷。萤窗苦勉旃。雪案费精研。指望荣亲。姓扬名显。试向文场鏖战。礼乐三千。英雄五百争后先。快着祖生鞭。行赡尺五天。<span class="科">合前</span></p>
        
        <p class="曲"><span class="牌">前腔</span><span class="科">末</span>携取琴书笔砚。行装只半肩。客计甚萧然。水宿风餐。怎生消遣。天晚长途人倦。芳草芊绵。王孙岂不思故园。看落日下平川。归人争渡喧。<span class="科">合前</span></p>
        
        <p class="曲"><span class="牌">前腔</span><span class="科">净</span>滚滚红尘拂面。东风花满烟。春事正睻妍。对此韶华。且宜游衍。谁道人离乡贱。宝剑青毡。行囊尽余沽酒钱。何处卸行躔。向长安都市眠。<span class="科">合前</span></p>
        
        <p class="落诗"><span class="科">生</span>子规啼断落花风。<br /><span class="科">外</span>游子伤情客路中。<br /><span class="科">末</span>正是十年成底事。<br /><span class="科">净</span>致令羸马走西东。</p>
        
        <h2 id=ch7 class="chapter"><span class="出题">第七出　题诗</span></h2>
        
        <p class="白"><span class="科">丑上</span>杨柳青青间杏花。清风翠幔出林斜。停骖谩许游人醉。抱瓮无妨稚子赊。浮腊蚁。泛晴霞。缾罇曲蘖是生涯。中山传得神仙术。不比寻常买酒家。自家开一个小店。在扬州城外津要路口。多有官员人客来到沽酒。不免净扫屋宇。铺设坐位。伺候则个。<span class="科">末扮吕洞宾上</span>朝游北海暮苍梧。袖里青蛇胆气麤。三醉岳阳人不识。浪吟飞过洞庭湖。自家烟霞色相。土木形骸。真海外之僊流。岂尘中之幻质。朝游吴楚。暮返齐梁。浮踪不定。两舃只似飞凫。变态无常。一身犹如化鹤。口诵黄庭两卷经。修成宝箓。肘传丹篆千年术。养就金砂。曾陪王母宴。见方朔偷桃。尝过蔡经家。被麻姑鞭背。开山种玉。点石成金。壶中甲子潜消。洞里乾坤不老。数着残棋江月晓。一声长啸海天秋。贫道吕岩的便是。曾授管霄霞长生不死之术。二百年浪迹于三山五岳间。人皆知为道人。今日经过睢阳城外。此间有一个酒肆。不免取醉一回。酒保那有。<span class="科">丑</span>师父有何分付。<span class="科">末</span>好酒取三五百文钱的过来。<span class="科">丑</span>自家开一个小店在此。来来往往并不曾见有人吃得四五十文钱的酒。这个道士就要买三五百钱。看他也不是凡间人相。岂不闻黄鹤楼老妪之事乎。且不要与他论价。只将酒器多多铺设在此。看他吃得多少。正是神仙留玉珮。卿相解金貂。<span class="科">下末坐饮酒介净扮渔翁上</span>罢钓归来不系船。江村月落正堪眠。纵然一夜风吹去。只在芦花浅水边。<span class="科">见末介</span>店官买酒。<span class="科">末</span>渔翁不要用钱买。我尽沽得在此。就吃了几瓯去。<span class="科">净诨介</span>客官。你是那里。感承你赐酒。十分快活。我唱一个曲儿与你吃。</p>
        
        <p class="曲"><span class="牌">刬锹儿</span>鱼竿钓罢菰蒲岸。扁舟泊在蓼花滩。濯足楚江晚。时过杏坛。<span class="科">合</span>相逢此间。传杯弄盏。那管世途风波满眼。</p>
        
        <p class="曲"><span class="牌">前腔</span><span class="科">末</span>山盂半杓胡麻饭。僊瓢数粒九华丹。从教白石烂。沧溟水干。<span class="科">合前</span></p>
        
        <p class="曲"><span class="牌">前腔</span><span class="科">净</span>烟波万里谁为伴。忘机数点白鸥闲。东西没牵绊。风宿水餐。<span class="科">合前</span></p>
        
        <p class="曲"><span class="牌">前腔</span><span class="科">末</span>身穿紫帔烟霞暖。腰横宝剑雪霜寒。云踪任萧散。朝游暮还。<span class="科">合前净作醉介末</span></p>
        
        <p class="白">这个渔翁他到来问我是那里。你怎么晓得我。</p>
        
        <p class="曲"><span class="牌">沽美酒</span>我采山花可疗饥。收木叶可纫衣。身似流云迹似飞。吞六气。去三尸。经几度伐毛洗髓。一颗粟密藏人世。三尺剑快斩妖魑。挥羽扇能分江水。握神符曾为霖雨。老渔翁你好痴。要知我住居。笑指着白云天际。</p>
        
        <p class="诗"><span class="科">题诗介</span><br />鸿雁联登第。豺狼不可当。<br />沙场千万里。会合紫香囊。<span class="科">下</span></p>
        
        <p class="白">醉余回首是归路。数点远峰苍海东。<span class="科">下净醒介</span>呀。道士那里去了。我也唱个山歌回去了罢。</p>
        
        <p class="曲"><span class="牌">山歌</span>杨柳青青江水平。菰蒲深处钓舟横。瓦盆沽酒醺醺醉。不脱蓑衣卧月明。<span class="科">下</span></p>
        
        <h2 id=ch8 class="chapter"><span class="出题">第八出　投宿</span></h2>
        
        <p class="曲"><span class="牌">似娘儿</span><span class="科">生上</span>客路换风烟。家渐远望眼悬悬。<span class="科">外上</span>思亲情绪难消遣。<span class="科">末净上</span>忙投旅邸。同寻酒店。暂且留恋。</p>
        
        <p class="诵"><span class="牌">画堂春</span><span class="科">生</span>声声杜宇怨残春。不堪游子初闻。<span class="科">外</span>感时伤别倍思亲。几度消魂。　　<span class="科">末</span>飞絮欲随去骑。落花应恋征轮。<span class="科">净</span>解衣今夜宿江村。沽酒论文。</p>
        
        <p class="白"><span class="科">末</span>路途辛苦。诸公。寻宿歇如何。<span class="科">净</span>正合下怀。此间有酒店。当共诸公典衣一醉。酒保那有。<span class="科">丑上</span>酿成春夏秋冬酒。醉倒东西南北人。官人有何分付。<span class="科">净</span>有好酒么。<span class="科">丑</span>随官人要甚么样酒。<span class="科">净</span>胡说。你有多少样酒。<span class="科">丑</span>洞庭春。石冻春。罗浮春。土窟春。梨花春。竹叶春。珍珠红。葡萄绿。玉膏青。秋露白。桂髓椒浆。兰英桑落。乌程白堕。醥醑醍醐。般般有。品品高。直须仪狄齐名。那许新丰夺市。<span class="科">净</span>我只要扫愁箒和那钓诗钩。<span class="科">丑</span>这个酒不晓得。<span class="科">净</span>便吃我问倒了。罢罢。你只拣上品香醪取过来。<span class="科">丑</span>正是三杯和万事。一醉解千愁。<span class="科">下净</span>诸公在此吃酒。中间要说个文字令。道不出的便罚酒。<span class="科">生</span>怎的道。<span class="科">净</span>要一个五字数。顶着两句五言诗。<span class="科">末</span>什么五字数。<span class="科">净</span>便如五行金木水火土之类。<span class="科">生</span>小子道五位公侯伯子男。男儿立大节。不武便为文。<span class="科">净</span>好好。且是气象。<span class="科">外</span>小子道五数一十百千万。万里人南去。三春雁北飞。<span class="科">净</span>好好。<span class="科">末</span>我道五色青黄赤白黑。黑上生红本。黄猿领白儿。<span class="科">净</span>都说得好。不罚酒。<span class="科">末</span>今次轮到足下了。<span class="科">净</span>我道五常仁义礼智信。信使可覆。器欲难量。<span class="科">末</span>后面这两句不是诗。又只是四言。不中。<span class="科">净</span>小子再道五样酒清甜滑辣香。<span class="科">末</span>将就。要顶诗句来。<span class="科">净</span>迟日江山丽。春风花草香。<span class="科">末</span>诗虽好。只是不顶着香字。<span class="科">净</span>有什么难。便作回文念。香草花风春。丽山江日迟。<span class="科">末</span>不准。请罚三杯。<span class="科">生</span></p>
        
        <p class="诵"><span class="牌">西江月</span>断送一生惟有。破除万事无过。<span class="科">外</span>花开如绮鸟如歌。不饮傍人笑我。　　<span class="科">净</span>诗兴凭他唤起。春愁赖尔消磨。<span class="科">末</span>杯行到手莫辞多。谁识醉乡奇货。<span class="科">净递酒介</span></p>
        
        <p class="曲"><span class="牌">排歌</span>内苑糟丘。中山醴泉。须教渴吻流涎。相逢拚取杖头钱。一斗休论价十千。<span class="科">合</span>金兰嫩。玉薤鲜。长安市上酒家眠。清如圣。浊似贤。玉楼人醉杏花天。</p>
        
        <p class="曲"><span class="牌">前腔</span><span class="科">生</span>菽水违情。莺花枉妍。持杯使我凄然。空闻急管与繁弦。懒与时人学少年。<span class="科">合前净</span></p>
        
        <p class="白">你道古人好酒的有谁。</p>
        
        <p class="曲"><span class="牌">前腔</span><span class="科">外</span>放达刘伶。风流阮宣。休夸草圣张颠。知章骑马似乘船。苏晋长斋绣佛前。<span class="科">合前净</span></p>
        
        <p class="白">好酒的如此。樊兄便说多少人品。</p>
        
        <p class="曲"><span class="牌">前腔</span><span class="科">末</span>学士黄封。佳人绣筵。争如解珮神仙。古人何必爱逃禅。试看鲸吸百川。<span class="科">合前众看壁诗介末净</span></p>
        
        <p class="白">呀。鸿雁联登。张兄昆玉必然高中。况张兄又带香囊。正合诗意。恭喜恭喜。</p>
        
        <p class="落诗"><span class="科">净</span>莫厌伤多酒入唇。<br /><span class="科">生</span>清歌妙舞乐青春。<br /><span class="科">外</span>相逢不饮空归去。<br /><span class="科">末</span>洞口桃花也笑人。</p>
        
        <h2 id=ch9 class="chapter"><span class="出题">第九出　忆子</span></h2>
        
        <p class="曲"><span class="牌">薄幸</span><span class="科">贴上</span>淑气驱寒。东风扇暖。看小庭芳草。落红零乱。也知春与镜中颜换。<span class="科">旦上</span>僊郎远。把凤管。吹残楚调。几度见秦楼月满。</p>
        
        <p class="诵"><span class="牌">菩萨蛮</span><span class="科">贴</span>一番风雨催春老。夜来花落知多少。<span class="科">旦</span>杜宇自无情。偏教思妇惊。　　<span class="科">贴</span>春愁知几许。愁极浑无语。<span class="科">旦</span>芳草易斜阳。行人悲故乡。</p>
        
        <p class="白"><span class="科">贴</span>媳妇。自从孩儿去。又是两月光景了。怎的书信也没有一封回来。<span class="科">旦</span>婆婆。想必路途迢递。人事蹉跎。是以便音难寄。<span class="科">贴</span>去时节花柳芳妍。早春天气。如今又见绿暗红稀。已是清和时景了。</p>
        
        <p class="曲"><span class="牌">黄莺儿</span>风雨杏花残。卷帘时人倚阑。长途游子悲春晚。愁肠刃剜。愁眉翠攒。奈衡湘信杳无鱼雁。<span class="科">合</span>望长安。天高日远。人在五云端。</p>
        
        <p class="曲"><span class="牌">前腔</span><span class="科">旦</span>人去妾身单。为多愁损旧颜。晓临妆镜心慵懒。香消麝兰。钗分凤鸾。紫箫声断行云散。<span class="科">合前</span></p>
        
        <p class="曲"><span class="牌">簇御林</span><span class="科">贴</span>山迢递。水渺漫。叹人间行路难。倚门慈母空肠断。怎能勾他平步登霄汉。<span class="科">合</span>省愁烦。金钱问卜。多应是锦衣还。</p>
        
        <p class="曲"><span class="牌">前腔</span><span class="科">旦</span>身劳悴。力苦艰。奉高堂菽水欢。只愁他日近桑榆短。问苍天人去也何时返。<span class="科">合前</span></p>
        
        <p class="落诗"><span class="科">贴</span>聚散空嗟类转蓬。<br /><span class="科">旦</span>春光欲尽思无穷。<br /><span class="科">贴</span>鱼书欲寄何由达。<br /><span class="科">旦</span>水远山长处处同。</p>
        
        <h2 id=ch10 class="chapter"><span class="出题">第十出　琼林</span></h2>
        
        <p class="白"><span class="科">丑扮令史上</span>少小须勤学。文章可立身。满朝朱紫贵。尽是读书人。自家乃是礼部衙门内一个令史。今年张状元及第。赐宴琼林。本官著我铺排筵席。点检食次。众官到也。不免在此伺候则个。</p>
        
        <p class="曲"><span class="牌">哭岐婆</span><span class="科">末扮首领官上</span>金鞍骠袅。宫花压帽。封章奏了。新承恩诏。琼林赐宴集时髦。僊仪拥入蓬莱岛。<span class="科">合</span>嗹哩哩啰啰哩嗹嗹哩哩啰啰哩嗹。</p>
        
        <p class="白">自家乃是礼部一个首领官。张状元兄弟登科。今日赴琼林宴。堂上委着下官提调令史每太仆寺掌鞍马祗候。怎生不见。<span class="科">丑叫介净上</span>厅上一呼。阶下百诺。覆大人。有何钧旨。<span class="科">末</span>今日状元游街。鞍马完备了未。<span class="科">净</span>俱已完备了。且是好马。<span class="科">末</span>怎见得好马。有多少名色。<span class="科">净</span></p>
        
        <p class="诵"><span class="牌">西江月</span>只见赤电超光越影。奔雷蹑景逾辉。晨凫挟翠绝尘飞。紫燕浮云翻羽。<span class="科">末</span>更有甚么。　　<span class="科">净</span>更有腾雾骅骝叱拨。追风𫘧駬纤离。的卢一跃过檀溪。争似乌骓千里。</p>
        
        <p class="白"><span class="科">末</span>怎生模样。<span class="科">净</span></p>
        
        <p class="诵"><span class="牌">临江僊</span>点点流珠凝赤汗。腾腾口吐红光。骖骖龙尾棹云长。竹批双耳峻。花趁四蹄香。<span class="科">末</span>怎生妆扮。　　<span class="科">净</span>金凳纤纤垂绣络。雕鞍闪闪银妆。文丝袅袅紫游缰。锦鞯花烂熳。朱鞚玉叮当。</p>
        
        <p class="白"><span class="科">末</span>既完备了。只在午门外伺候。<span class="科">净</span>正是金勒马嘶芳草地。玉楼人醉杏花天。<span class="科">下末</span>排设的令史。筵席完备了未</p><p>。<span class="科">丑</span>告大人。俱已完备了。<span class="科">末</span>什么食品。<span class="科">丑</span></p><p class="mw-empty-elt"></p>
        
        <p class="诵"><span class="牌">西江月</span>翠釜駝峰骨耸。银盘鲙缕丝飞。凤胎虬脯素麟脂。犀筯从教厌饫。<span class="科">末</span>更有什么。　　<span class="科">丑</span>异品朱樱绿笱。香菹紫蕨青葵。五齑七醢与三臡。总是僊庖珍味。</p>
        
        <p class="白"><span class="科">末</span>怎生铺设。<span class="科">丑</span></p>
        
        <p class="诵"><span class="牌">临江僊</span>只见馥郁沈烟喷瑞兽。氤氲酒满金罍。绮罗缭绕玳筵开。人间真福地。天上小蓬莱。　　绣褥金屏光灿烂。红丝翠管喧豗。琼林潇洒绝纤埃。纷纷人簇拥。候取状元来。</p>
        
        <p class="白"><span class="科">末</span>状元来了未。<span class="科">丑</span>远远望见一簇人马纷闹。想是状元来了。<span class="科">末</span>兀的你伺候着。<span class="科">丑</span>只教他酒淹衫袖湿。花压帽簷低。<span class="科">末</span>玉殿传金榜。君恩赐状头。英雄三百辈。相逐步瀛州。</p>
        
        <p class="曲"><span class="牌">窣地锦裆</span><span class="科">生外上</span>洛阳新林染宫袍。特领天恩下九霄。羽林冠盖竖旌旄。方显得男儿志气高。<span class="科">合</span>嗹哩哩啰啰哩嗹嗹哩哩啰啰哩嗹。</p>
        
        <p class="曲"><span class="牌">哭岐婆</span><span class="科">净上</span>长安御道。东风芳草。游人闹吵。桃花争笑。红楼帘卷美人娇。多情却被无情恼。<span class="科">合前</span></p>
        
        <p class="曲"><span class="牌">窣地锦裆</span><span class="科">末</span>琼林春色醉僊桃。圣泽千年此日遭。诗成珠玉在挥毫。池上于今有凤毛。<span class="科">合前末</span></p>
        
        <p class="白">此是杏园。请状元住马。<span class="科">净</span>见说状元赴宴琼林。都有作诗旧例。状元请先赋一诗作倡。然后资次赓和。老夫叨于年末。亦当效颦。如诗不成。罚依金谷酒数。<span class="科">末</span>状元请。<span class="科">生诵诗介</span>天下英雄入彀时。纷纷随我步龙墀。云程直上九万里。月桂高攀第一枝。银瓮香分官寺酒。彩毫先赋杏园诗。北堂慈母春秋迈。敢把泥金报喜迟。<span class="科">净</span>妙妙。如今该张探花作。也要步韵。<span class="科">外</span>金銮忆昨拜恩时。衣惹天香下玉墀。中廐马从乘上驾。内园花许折高枝。预沾王母蟠桃宴。曾赋湘灵鼓瑟诗。十九人中最年少。功名到手肯嫌迟。<span class="科">净</span>好好。又强似乃兄之作。<span class="科">末</span>老进士。如今轮到足下了。<span class="科">净</span>老夫已作过了。<span class="科">末</span>不曾。<span class="科">净诨介</span>适来虽不曾。在先作得尽有。老夫如今年迈。没心绪搜索枯肠。偷今换古。就把老年登科作一首。<span class="科">末</span>愿闻。<span class="科">净</span>开宝二年来应举。绍兴三载始成名。<span class="科">末</span>开宝是太祖皇帝宝号。你到是一百七十岁了。<span class="科">净</span>老夫年衰昏眊。是差了。即是元祐二年。<span class="科">末</span>后末句。<span class="科">净</span>饶他白发簪中满。谁信青云足下生。观榜已无朋友在。到家惟有子孙迎。也知年少登科好。方信龙头属老成。<span class="科">末</span>这诗虽好。一来是古人梁状元做的。二来不曾和前韵。不准不准。<span class="科">净又诨介末</span>请。<span class="科">净</span>七步之才。打什么紧。<span class="科">诵诗介</span>年老今非少壮时。诸公挈我拜丹墀。金杯御酒吞三盏。乌帽宫花插一枝。腹内自知全欠学。人前不敢强吟诗。骅骝趷踏争先去。莫笑鸳骀进步迟。<span class="科">末</span>诗便好。但后有趷踏两个字。<span class="科">净</span>老拙信口嘲来。不可求全责备。拚得罚酒了。</p>
        
        <p class="曲"><span class="牌">画眉序</span><span class="科">生</span>三策献重瞳。独占鳌头圣恩重。念鲰生何幸。此日登庸。云程远方旧鲲鹏。天阙近争来麟凤。<span class="科">合</span>大家同赴琼林宴。人人在锦绣丛中。</p>
        
        <p class="曲"><span class="牌">前腔</span><span class="科">末</span>才子气如虹。下笔文源似泉涌。羡难兄难弟。并列儒宗。谩夸他千里神驹。争似你双飞灵凤。<span class="科">合前</span></p>
        
        <p class="曲"><span class="牌">前腔</span><span class="科">外</span>文史勉三冬。经济才华愧晁董。喜文场一战。奏捷词锋。奋身夸荀氏八龙。览德羡河东三凤。<span class="科">合前</span></p>
        
        <p class="曲"><span class="牌">前腔</span><span class="科">净</span>四海乐时雍。圣主垂衣御天统。看尧庭叠见。总是英雄。起贤佐渭水飞熊。表嘉瑞岐山鸣凤。<span class="科">合前</span></p>
        
        <p class="曲"><span class="牌">滴溜子</span><span class="科">生</span>微臣的。微臣的荷蒙圣躬。今日里。今日里喜沾厚宠。感恩空怀惭悚。叶心赞庙谟。赓歌圣宋。期取功名勒鼎钟。</p>
        
        <p class="曲"><span class="牌">大和佛</span><span class="科">净外</span>阆苑蓬壶春正浓。宫花压帽红。琼膏玉髓。僊酿泻黄封。鲸吻吸千钟。<span class="科">合</span>都拚取解下金龟醉春风。都拚取解下金龟醉春风。</p>
        
        <p class="曲"><span class="牌">前腔</span><span class="科">末</span>僊庖异馔传供奉。无非翠釜紫駝峰。金屏绣褥。香暖绮罗丛。觞咏且从容。<span class="科">合</span>直吃到醉后人扶上青骢。直吃到醉后人扶上青骢。</p>
        
        <p class="曲"><span class="牌">双声子</span><span class="科">合</span>天街晚。天街晚。归马缓。黄金鞚。人骤处。人骤处。彩簇引。笙歌拥。明月上。明月上。花影重。花影重。看欢声鼎沸。笑脸春融。</p>
        
        <p class="曲"><span class="牌">余文</span><span class="科">合</span>从今更撰贤臣颂。报国丹心务秉忠。愿追踪伊吕簉羽夔龙。</p>
        
        <p class="落诗"><span class="科">生</span>酒痕狼籍污春衣。<br /><span class="科">净</span>宴罢琼林竟落晖。<br /><span class="科">外</span>一色杏花红十里。<br /><span class="科">合</span>僊郎归去马如飞。</p>
        
        <h2 id=ch11 class="chapter"><span class="出题">第十一出　看策</span></h2>
        
        <p class="曲"><span class="牌">普贤歌</span><span class="科">丑扮堂候官上</span>衮衣天上未朝回。人拥沙堤相府开。公文满案堆。六曹星火催。执事纷纷专等待。</p>
        
        <p class="白">自家乃是秦丞相府中一个堂候官。俺丞相入朝奏事。此时相将回府。恐有差命。免不得在此伺候。</p>
        
        <p class="曲"><span class="牌">夜游朝</span><span class="科">净上</span>燮理阴阳调鼎鼐。依日月位正台阶。世掌丝纶。门盈冠盖。堪忿书生狂态。</p>
        
        <p class="白">自家官居黄阁。位逼丹霄。赞廊庙之谋谟。为朝廷之耳目。顺两仪。遂万物。须教玉烛调和。镇百姓。抚四夷。愿保金瓯无缺。真是八柱擎天。高明之位列。以致四时成岁。停毒之功存。堂堂舟楫济川材。落落盐梅调鼎手。这几日朝廷有事。下官不曾得暇检阅省中案牍。见说新状元张九成廷试三策。专言大臣失职。时政有乖。明明诋毁下官。尀耐书生才得进步。辄敢如此无礼。正是恨小非君子。无毒不丈夫。堂候官那有。<span class="科">丑</span>覆恩相。有何钧旨。<span class="科">净</span>你去中书省取出新状元御试策三道来看。<span class="科">丑</span>理会得。<span class="科">下取策上</span>状元策在此。<span class="科">净看策笑介</span>第一策道。奉迎二帝于朝廷。宜尽父子温凊之礼。修治诸陵于中土。当雪祖宗愤耻之雠。第二策道。省徭赋以苏久困之民。固城池以备不虞之患。这个也罢。第三策道。权臣误国。而奸佞盈朝。边将寝兵。而英雄丧气。这两句分明直指下官主和议之非。呀。多少勋旧大臣。尚且箝口结舌。不敢诽谤于我。况是一个闾阎竖子。反来如此无礼。堂候官。更要寻思计策。好生区处他。<span class="科">丑</span>领钧旨。</p>
        
        <p class="曲"><span class="牌">前腔</span><span class="科">末扮黄门官上</span>紫府潭潭深似海。九重丹诏凤衔来。雨露沾恩。云霞散彩。启沃鼎臣元宰。</p>
        
        <p class="白">朝廷有旨。官吏每香案迎接。<span class="科">净丑跪介末</span>新状元张九成。探花张九思。兄弟二人上表乞恩养亲。着中书省议报。<span class="科">净丑</span>万岁万岁万万岁。使臣请坐看表。<span class="科">净看表笑介</span>他既有老母在堂。当元先谁着他兄弟同来赴选。忠孝怎能两全。罢罢。如今只着张探花回家就禄养亲。闻得张状元有文武全才。就选他做督府参谋。一同岳元帅领兵北伐便了。堂候官。着他即日辞朝谢恩前去。此系军旅急务。不许停留。<span class="科">丑</span>领钧旨。<span class="科">净笑介</span></p>
        
        <p class="曲"><span class="牌">琐窗郎</span>笑狂生质类驽骀。献廷策太不才。专非内省历诋西台。他凭河暴虎。如今难悔。<span class="科">合</span>管教他风尘千里向边塞。亲战伐受颠沛。</p>
        
        <p class="曲"><span class="牌">前腔</span><span class="科">末</span>绿衣郎独占高魁。乃国家梁栋材。<span class="夹白"><span class="科">净</span>他什么梁栋材。<span class="科">末</span>丞相。你</span>恩沾九命。位列三台。尊贤礼士。何必深罪。<span class="科">合前</span></p>
        
        <p class="曲"><span class="牌">前腔</span><span class="科">丑</span>这书生好是痴呆。掉笔舌生祸胎。方图贵显。反受飞灾。<span class="科">跪介</span>恩官雅度。只须宽贷。<span class="科">合前净</span></p>
        
        <p class="白">堂候官。恐张状元兄弟来参见。着他休要入来。<span class="科">丑</span>领钧旨。</p>
        
        <p class="落诗"><span class="科">净</span>尀耐书生谤大臣。<br /><span class="科">丑</span>管教漂泊陷边尘。<br /><span class="科">净</span>平生不作皱眉事。<br /><span class="科">丑</span>世上应无切齿人。</p>
        
        <h2 id=ch12 class="chapter"><span class="出题">第十二出　分岐</span></h2>
        
        <p class="曲"><span class="牌">西地锦</span><span class="科">生上</span>折槛无人廷诤。左衽忍及生灵。封章朝奏匡时政。夕贬万里边城。</p>
        
        <p class="白">一封朝奏九重天。夕贬潮阳路八千。东去伯劳西去燕。断肠回首各风烟。自家为亲命强来赴选。忝中高魁。奈老母在堂。恐报刘之日短。故与兄弟一同进表乞恩归省。不想廷试二策。违忤权臣。致生祸衅。蒙圣恩除授督府参谋。即日监兵北伐。本欲再上疏陈情。又非臣子之礼。罢罢。王阳不失为孝子。王尊不失为忠臣。忠孝怎能够两全。既得兄弟还家养母。已付大事。下情虽得宽慰。但恐关塞迢遥。音书阻绝。如何是好。好闷呵。</p>
        
        <p class="曲"><span class="牌">前腔</span><span class="科">外上</span>满眼春风桃杏。争如棠棣联荣。锦衣归省躬温凊。服劳夜寝晨兴</p>
        
        <p class="白"><span class="科">生</span>兄弟。双桂联芳。擢居首选。君上之恩。无以加矣。不想权臣忿恨。谪官边塞。事君之理。艰险固非所避。但母亲年老。不能厮见。皋鱼之恨。尚自不免。<span class="科">外</span>哥哥。自古道为臣死忠。为子死孝。当初不来赴选。也由得我和你。今日既受朝廷之爵。即当致身报国。不必更以家事为虑。母亲甘旨之奉。兄弟当以勉力应承。<span class="科">生</span>兄弟此情一言难尽。</p>
        
        <p class="曲"><span class="牌">江头金桂</span>为学本希贤希圣。幸遭逢起一经。谁想权臣当路。操弄国柄。把忠良牢陷穽。因此上疏奏承明。要除邪佞。却被奸谋谪贬。远塞监兵。飘飘置身一羽轻。<span class="夹白">我也休要恨他。只是命该如此。</span>谩尤人怨己。谩尤人怨己。荣枯有命。论人生。须信弱草栖尘坌。留取丹心照汗青。</p>
        
        <p class="曲"><span class="牌">前腔</span><span class="夹白"><span class="科">外</span>哥哥。</span>你自负胸中耿耿。况龙头属老成。自古为人臣子。当尽忠鲠。怎辞得烹五鼎。<span class="夹白"><span class="科">生</span>这是我分内之事。母亲在上如何。<span class="科">外</span>哥哥。</span>你既身在朝廷。敢图家庆。只得向黄云白草。万里边尘。把诸蕃虏尘都扫净。看呼韩稽颡。看呼韩稽颡。单于系颈。<span class="夹白">那时节标功铁柱呵</span>树勋名。也知道苏武空持节。须信终军枉请缨。</p>
        
        <p class="曲"><span class="牌">前腔</span><span class="科">生</span>我一身似流萍漂梗。又向遐荒万里行。回首孤云何处。空念乡井。几时得归定省。只愁他鹤发星星渐入榆景。最苦天涯兄弟。执手叮咛。吞声更将别泪零。叹人生聚散。叹人生聚散。行藏不定。<span class="夹白">秦相国</span>谩凭凌。你只道蓬迹随风转。我自是葵心向日倾。</p>
        
        <p class="白"><span class="科">外</span>哥哥。只是我和你来此赴举的不是。</p>
        
        <p class="曲"><span class="牌">前腔</span>想当日难违母命。携书上帝京。谁信道挂名金榜。遭此不幸。俾儒臣习战征。向九万鹏程。雁鸿分影。试看鹡鸰原上。两两飞鸣。顾急难无限情。叹西堂梦杳。叹西堂梦杳。姜肱被冷。弟和兄。本为月殿攀双桂。翻做风波逐雨萍。</p>
        
        <p class="白"><span class="科">生</span>兄弟。限在今日起程。不得从容一叙手足之情。奈何。<span class="科">外</span>哥哥。君命召。不俟驾而行。况又军旅之事。岂可稽缓。兄弟别去。有何嘱付。<span class="科">生</span>养亲之礼。料你能自尽。不待我叮咛教戒。但母亲问你行色。不可直言利害。稍稍宽慰便了。<span class="科">外</span>哥哥。沙塞风霜。须自保重。兄弟就此拜别。<span class="科">拜生介</span></p>
        
        <p class="曲"><span class="牌">忆多娇</span>心惨戚。愁似织。同群旅雁分羽翼。两处孤飞声哀呖。<span class="科">合</span>路途南北。从此关山阻隔。</p>
        
        <p class="曲"><span class="牌">前腔</span><span class="科">生</span>臣子职。当勉力。奈驱驰王事归未得。肠断高人人垂白。<span class="科">合前</span></p>
        
        <p class="曲"><span class="牌">鬭黑麻</span><span class="科">外</span>心只虑吾兄护兵远谪。边塞上风霜。岂曾惯历。离别去转忧忆。打破愁城。我心匪石。<span class="科">合</span>云横绝域。万山遮故国。那有鳞鸿寄书咫尺。</p>
        
        <p class="曲"><span class="牌">前腔</span><span class="科">生</span>我只愿朝廷去奸进直。<span class="夹白">秦相国。你莫说谪贬我。</span>便刀斧加诛。此心肯易。<span class="夹白">我到边上。待戎事稍暇呵。</span>还须上万言策。拚取微躯。裹尸马革。<span class="科">合前</span></p>
        
        <p class="落诗"><span class="科">生</span>参差鸿雁落哀音。<br /><span class="科">外</span>兄弟漂零感慨深。<br /><span class="科">生</span>异国他乡千里梦。<br /><span class="科">外</span>同枝连气百年心。</p>
        
        <h2 id=ch13 class="chapter"><span class="出题">第十三出　供姑</span></h2>
        
        <p class="曲"><span class="牌">霜天晓角</span><span class="科">旦上</span>离鸾罢舞。羞把菱花睹。谁道婵娟早误。嫦娥永夜同孤。</p>
        
        <p class="白">只为洛阳花好看。拆散鸳鸯伴。又被春风吹梦断。从此钗横鬓乱。朱颜日夜凋残。妾身岂怨孤单。只愁家贫亲老。难效菽水承欢。奴家自从丈夫去后。遭此岁时饥馑。家中一向狼狈。朝夕无可为甘旨之奉。难得邻家王姆不时应济。日长岁久。难以周全。今早因缺少柴米。尚未供膳。方才觅得升合之米。不免做饭充饥则个。</p>
        
        <p class="曲"><span class="牌">香遍满</span>古来人道。媳妇事舅姑。所欲当进取。谁信我家贫。日晏方炊黍。看流匙软粒。似玉还似珠。<span class="夹白">这般荒歉之时。谁家不绝粮。婆婆。</span>你担饥受馁。休怨着裙钗女。</p>
        
        <p class="白">饭已做在此。本待具些蔬肴之味。又无钱钞可买。适来在邻舍家。觅得野菜一束。做一碗羹。聊为下饭。</p>
        
        <p class="曲"><span class="牌">前腔</span>野园荒圃。挑摘取草蔬。露叶香可茹。翠盎盛来。暂假供匙筯。看柔丝嫩甲。未必成五俎。<span class="夹白">语云。七十非肉不饱。不是奴家不为肥甘之奉。</span>幸亲甘淡泊。肯怨着忧葵女。</p>
        
        <p class="白">蔬饭已具在此。请婆婆出来吃早膳。</p>
        
        <p class="曲"><span class="牌">霜天晓角</span><span class="科">贴上</span>孩儿出路。老景添凄楚。冷室尘生翠釜。日高未办朝餔</p>
        
        <p class="白">媳妇。这般时候。才具早膳。<span class="科">旦</span>婆婆只因少米。故此迟了。<span class="科">贴</span>媳妇。我和你朝暮生受。多亏负东邻王婆婆。每日来陪我吃饭。今日怎么不请他来。<span class="科">旦</span>因无蔬菜。不曾去相请。王婆婆已自来了。</p>
        
        <p class="曲"><span class="牌">腊梅花</span><span class="科">丑上</span>佳人贤孝绝代无。休问徐吾与李吾。你看那野禽能反哺。绕庭三匝叫慈乌。</p>
        
        <p class="白">老娘是张安人的邻舍。自他两个秀才上京去后。家中十分艰难。老娘不时周给他。好一个贤孝媳妇。每日供膳。必来请我相陪。今早有些不快。不曾去得。不免去探望一回。<span class="科">见介贴</span>王邻母请坐。<span class="科">丑</span>老安人。怎么才吃早膳。<span class="科">旦</span>因缺少柴米。以此迟了。<span class="科">丑</span>大娘子。怎不早来与我说。送些与你。<span class="科">旦</span>婆婆已害多番。难以启齿。<span class="科">丑</span>你说那里话。如此不成邻舍了。</p>
        
        <p class="曲"><span class="牌">罗帐里坐</span><span class="夹白"><span class="科">贴</span>邻母。</span>我时遭坎坷。家业尽无。晨昏生受。甚蒙看顾。怀恩惨戚。怎忘邻母。<span class="科">合</span>菜羹蔬食强支吾。幸有这辛勤孝妇。</p>
        
        <p class="曲"><span class="牌">前腔</span><span class="夹白"><span class="科">丑</span>老安人。大娘子。</span>我与你同邻共井。况又恩洽义孚。艰危缓急。我当扶助。<span class="夹白">你当初秀才不肯去赴举。也是我撺掇。曾许他支当一应欠缺。</span>一言既出。决无躭误。<span class="科">合前</span></p>
        
        <p class="曲"><span class="牌">前腔</span><span class="科">旦</span>我儿夫出外。家惟妇姑。举眼萧索。有谁堪诉。荷高邻厚德。怎生辜负。<span class="科">合</span>菜羹蔬食强支吾。怎做得崔家孝妇。</p>
        
        <p class="白"><span class="科">贴</span>媳妇。这般凶荒时岁。教你也没奈何。</p>
        
        <p class="曲"><span class="牌">刘泼帽</span>桂薪玉粒真无措。也只须饭糗羹蔬。<span class="夹白">若得我孩儿做得一官半职回来呵。</span>三牲五鼎依朝暮。<span class="科">合</span>万事总由天。且随分同甘苦。</p>
        
        <p class="曲"><span class="牌">前腔</span><span class="夹白"><span class="科">丑</span>老安人。</span>你童无五尺应门户。亏杀那女娘荆布。怎知贤母无嗔怒。<span class="科">合前</span></p>
        
        <p class="曲"><span class="牌">前腔</span><span class="科">旦</span>自怜青镜颜非故。料奴家此生难度。<span class="夹白">婆婆在堂呵。</span>强将菽水供餐素。<span class="科">合前丑</span></p>
        
        <p class="白">大娘子。今后切不可避嫌。但有欠缺。只在我家来取。<span class="科">贴旦</span>多谢王邻母。</p>
        
        <p class="落诗"><span class="科">贴</span>施恩布惠谢高邻。<br /><span class="科">丑</span>馈乏赒穷岂惮频。<br /><span class="科">旦</span>惟有感恩并积恨。<br /><span class="科">合</span>千年万载不成尘。</p>
        
        <h2 id=ch14 class="chapter"><span class="出题">第十四出　点将</span></h2>
        
        <p class="白"><span class="科">末上</span>万灶貔貅气象雄。秋风剑戟倚崆峒。将军已定平胡策。夺取龙骧第一功。小人乃是岳节使麾下一个兵校。俺节使大人真个是将家第一。国士无双。怎见得。看他气宇堂堂。威风凛凛。乃朝廷之心膂。为邦家之爪牙。坐帷幄而决胜千里。慷慨谋谟。握羽扇而指挥三军。从容谈笑。金印累累如斗大。锦裘烨烨似翚飞。三战三捷。休夸方叔无勋。七纵七擒。谩说武侯妙算。驻节而寇兵星散。望风而虏气烟消。衔枚疾走。不闻人马之声。到阵横奔。惟见风云之色。进以鼓。退以金。那一个敢争先却后。张我弓。挟我矢。那一个不奋勇扬骁。左击右突。而兵藏四机。前驱后冲。而将严八阵。何用奇谋秘计。不须高垒深沟。山河誓重恩光大。雷电威严号令明。休夸军令严明。且说他戎事整齐。只见牙爪桓桓。阚如虓虎。武夫赳赳。猛若熊罴。闪闪三千金缕甲。总是水犀纹。英英十万铁兜鍪。无非皮索贯。虎韔中纳取燕角麋胶。朱弦黑干夹弧弓。曾见号猿走毙。鱼腹内藏着铁丝雪羽。金镞霜锋恒茀矢。从教宿鸟惊飞。利槊夷予簇簇。长戈短戟森森。走朱轮。麾画毂。征车杂遝骤如雷。踏玉镫。据金鞍。战马奔腾纷似蚁。紫电清霜。剑锷棱棱。泣阴山之鬼魅。朱竿赤羽。旌斾猎猎。动碧汉之龙蛇。马前行帐锦糢糊。腰下佩刀金错落。正是一身扶日月。四海望风云。道犹未了。节使大人早来。</p>
        
        <p class="曲"><span class="牌">番卜算</span><span class="科">外上</span>推毂荷君恩。特拜元戎职。玉门关外霍嫖姚。肉眼何曾识。</p>
        
        <p class="诵"><span class="牌">满江红</span>怒发冲冠。凭阑处萧萧雨歇。抬望眼仰天长啸。壮怀激烈。燥吻饥餐胡虏肉。笑谈渴饮匈奴血。莫等闲白了少年头。空悲切。　　靖康耻。犹未雪。臣子恨。何时竭。直待驾长车踏破贺兰山缺。三十功名尘与土。八千里路云和月。待从头收拾旧山河。朝金阙。</p>
        
        <p class="白">岳飞。表字鹏举。相州汤阴人也。自小好习左氏春秋。孙吴兵法。刘宣抚擢举于士民之间。宗统制荐拔于麾幕之下。西驱刘豫。北剿杨么。战伐有功。以次升为都统。今蒙圣恩拜受元帅之职。着张状元护从。一同征伐。闻得北虏酋首却是兀术。这厮虽是勇鸷多谋。怎当得我手下王贵牛皋诸将。正是嫩草怕霜霜怕日。恶人自有恶人磨。兵校每那有。<span class="科">末</span>覆元帅。有何钧旨。<span class="科">外</span>着将士每听发号令。<span class="科">末应叫介净上</span>用箭当用长。挽弓当挽强。射人先射马。擒贼当擒王。<span class="科">丑上</span>老马夜知道。苍鹰饥着人。临危经久战。用意始知神。覆元帅。有何钧旨。<span class="科">外</span>契丹侵扰中原。兀术下兵书刻期交战。诸将士每。戎伍要整齐。甲马要精神。鼓进金退。盾前兵后。矢不离弦。剑不入鞘。违令者斩。<span class="科">众应介外</span>督府大人怎生不见。<span class="科">末</span>督府大人已到。</p>
        
        <p class="曲"><span class="牌">番卜算</span><span class="科">生上</span>一卷吕公书。七纸陈琳檄。甲兵十万在胸中。笔底收功绩。</p>
        
        <p class="白"><span class="科">相见介外</span>大人。兀术下兵书。约在时下交战。<span class="科">生</span>军士每。一听元帅号令。临阵不许却顾。步兵骑卒。不许淆混。斩首级多者论功升赏。<span class="科">众</span>领钧旨。</p>
        
        <p class="曲"><span class="牌">四边静</span><span class="科">外</span>天骄恣肆侵疆埸。边烽夜不息。介士困风尘。生灵死锋镝。<span class="科">合</span>三军努力。致身报国。马上旗纛明。塞外阵云黑。</p>
        
        <p class="曲"><span class="牌">前腔</span><span class="科">生</span>儒臣自有平胡策何曾衽金革。报主只孤忠。昭昭寸心赤。<span class="科">合前</span></p>
        
        <p class="曲"><span class="牌">福马郎</span><span class="科">末</span>督府枢谟能赞画。大将军容盛。声烜赫。文武威千里动蛮貊。<span class="科">合</span>一战破戎狄。名和姓勒取燕然石。</p>
        
        <p class="曲"><span class="牌">前腔</span><span class="科">净丑</span>自小从戎能骑射。对阵扬弓矢。无惧色。幕下从来号万人敌。<span class="科">合前</span></p>
        
        <p class="落诗"><span class="科">生</span>大将桓桓士气雄。<br /><span class="科">外</span>膻腥一扫阵云空。<br /><span class="科">末</span>从教青海无传箭。<br /><span class="科">合</span>管取天山早挂弓。</p>
        
        <h2 id=ch15 class="chapter"><span class="出题">第十五出　起兵</span></h2>
        
        <p class="曲"><span class="牌">北点绛唇</span><span class="科">净扮兀术上</span>鼙鼓喧声。旌旗荡影。三军猛。离却边庭。直入中华境。</p>
        
        <p class="白">你看那边上好光景。只见雁塞茫茫。龙荒漠漠。苍苍凉凉。天清日淡。黯黯惨惨。雾结烟愁。迢迢隐隐。金城围绕控燕台。袅袅巍巍。铜柱高标分汉界。突突兀兀的崇墉雉堞。依依稀稀的斥堠狼墩。黑隼苍鹰。草雕青鹘。往往来来。高高下下。出没戏青霄。玄狐赤豹。白兔黄熊。祁祁戢戢。仆仆儦儦。纵横驰草莽。凛凛冽冽。冰雪沍阴山。那分冬夏。冥冥迷迷。风尘暗沙碛。不辨昏朝。叆叆叇叇。氛气护储胥。岧岧峣峣。峰峦横逻些。星星散散。部落屯兵。何止貔貅十万。整整齐齐。沙场牧马。那数騋牝三千。皤皤娑娑。髡颅扰扰舞番童。络络绎绎。搥髻纷纷走胡妇。琵琶声唧唧嘈嘈。拨尽穹庐夜月。觱㗚调凄凄切切。吹残边戍秋风。濯濯甡甡的牛羊遍地。无非给口糇粮。班班剥剥的弓矢横腰。总是随身行仗。正是天生一般种族。地分两处山河。自家兀术的便是。诸部称为四太子。机谋变诈。膂力麤豪。靴尖踢倒天关。鎗柄戳穿地肺。闻气而蚩尤丧胆。望风而项羽消魂。只因天时暑热。一向休兵解甲。如今风高气肃。弓强马肥。正是征战之秋。不免整点戎阵。演习武艺。期日分道南侵。还定中原。多少是好。头目每那有。<span class="科">末上</span>风生紫塞秋横剑。月落黄河夜渡兵。<span class="科">丑上</span>巴童戍久能番语。胡马调多解汉行。将军有何分付。<span class="科">净</span>前下战书去中朝。定在目下交兵。都要整着弓马。演习武艺。<span class="科">末丑</span>领钧旨。<span class="科">净</span>今日就在祁连前面打围。不许部落分散。头目每各要逞说本事来。<span class="科">末</span>骨冬冬乱敲画鼓。急绷绷满挽弓号。腷膊膊云外落双雕。靃靡靡五𧲧<a epub:type="noteref" href="#char01"><sup>注</sup></a>踣倒。<span class="科">净</span>且说对阵本事。<span class="科">末</span>光烁烁旌旗荡飏。气腾腾战马咆哮。乱霍霍两手舞金刀。扑碌碌人头如刈草。<span class="科">净</span>好勇汉。<span class="科">丑</span>昏惨惨冥迷天日。淅索索乱撒风沙。哔㗚㗚前后奏胡笳。踯躅躅争奔猎马。<span class="科">净</span>对阵时节。<span class="科">丑</span>只见忽喇喇箭锋似雨。密蹡蹡戈戟如麻。黑瞳瞳双眼乱飞花。战竞竞怎当惊吓。<span class="科">末笑介</span>你只好阵后兴兵。<span class="科">净</span>这厮没用。拿去罚罪。<span class="科">丑浑介净</span>且饶他。各要向前打猎。不论飞禽走兽。多得者重赏。没有者受罚。<span class="科">众应介</span></p><aside epub:type="footnote" id="char01"><p>「⿰豸巴」</p></aside>
        
        <p class="曲"><span class="牌">红绣鞋</span><span class="科">净</span>悠悠羽斾云旌。云旌。蓬蓬羯鼓神钲。神钲。驰猎犬。臂胡鹰。人辟易。马飞腾。<span class="科">合</span>醉穹庐且饱膻腥。醉穹庐且饱膻腥。</p>
        
        <p class="曲"><span class="牌">前腔</span><span class="科">末</span>胡儿马上为生。为生。那管露宿霜征。霜征。毡帐暖。铁衣轻。秋气肃。暮烟横。<span class="科">合前</span></p>
        
        <p class="曲"><span class="牌">前腔</span><span class="科">丑</span>打围直入长城。长城。汉人往往奔惊。奔惊。弓落月。箭流星。边日淡。陇云平。<span class="科">合前</span></p>
        
        <p class="曲"><span class="牌">前腔</span><span class="科">净</span>群丑暂且归营。归营。明日管取交兵。交兵。心猛烈。气峥嵘。攻泽潞。取幽并。<span class="科">合前</span></p>
        
        <p class="落诗"><span class="科">净</span>飞走纷纷塞草腥。<br /><span class="科">丑</span>且櫜弓矢偃旄旌。<br /><span class="科">末</span>洗兵鱼海云迎阵。<br /><span class="科">合</span>秣马龙沙月照营。</p>
        
        <h2 id=ch16 class="chapter"><span class="出题">第十六出　荣归</span></h2>
        
        <p class="曲"><span class="牌">金珑璁</span><span class="科">贴上</span>孩儿辞故里。途路历尽艰危。空使我寸心驰。<span class="科">旦上</span>堂前姑老矣。天上游子归迟。情脉脉。思依依。</p>
        
        <p class="诵"><span class="牌">踏莎行</span><span class="科">贴</span>目断孤鸿。书沈双鲤。青山渺渺云千里。闷怀萧索怕惊秋。梧桐叶落西风起。　　<span class="科">旦</span>翠黛愁横。红铅泪洗。美人只隔湘江水。归期暗卜已无凭。鹊声争似灯花喜。</p>
        
        <p class="白"><span class="科">贴</span>媳妇。家事萧条。老怀抑郁。孩儿又不回来。如何是好。<span class="科">旦</span>婆婆。生意艰难。奴家自当区处。孩儿在外。想在早晚回家。婆婆请自宽心。<span class="科">贴</span>春间别去。如今将已秋暮。书信也没有一封回来。途路上风霜疾病。如何保得。</p>
        
        <p class="曲"><span class="牌">二犯傍妆台</span>我终日倚门闾。谩劳慈母朝夕望儿归。想应在途路里。莫不是寓京畿。<span class="夹白">孩儿。</span>你休恋上林春富贵。须念高堂日暮时。<span class="科">合</span>又惊时变九月授衣。教人屈指数归期。</p>
        
        <p class="曲"><span class="牌">前腔</span><span class="科">旦</span>一从夫婿赴春闱。几多心事只恐老亲知。愁不敢垂玉筯。贫不敢皱蛾眉。缘何未收书一纸。忽见关河朔雁飞。<span class="科">合前</span></p>
        
        <p class="曲"><span class="牌">生查子</span><span class="科">外上</span>儒冠岂误身。平步青霄上。亲舍久凄凉。客路多劳攘。</p>
        
        <p class="白"><span class="科">进见介贴</span>孩儿。你回来了。<span class="科">外拜贴介</span>母亲。只为功名之事。久缺甘旨之奉。望恕孩儿不孝之罪。<span class="科">拜旦介</span>嫂嫂。母亲在堂。多谢扶持侍养。<span class="科">旦</span>叔叔。路上风霜辛苦。且喜脱白挂绿。<span class="科">贴</span>孩儿。你如何独自回来。</p>
        
        <p class="曲"><span class="牌">刮鼓令</span><span class="科">外</span>当时赴选场。念萱亲独在堂。蒙抚养劬劳难报。又荷诗书教子方。<span class="夹白"><span class="科">贴</span>敢是你兄弟都得中试了。<span class="科">外</span></span>双桂喜联芳。<span class="夹白"><span class="科">贴</span>你哥哥中第几名。<span class="科">外</span></span>吾兄幸然名魁虎榜。<span class="夹白"><span class="科">贴</span>孩儿。你中第几名。<span class="科">外</span></span>孩儿名忝探花郎。<span class="夹白"><span class="科">贴</span>你怎的先回。<span class="科">外</span>中榜之后。一同哥哥上表乞恩归省。哥哥被留在朝选用。独放我回。</span>为亲老恩赐早还乡。</p>
        
        <p class="白"><span class="科">贴</span>孩儿。你父亲早丧。我为你兄弟受了多少艰苦。</p>
        
        <p class="曲"><span class="牌">前腔</span>良人叹早亡。困蓬茅无所望。历尽了齑盐贫苦。守孤帏到鬓霜。教子学文章。难禁这许多勤劳鞅掌。<span class="夹白">孩儿。</span>幸今日身显姓名扬。<span class="夹白">只一件。你哥哥留在朝。几时能够回来。</span>念吾儿衣锦滞他乡。</p>
        
        <p class="曲"><span class="牌">前腔</span><span class="科">旦</span>心中自忖量。顿教人添感伤。<span class="夹白"><span class="科">外</span>嫂嫂因甚伤感。<span class="科">旦</span></span>你兄弟当时别去。苦家贫遭岁荒。我竭力事姑嫜。<span class="夹白"><span class="科">外</span>多亏负嫂嫂了。<span class="科">旦</span></span>晨昏恨无肥甘奉养。<span class="夹白">你哥哥呵。</span>既登高第沐恩光。他怎生不与共还乡。</p>
        
        <p class="曲"><span class="牌">前腔</span><span class="夹白"><span class="科">外</span>嫂嫂。</span>不须用悒怏。听一言说审详。幸兄弟方沾恩命。又被风波分雁行。<span class="夹白"><span class="科">旦</span>为着什么。<span class="科">外</span></span>为三策献君王。忠言忤违当朝宰相。因此上难脱利名缰。<span class="夹白"><span class="科">旦</span>哥哥如今在那里。<span class="科">外</span>被丞相怀忿。除授帅府参谋。差往北方征战了。<span class="科">旦悲介外</span>嫂嫂不须烦恼。料哥哥不久就得回家。</span>典军务谪宦在毡乡。</p>
        
        <p class="落诗"><span class="科">贴</span>凤只鸾孤两处分。<br /><span class="科">外</span>更堪鸿雁怨离群。<br /><span class="科">旦</span>玉关此去三千里。<br /><span class="科">合</span>要寄音书那得闻。</p>
        
        <h2 id=ch17 class="chapter"><span class="出题">第十七出　拾囊</span></h2>
        
        <p class="白"><span class="科">净扮军士上</span>胡虏驱兵入汉关。秋风杀气暗秦山。英雄一奋匡时力。不放沙场匹马还。养兵千日。用在一朝。俺岳爷爷真个是天下无敌。连日与契丹大战。弓强兵锐。所向无前。士气轰腾。无不一以当百。兀术部下军马。吃杀得片甲无存。只一件。自古道嬴军一万。自损三千。虽得屡胜。手下将士亦被害了无数。小人被飞箭射伤。难受军中苦楚。便是违了号令也没奈何。只得逃回家去。将养性命。有一个兄弟亦在阵上亡了。不免到战场内一寻骸骨。殡葬也好。只见衰草茫茫。风沙四起。髑髅重叠。战血糢糊。那里认得。此间到有一个绣袋儿。不免拾去卖几文钱。路上做盘费。也强似沿门求乞。及早逃奔回家。正是将军不下马。各自奔前程。<span class="科">下</span></p>
        
        <h2 id=ch18 class="chapter"><span class="出题">第十八出　授诏</span></h2>
        
        <p class="曲"><span class="牌">高阳台</span><span class="科">生上</span>弓矢斯藏。干戈载戢。三军且休戎服。紫塞烟清。中原今有颇牧。<span class="夹白">你看那思归将士呵。</span>胡笳乱奏青云外。猛然里乱我心曲。走风尘勤劳王事。鬓丝销绿。</p>
        
        <p class="白">汉将承恩西破戎。捷音先奏未央宫。天子预开麟阁待。祇今谁数贰师功。自家只因对策违忤权臣。除授只今官职。监兵征讨。到此边境。连日交战。且喜斩首万级。虏军败北。已有捷音飞报朝廷了。等待圣旨到来。方敢旋师。且将刀剑解下。换了戎衣。少息劳顿。呀。紫香囊怎的不见了。这个物是我母亲元先亲手制的。佩带二十余年。因念手泽。不忍遗弃。如今却失在战场内了。<span class="科">苦介</span>因人感物。为物思人。我母亲妻子兄弟一向隔远。不能够厮见。其如愁闷何。诗云。王事靡盬。不遑将母。公义私恩。怎能两尽。正是提兵身万里。怀土泪千行。</p>
        
        <p class="曲"><span class="牌">前腔</span>泪染征衫。香消舞彩。高堂有人孤独。兄弟参商。那些个如手如足。鹏霄洛鲠分鸳侣。谩自怜有女如玉。念孤身家乡万里。旅愁千斛。</p>
        
        <p class="白"><span class="科">外上</span>据鞍谈笑把金戈。平寇何须斩获多。圣代中兴重制颂。洗兵谁为挽天河。<span class="科">见生介生</span>元帅智通万务。勇冠三军。用兵如神。战无不利。班爵论功。当在孙武穰苴之右。<span class="科">外</span>状元何说此话。一则天子中兴之福。二则督府参赞之功。下官何能之有。<span class="科">生</span>元帅连得战胜。已有捷书飞报朝廷去了。须待旨意到来。方可还军耶。<span class="科">外</span>正说得是。头目每那里。<span class="科">净丑上</span>鸣笳叠鼓拥回军。破虏平番昔未闻。丈夫鹊印摇边月。大将龙旗掣海云。覆元帅。有何号令。<span class="科">外</span>如今收敛兵器。将士各归营垒休息。直待圣旨到来。方可回军。如有私逃回者斩。<span class="科">净丑</span>领钧旨。</p>
        
        <p class="曲"><span class="牌">山花子</span><span class="科">生</span>凯旋重献中兴颂。遐荒大播皇风。看梯航万国尽通。四塞断绝边烽。<span class="科">合</span>把三边虏尘扫空。捷书夜飞清昼同。明朝管取朝九重。方显元戎。报国精忠。</p>
        
        <p class="曲"><span class="牌">前腔</span><span class="科">外</span>辕门落日旌旄拥。阵列万灶罴熊。管教取天山挂弓。直须剑倚在崆峒。<span class="科">合前</span></p>
        
        <p class="曲"><span class="牌">前腔</span><span class="科">净</span>纷纷犬戎。落落氐羌种。空有聚蚁屯蠭。看前徒倒戈自攻。蹀血漂杵流红。<span class="科">合前</span></p>
        
        <p class="曲"><span class="牌">前腔</span><span class="科">丑</span>三千队中。我飞骑偏骁勇。戎伍惯直前锋。且休夸周瑜吕蒙。何曾数马武臧宫。<span class="科">合前</span></p>
        
        <p class="曲"><span class="牌">红绣鞋</span><span class="科">合</span>三军气猛威雄。威雄。连衡左右折冲。折冲。归上国。奏肤功。呼万岁。觐重瞳。麟阁上。画形容。</p>
        
        <p class="曲"><span class="牌">番卜算</span><span class="科">末扮使臣上</span>喜色动龙颜。恩诏传丹凤红尘飞骑赴边陲。文武均沾宠。</p>
        
        <p class="白">圣旨已到。跪听宣读。皇帝诏曰。朕承中叶。遭家不造。天步艰难。人心骚动。氐羌蠹侵于西土。猃狁蜂扰于中原。生灵荼毒。朕实悯焉。所赖文武同心。将士戮力。内平祸乱。外靖边尘。参谋张九成狥国无家。护兵有略。升授刑部侍郎。前往五国城候问太上皇帝渊圣皇帝起居消息。元帅岳飞用兵神武。临阵机谋。升授天下都元帅。仍去边邮。剿除贼寇。其下将士论功爵赏有差。呜呼。尽忠匡国。惟臣子之至情。崇德报功。乃朝廷之通典。钦予时命。恪守厥职。望阙谢恩。<span class="科">生外</span>万岁万岁万万岁。</p>
        
        <p class="曲"><span class="牌">十二时</span><span class="科">合</span>山呼万岁天恩重。诸将士喧传声哄。仰荷黄麻诏一封。</p>
        
        <p class="落诗"><span class="科">生</span>叩首钦承君命。<br /><span class="科">外</span>爵赏人人欢庆。<br /><span class="科">末</span>朝中天子三宣。<br /><span class="科">合</span>阃外将军一令。</p>
        
        <h2 id=ch19 class="chapter"><span class="出题">第十九出　闻讣</span></h2>
        
        <p class="曲"><span class="牌">山坡羊</span><span class="科">旦上</span>荒凉凉高秋时序。冷萧萧清霜天气。怨嘹嘹西风雁声。啾唧唧四壁寒蛩语。<span class="夹白">这般时节。边塞征人呵。</span>方授衣。远怀愁几许。沾襟泪点空如雨。<span class="夹白">这个衣服。</span>和泪缄封。凭谁将寄。<span class="科">合</span>天涯。人迢迢书未归。伤悲。心摇摇怨别离。</p>
        
        <p class="白">深闺乍冷开香箧。玉筯微微湿红颊。忽闻征雁叫秋云。边信未来情已怯。一夜霜风杨柳穷。征夫迢递转凄凉。手展齐纨欲裁翦。金刀未下先断肠。缯纹莹夺澄江色。愁撚银针纫不得。回头顾影绿窗空。惆怅无人试宽窄。奴家自从丈夫去后。独奉萱堂。甘旨。世务艰难。久不事于刀尺。如今暮秋天气。家家砧杵。为御寒之备。适在婆婆处供早膳毕。不免暂时偷暇。整理些旧衣服。做些针指则个。</p>
        
        <p class="曲"><span class="牌">前腔</span>乱葺葺柔丝分缕。软扑扑轻绵铺絮。碎纷纷缝纫故缯。叠层层装就遮寒褚。看此衣。线痕千万绪。也应把我穷愁缀。只怕绪少愁多。离情难系。<span class="夹白"><span class="科">合</span>丈夫。</span>思之。裙钗来举案时。须知。牛衣中对泣时。</p>
        
        <p class="白">你看这衣服经了多少挪挲折挫。好似奴家此身。</p>
        
        <p class="曲"><span class="牌">前腔</span>淅沥沥鸣秋机杼。响督督敲寒砧杵。断截截把金刀翦裁密纤纤缀续针和黹。想此衣。到今难称体。<span class="夹白">丈夫。你便是腰金衣紫。莫忘了贫贱之时。</span>悬鹑百结君须记。<span class="夹白">这个故衣你好弃得。</span>须信道糟糠妻室难弃。</p>
        
        <p class="白"><span class="科">净扮乞儿上</span>厨中有冷饭。路上有饥人。娘子。求乞些粮米。<span class="科">净跪介旦</span>汉子。你手里拿着什么东西。<span class="科">净</span>是一个罗袋儿。换些粮米充饥。<span class="科">旦看介</span></p>
        
        <p class="曲"><span class="牌">香柳娘</span>看香罗紫囊。看香罗紫囊。是我姑亲制。儿夫佩取长安去。<span class="夹白"><span class="科">净</span>娘子。你看了这罗袋儿。为何掉泪。<span class="科">旦苦介</span></span>我睹物感伤。我睹物感伤。心下自忧疑。其中有情弊。这饥寒武士。这饥寒武士。你在何方住居。<span class="夹白">这个物事呵。</span>从何得取。</p>
        
        <p class="曲"><span class="牌">前腔</span><span class="科">净</span>苦饥寒在途。苦饥寒在途。欠缺粮米。逢人只得长拜跪。<span class="夹白"><span class="科">旦</span>你是那里来。<span class="科">净</span></span>我是从军的健儿。我是从军的健儿。战败苦疮痍。还乡且逃避。<span class="夹白"><span class="科">旦</span>这个物事那里得来。<span class="科">净</span></span>在沙场战地。在沙场战地。见纵横卧尸。其间拾取。</p>
        
        <p class="白"><span class="科">旦</span>汉子。你是从军的。在那里征战来。<span class="科">净</span>小人随着岳元帅在北方征战。一个兄弟在阵亡了。因此战场内寻认尸骸。拾得这个罗袋儿。沿路卖些钱米。充饥则个。<span class="科">旦</span>既在北方征战。不曾见说有一个张参谋大人在军中么。<span class="科">净</span>我晓得。就是我这里同府人。<span class="科">旦</span>他如今怎么了。<span class="科">净</span>见说也被伤害了。那时节荒荒张张。小人身被乱箭射伤。疾忙走了。逃得性命到此。娘子可怜见。求乞些粮米。<span class="科">贴上</span>隔墙须有耳。窗外岂无人。媳妇。有什么人在门首闹炒。<span class="科">旦</span>一个求乞的军士。他说在北方战败逃回。我问他缘故。<span class="科">贴</span>你曾问孩儿的消息么。<span class="科">旦</span>便是。他说在军中伤死了。他有一个绣香囊在手里。我看来好与我丈夫带的相似。特来与婆婆认看。<span class="科">贴看惊介</span>呀。正是我当初做的。他说是那里得来。<span class="科">旦</span>他说是战场里拾来。<span class="科">贴</span>兀的我孩儿死了。<span class="科">倒介净拾香囊介</span>小人家里只在此左近。因路上饥寒。将这罗袋儿卖几文钱。这个娘子问我几句闲话。和那妈妈惊倒在地。不知为着什么。我是行路的。巴不得到家。那里管着闲事。正是一心忙似箭。两脚走如飞。<span class="科">先下丑上</span>家贫显孝子。国难见忠臣。听得邻家张老安人门首闹炒。不知为着什么。待老娘去探问一番。呀。怎么老安人和大娘子都倒在地上。<span class="科">叫介</span>大娘子请起。大娘子请起。<span class="科">旦起介丑</span>大娘子。你两个为着什么。倒在地上。<span class="科">旦</span>王邻母。一言难尽。适来门首一个叫化军士。卖着一个紫香囊。婆婆认看。正是我丈夫带的。<span class="科">丑</span>曾问他官人的消息么。<span class="科">旦</span>便是。他说在军中伤害了。因此婆婆惊殒在地。<span class="科">丑</span>大娘子。没奈何。生死前缘分定。无以为死伤生。且含泪忍情。扶救婆婆起来。将好言慰解他。<span class="科">旦</span>正说得是。婆婆苏醒。<span class="科">贴起介丑</span>老安人请起。</p>
        
        <p class="曲"><span class="牌">江儿水</span><span class="科">贴</span>我心如醉。魂似飞。谁知物在人亡矣。<span class="夹白"><span class="科">丑</span>老安人请起。料没有此事。<span class="科">贴</span>我儿。</span>你本是个飞腾青云器。翻做个战死沙场鬼。<span class="夹白">我儿。</span>不是你将亲抛弃。自恨我当初。强逼去蟾宫攀桂。</p>
        
        <p class="曲"><span class="牌">前腔</span><span class="科">旦</span>我本是儒家女。如今做鬼妻。<span class="夹白">丈夫。</span>不如勇绝从君逝。<span class="夹白">只一件。</span>你亲在高堂无依倚。偷生只合供甘旨。暂且割恩全义。犹恐他心伤。背把罗襟拭泪。</p>
        
        <p class="曲"><span class="牌">前腔</span><span class="夹白"><span class="科">丑</span>老安人。</span>休烦恼。<span class="夹白">大娘子。</span>莫痛悲。我心头展转犹疑虑。<span class="夹白">见说大官人离此将有三千余里路。</span>人去迢迢三千里。其间未审真和伪。听我一言宽慰。<span class="夹白">日后自有的信回来。</span>谩且寻风。再问吉凶详细。</p>
        
        <p class="落诗"><span class="科">丑</span>宽心自慰免伤悲。<br /><span class="科">贴</span>妻念夫兮母念儿。<br /><span class="科">旦</span>世上万般哀苦事。<br /><span class="科">合</span>无非死别与生离。</p>
        
        <h2 id=ch20 class="chapter"><span class="出题">第二十出　败兀</span></h2>
        
        <p class="曲"><span class="牌">步蟾宫</span><span class="科">净扮兀术上</span>力拔山兮气盖世。时不利兮骓不逝。时乎时乎可奈何。苍天故屈英雄志。</p>
        
        <p class="白">兀术自起兵来。二十余年。未尝败北。今日遇了岳元帅那厮。连战不利。铁浮图尽被摧残。拐子马皆为戮毙。铠杖辎重。委弃无遗。将士望风而靡。三四十万军马。不剩得一二千。如今正要拔营回去。昨日中朝有一个书生与我说。权臣在内。岂有大将立功于外者。岳少保且不免。以此中心犹豫。待头目出来。再得计议。头目每那有。<span class="科">末丑上</span>力尽弧弓软。时违铁马迟。裹疮犹出战。饮血复登陴。将军有何分付。<span class="科">净</span>我如今连被岳家军杀败。收聚些残兵败将。济不得事。目下就要拔营回去如何。<span class="科">末</span>告将军。岳爷爷手下猛将如虎。战士如蜂。云屯星聚。布满四方津要去处。你看那里不竖着岳字旗号。其实难去。<span class="科">丑</span>告将军。撼山易。撼岳家军难。小人但是见说了一个岳字。心胆惊破。其实不敢行动。<span class="科">净</span>却怎么好。<span class="科">末</span>将军不如留下散卒。随了王镇崔庆等诸将。权在太行山下险固之地。坚壁守住。将军只带十数骑士。潜自逃去方可。<span class="科">净</span>也说得是。我心上好焦忿。</p>
        
        <p class="曲"><span class="牌">包子令</span>怒气冲天心喷火。心喷火。英雄壮士未消磨。未消磨。今日皇天将歼我。兵疲马倦欲如何。欲如何。<span class="科">合</span>须时再整旧山河。须时再整旧山河。</p>
        
        <p class="曲"><span class="牌">前腔</span><span class="科">末</span>百万精兵真磊砢。真磊砢。中原将帅有廉颇。有廉颇百战无功遭衄挫。不如归去罢干戈。罢干戈。<span class="科">合前</span></p>
        
        <p class="曲"><span class="牌">前腔</span><span class="科">丑</span>铁垒金城曾打破。曾打破。三吴百越尽经过。尽经过。今日偷生逃难躲。岳爷爷便是活阎罗。活阎罗。<span class="科">合前</span></p>
        
        <p class="落诗"><span class="科">净</span>英雄失志受人欺。<br /><span class="科">末</span>白刃无光战马疲。<br /><span class="科">丑</span>得意狐狸强似虎。<br /><span class="科">合</span>败翎鹦鹉不如鸡。</p>
        
        <h2 id=ch21 class="chapter"><span class="出题">第二十一出　寻兄</span></h2>
        
        <p class="曲"><span class="牌">霜天晓角</span><span class="科">外上</span>同攀月桂。两处分棠棣。春草空劳梦寐。何时迭奏埙篪。</p>
        
        <p class="白">兄南弟北两依依。远道风尘信息稀。春塞愁闻鸿雁过。秋原梦逐鹡鸰飞。下官自从那年春榜之后。与俺哥哥在京师分别。转首又是三年。书信也没有一封回来。骨肉凄凉。朝夕想念。其奈母亲愁烦成病。不免待母亲出来解慰一番。</p>
        
        <p class="曲"><span class="牌">前腔</span><span class="科">贴上</span>恹恹病体。渐觉形憔悴。<span class="科">旦上</span>谩有愁眉锁翠。空教泪眼垂珠。</p>
        
        <p class="白"><span class="科">相见介外</span>母亲。孩儿在外几日。有违定省。哥哥信息。想只在目下回家。母亲请稍解愁怀。<span class="科">贴</span>孩儿。你两日出外。尚不知哥哥的凶信。<span class="科">外</span>母亲。却怎么说。<span class="科">贴</span>昨日有一个军士在门首求乞。他说随岳元帅出征。战败逃回。说你哥哥死在军中了。<span class="科">外</span>他是那里人。定不是的语。<span class="科">贴</span>他说是这里本府人。手里拿着一个紫香囊。说在战场里拾的。不料是我当初做与你哥哥带的。方信道他是实话。</p>
        
        <p class="曲"><span class="牌">泣颜回</span><span class="科">外</span>听说泪交颐。顿教人如醉如痴。同胞同气。怎知道死丧沟渠。我心中暗疑。恐那人错做了传来语。叹骨肉永诀哀伤。也难如兔死狐悲。</p>
        
        <p class="曲"><span class="牌">前腔</span><span class="科">贴</span>嗟吁。痛想我孩儿。指望荣归膝下。那知物故天涯。风沙边地。谁与他掩覆蔂梩。他魂无所依。念骨肉岂把尸骸弃。<span class="夹白">孩儿。</span>你须当远涉寻求。早登程不用趦趄。</p>
        
        <p class="曲"><span class="牌">前腔</span><span class="科">旦</span>思之。百战履艰危。他魂依草莽。身饲狐狸。<span class="夹白">当时范杞良身死长城之下。其妻孟姜女就去求尸埋葬了。</span>堪怜姜女。独去万里求尸。<span class="夹白">奴家今日呵。</span>茕茕寡妻。路途遥怎到得沙场里。<span class="夹白">叔叔。</span>你须怜手足情深。看荆花并蔕连枝。</p>
        
        <p class="白"><span class="科">贴</span>孩儿。死丧之戚。兄弟孔怀。原隰裒矣。兄弟求矣。哥哥既死了。你可去战场之内。寻认骸骨埋殡。也慰解我痛伤之念。<span class="科">外</span>手足之情。岂可推阻。但母亲年纪高大。有缺奉养。哥哥之信。犹恐未的。可不虚费了这遭跋涉之劳。<span class="科">贴</span>孩儿。我心中哀苦之甚。你只索去走一遭。<span class="科">旦</span>叔叔。事出无奈。你哥哥便是没有此事。访问得一个消息回来。也慰婆婆爱忆之情。<span class="科">外</span>兀的只索拜辞了母亲和嫂嫂。就起程去。</p>
        
        <p class="曲"><span class="牌">催拍</span><span class="科">外</span>虽则是吉凶未知。承亲命孩儿敢辞。今膝下暂违。心恋慈颜。景入桑榆。<span class="夹白">嫂嫂。</span>亲老孤单。望嫂扶持。<span class="科">合</span>驰驿去万里边陲。心割两泪沾衣。</p>
        
        <p class="曲"><span class="牌">前腔</span><span class="夹白"><span class="科">贴</span>孩儿。</span>汝兄为皇家死绥。想应是天不愸遗。吾今已老矣。奈地网天罗。值此危时。骨肉存亡。母子东西。<span class="科">合前</span></p>
        
        <p class="曲"><span class="牌">前腔</span><span class="科">旦</span>未亡人衔哀惨凄。念一家生别死离。衷情诉与谁。几处飘零。两下孤嫠。节孝持身。誓死无亏。<span class="科">合前</span></p>
        
        <p class="曲"><span class="牌">一撮棹</span><span class="科">贴</span>孩儿去。悬望早归。<span class="科">外</span>看亲年老程途敢迟迟。<span class="科">旦</span>沙场远。风霜未免驱驰。<span class="科">合</span>兄和弟。未卜死生期。但愿凶回吉。忧愁变为喜。同戏彩佳气蔼庭闱。</p>
        
        <p class="落诗"><span class="科">贴</span>生离死别最伤神。<br /><span class="科">外</span>一骑萧萧万里尘。<br /><span class="科">旦</span>流泪眼观流泪眼。<br /><span class="科">合</span>断肠人送断肠人。</p>
        
        <h2 id=ch22 class="chapter"><span class="出题">第二十二出　羁虏</span></h2>
        
        <p class="曲"><span class="牌">风入松</span><span class="科">生上</span>当时通籍向金闺。恨冷落斑衣。思亲万里书难寄。走岐路容颜凋弊。黄阁从他视草。丹心只自倾葵。</p>
        
        <p class="白">客舍并州已五霜。归心日夜忆咸阳。无端更渡桑干水。却指并州是故乡。自家只因当时对策忠谏。被丞相怀恨私忿。选为帅府参谋。几年督战沙场。奏捷旋师。将谓还朝乞恩。得遂归省之愿。不料又被奸谋设计。差往朔漠。候问太上皇帝渊圣皇帝起居消息。这个是臣子分内之事。有何怨苦。只是我母亲妻子在家。不能无私恩之念。传曰。求忠臣必于孝子之门。忠孝怎能两全。正是平生仗忠义。今日任风波。如今且喜到得五国城内。见说二帝行在正是此处。不免将公服穿了。入朝则个。</p>
        
        <p class="曲"><span class="牌">神仗儿</span>关山万里。关山万里。来朝宸陛。奈重闱严邃。死生真难回避。何处是帝王居。何处是帝王居。</p>
        
        <p class="白"><span class="科">净丑上</span>朝廷号令风霜肃。王邸光华日月高。<span class="科">净</span>你是什么人。在此何干。<span class="科">生</span>我是中朝使臣。<span class="科">净浑介</span>我在中国来往得熟。晓得南方言语。待我说与他知道。<span class="科">丑浑介净</span>此间正是。王庭之外。不许在此打搅。<span class="科">下生</span>这里既是王庭。想必是二圣皇帝在那壁厢住呵。</p>
        
        <p class="曲"><span class="牌">前腔</span>扬师振旅。扬师振旅。张皇兵势。阚貔貅堪畏。要全君臣恩义。须俛首拜单于。须俛首拜单于。</p>
        
        <p class="白"><span class="科">净丑上</span>手执雕弓弯似月。腰悬宝剑莹如霜。<span class="科">喝介</span>你是什么人。到此处。<span class="科">生</span>下官是中朝使臣。奉圣旨来见太上皇帝渊圣皇帝。把都们。烦与我通报。<span class="科">净丑</span>俺君主号令。但有中朝使臣到此。不许私自通问。<span class="科">生</span>俺奉圣旨来此。豺狼作阵。竟没区处。如何是好。<span class="科">净</span>休冲蛇虺毒。<span class="科">丑</span>莫犯虎狼威。<span class="科">下</span></p>
        
        <p class="曲"><span class="牌">滴溜子</span><span class="科">末扮黄门官上</span>风云护。风云护九重禁闱。兵戈拥。兵戈拥岂容进取。小臣是中朝通使。倘吾皇有玺书。疾忙报语。望日瞻天。从实奏知。</p>
        
        <p class="曲"><span class="牌">前腔</span><span class="科">生</span>臣钦奉。臣钦奉圣朝旨意。特来拜。特来拜上皇圣主。事君当行臣礼。望伊一指麾。通闻行寓。俯伏鞠躬。天高听卑。</p>
        
        <p class="白"><span class="科">末</span>下官乃是黄门通使。奉侍上皇渊圣二帝。但有本朝使臣到此。通使下官接应。<span class="科">生</span>黄门大人。下官张九成。职授刑部侍郎。奉圣旨到此。欲一朝见二帝。烦与通报。<span class="科">末</span>大人。契丹知道中朝使臣往往表奏不一。恐怕漏泄事机。严设禁卫。不许私自通问。大人如有表章。就此北面叩头奏启。下官与你传达天听。<span class="科">生跪介</span></p>
        
        <p class="曲"><span class="牌">双㶉鶒</span><span class="科">生</span>诚惶顿首拜启。太上皇渊圣皇帝。小臣张九成钦奉朝廷敕旨。道自那失守误陷身边地。要亲迎龙驾嗟无计。　　温凊礼久相违。谨保持社稷邦畿。<span class="夹白">拜上二圣皇帝。</span>朝夕里望南归。敢上笺奏犯天威。念小臣不任屏营之至。</p>
        
        <p class="白"><span class="科">净丑上</span>可汗传令。南朝新来使臣张侍郎。一同旧使臣洪皓王伦等暂且拘收四太子兀术下。不许还国。正是在他簷下过。怎敢不低头。<span class="科">下末</span>张大人。犬羊之类。无仁无义。尽他威势逼胁。不可屈身。有损名节。<span class="科">生</span>多承指教。</p>
        
        <p class="曲"><span class="牌">三换头</span>孤忠自许。操若冰霜坚厉。况蒙君宠遇。把节旄自持。从教羝乳。盼乡关何处是。料慈亲终无见期。痛杀王孙母倚门悬望儿。<span class="科">合</span>为国忘家。怎肯把终身名行亏。</p>
        
        <p class="曲"><span class="牌">前腔</span><span class="科">末</span>身淹虏庭。职供王事。况腰金衣紫。敢偷安避危。虚叨禄位。事君于颠沛里。又何必怀归故庐。羡杀平原感恩捐此躯。<span class="科">合前</span></p>
        
        <p class="落诗"><span class="科">生</span>南冠万里困胡尘。<br />为国从来不顾身。<br /><span class="科">末</span>正是疾风知劲草。<br />须知版荡识忠臣。</p>
        
        <h2 id=ch23 class="chapter"><span class="出题">第二十三出　问卜</span></h2>
        
        <p class="曲"><span class="牌">挂真儿</span><span class="科">旦携药上</span>紫火金丹何处有。僊方未授神楼。且尽芹诚。躬调药饵。愿母病康宁如旧。</p>
        
        <p class="诵"><span class="牌">醉落魄</span>孝当竭力。怎惮多劳役。思量转觉心悲戚。生离死别。两下无消息。　　高堂偃添忧忆。时来病势殊加剧。祗将药饵供朝夕。惟愿沉疴一旦皆冰释。</p>
        
        <p class="白">奴家婆婆自从得了丈夫凶信已后。叔叔又出门去。一向孤愁。做成病症。欲待请医调治。又无门可觅。昨在市上赎些药饵。巳煎在此。请婆婆出来吃些则个。</p>
        
        <p class="曲"><span class="牌">前腔</span><span class="科">贴上</span>老态侵凌加症候。良医信是难求。<span class="科">旦</span>展放愁眉。调和病体。愿从此安跻遐寿。</p>
        
        <p class="白"><span class="科">贴</span>媳妇。自从得你丈夫信息。愁烦成疾。<span class="科">旦</span>婆婆请自宽心。毋以死伤生。叔叔出去。敢有喜信回来。也未可期。奴家煎得些药在此。请婆婆吃些。</p>
        
        <p class="曲"><span class="牌">二郎神慢</span><span class="科">贴</span>形衰朽。闷恹恹我忧心孔疚。<span class="夹白"><span class="科">旦</span>婆婆请宽心。但愿婆婆一百二十岁。<span class="科">贴</span>媳妇。</span>指望<span class="夹白">你</span>百年同聚首。奈一身坎坷。飘飘命似浮沤。<span class="夹白"><span class="科">旦</span>婆婆。这药是肘后僊方。请吃一口。<span class="科">贴</span></span>谩说<span class="夹白">道是</span>仙方传肘后。这恶味难当苦口。<span class="科">合</span>强抬头。饮此药。愿从今病势全瘳</p>
        
        <p class="曲"><span class="牌">前腔</span><span class="科">旦</span>含愁。看他心烦意苦。形枯貌丑。气息奄奄如病酒。总刀圭妙剂。料应也难下咽喉。便遇秦和医国手。只恐他病在膏肓怎救。<span class="科">合前贴</span></p>
        
        <p class="白">媳妇。两个孩儿生死俱无信息。</p>
        
        <p class="曲"><span class="牌">啭林莺</span>骨肉存亡知是否。眼前欲见无由。<span class="夹白">媳妇。只是多多亏负了你。</span>晨昏奉侍多生受。感恁深恩。料此生难酬天长地久。青史上谁书俺贤妇。<span class="科">合</span>泪珠流。早难道萱花可以忘忧。</p>
        
        <p class="曲"><span class="牌">前腔</span><span class="科">旦</span>中途自伤分凤友。念他乡战骨谁收。奈何薄命遭阳九。<span class="夹白">望天可怜见。</span>愿慈闱无恙。海屋添筹。恩深意厚。这贤德难忘我慈母<span class="科">合前丑上</span>。</p>
        
        <p class="白">福无双至犹难信。祸不单行果是真。自家为何说这两句言语。邻家张老安人两个孩儿都做了大官。谁想道一个死在军中。一个去沙场寻取尸骸。至今不得回家。因此老安人忧愁思虑。以致伏枕在床。饭食汤药奉侍。其实亏那贤孝媳妇。老娘不免去探望一回。<span class="科">相见介</span>老安人病体若何。<span class="科">贴</span>王邻母。多多拜谢你看顾。孩儿又不回来。怎么是好。<span class="科">丑</span>请宽心。我闻说大秀才也没事。小秀才只在早晚回家。大娘子。有一个卖卦先生。终日在门首过。他说祸福至灵。你可请他一卜婆婆病势如何。再卜二位秀才消息如何。也省愁虑。<span class="科">旦</span>也说得是。</p>
        
        <p class="曲"><span class="牌">水底鱼儿</span><span class="科">净上</span>终日营营。验蓍龟兆最灵。知天知命。不须排五星。</p>
        
        <p class="白">老夫姓踢名秃。历数星书广读。穷透先天后天。分出大畜小畜。也有困蒙重离。也有交泰休复。也曾说长安发卦。也曾向成都卖卜。先生那数邵雍。同辈尽欺郭璞。只凭四象三爻。便说休囚祸福。夺得隗子蓍龟。括破郑人蕉鹿。舌能翻高就低。语皆骈四丽六。近来岁歉时荒。课钱专讨米粟。遇穷汉只要三升。见财主便索一斛。这般趁得钱米。家里并无积蓄。年年食缺衣单。日日儿啼女哭。辛勤六十余年。枉自奔波碌碌。你看我家好异样门墙。<span class="科">内</span>岂不有广厦千万间。<span class="科">净</span>那里。只见两堵颓墙破屋。<span class="科">内</span>这的是破屋数间而已矣。<span class="科">净</span>卖卦卖卦。<span class="科">丑</span>先生。此间张孺人家里请你卜卦。<span class="科">净</span>孺人拜揖。不知卜甚么卦。<span class="科">旦</span>俺婆婆伏枕在床。烦先生卜病势如何。<span class="科">净卜诨介</span>没事没事。再卜甚么。<span class="科">旦</span>我丈夫除授督府参谋。监兵北伐。见说有不好的消息。以此叔叔去战场寻问了。<span class="科">净再卜诨介</span>也没事。两卦皆吉。不妨不妨。<span class="科">丑</span>先生。再与他卜一家宅。<span class="科">净又卜介</span>呀。不好不好。早晚却有天番地覆。这等一头横祸。<span class="科">旦悲介丑</span>孺人。你婆婆是病人。不要哀伤。只说前面这两卦皆吉便了。<span class="科">旦</span>也说得是。<span class="科">贴</span>媳妇。先生卦卜如何。<span class="科">旦</span>道婆婆病体就得平安。<span class="科">贴</span>你丈夫与叔叔的消息如何。<span class="科">旦</span>丈夫亦没事。只在早晚与叔叔同回。<span class="科">贴</span>且喜且喜。<span class="科">旦</span>先生。适来的祸福不是谎么。<span class="科">净</span>孺人怎么说这等话。老夫只凭八卦判断。岂肯说谎。你听我道。</p>
        
        <p class="曲"><span class="牌">一封书</span>咸蒙与。鼎恒验羲文列卦名。<span class="夹白">孺人。你问市上人道我卜卦如何。</span>吾术艺颇精。论吉凶多显应。休咎荣枯皆分定。看取青囊几卷经。<span class="科">合</span>谩劳形。且忘情。万事由天信五行。</p>
        
        <p class="白">孺人。老夫告辞。求些卦钱。<span class="科">旦</span>多生受了。<span class="科">净</span>正是逢人只好少说话。卖卦不须多计钱。<span class="科">下贴</span>王邻母。适来见先生说了。心上稍觉宽快些。但不能够得孩儿回来。如何是好。<span class="科">丑</span>老安人。休要烦恼。</p>
        
        <p class="曲"><span class="牌">前腔</span><span class="夹白"><span class="科">贴</span>我</span>心中自三省。为孩儿愁病成。兄和弟远征。是何时得转程。<span class="夹白"><span class="科">丑</span>先生说只在目下回来。<span class="科">贴</span></span>暂假蓍龟占动静。祸福冥冥未可征。<span class="科">合前</span></p>
        
        <p class="曲"><span class="牌">前腔</span><span class="科">旦</span>忧和喜两并。吉和凶犹未明。姑疾势稍平。想亡夫事怎生。但愿他时双喜庆。母子团圞得保宁。<span class="科">合前贴悲介</span></p>
        
        <p class="白">王邻母。老身值此厄苦。如何是好。</p>
        
        <p class="曲"><span class="牌">前腔</span><span class="夹白"><span class="科">丑</span>老安人。</span>不须用闷萦。恐愁烦疾转增。<span class="夹白"><span class="科">旦</span>邻母。婆婆病症怎能得平安。<span class="科">丑</span>大娘子。你</span>不须用泪零。且安心调母病。<span class="夹白">这个先生卜卦十分之吉。</span>会见离鸾全破镜。彩凤双飞昼锦荣。<span class="科">合前</span></p>
        
        <p class="落诗"><span class="科">贴</span>信八卦六爻三兆。<br /><span class="科">旦</span>忧变喜且宽怀抱。<br /><span class="科">丑</span>青龙共白虎同行。<br /><span class="科">合</span>吉凶事全然未保。</p>
        
        <h2 id=ch24 class="chapter"><span class="出题">第二十四出　设祭</span></h2>
        
        <p class="白"><span class="科">末上</span>暑往寒来春复秋。夕阳西下水东流。将军战马今何在。野草闲花满地愁。自家乃是随侍张探花的祇候。俺大人特到此战场内。寻认张状元尸骸。先着小人来此设奠。你看那战场风景。真个好凄惨。只见日薄风悲。草枯蓬断。鸟飞不下。兽挺亡群。尸填巨港之涯。血满长城之窟。鬼神聚兮云漠漠。魂魄结兮天沉沉。利镞伤骨者呻吟于风雨之时。白刃破骸者悲号于星月之下。折戟残鎗。土花昏翳。荒冈故垒。烟蔓萧条。燕齐赵魏。贵贱尽委于泥沙。秦汉隋唐。老幼同归于尘土。正是一时豪杰成何事。千里江山怨落晖。</p>
        
        <p class="曲"><span class="牌">缕缕金</span><span class="科">净扮老汉上</span>强壮日此从军。风尘堪白首。老辕门。自恨沟渠殍。饥寒难忍。向墦间祭处乞壶飧。谁人肯怜悯。</p>
        
        <p class="白"><span class="科">末</span>老的是甚么人。来此何干。<span class="科">净</span>小人是流落军士。恐有人到战场内祭扫。特来求乞则个。<span class="科">末</span>大人每到也。闪过去。<span class="科">净作慌状坐介</span></p>
        
        <p class="曲"><span class="牌">前腔</span><span class="科">外上</span>乘驿传好艰辛。水村才过了。又山村。见说沙场。前途将近。望疎林影里又斜曛。停骖解劳顿。</p>
        
        <p class="白">左右。那里是战场。<span class="科">末</span>告大人。这里人烟绝迹。骸骨成堆。正是战场了。</p>
        
        <p class="曲"><span class="牌">小桃红</span><span class="科">外</span>平沙断碛。落日荒云。举目愁无尽也。只见枯蓬底白骨乱纷纷。总古今战争人。知他是赵和燕。魏和秦。齐和晋也。岁久天荒无可问。看那狐兔纵横。鸟雀满荆榛。</p>
        
        <p class="曲"><span class="牌">下山虎</span>野花如绣。野草如茵。无限伤心事。教人怎不断魂。<span class="夹白">看这满地尸骸。</span>说甚么蝼蚁何疎。那管乌鸢可亲。新鬼衔冤旧鬼呻。弊形成灰烬。惟有阴风吹野燐。惨雾愁烟起。白日易昏。剩水残山秋复春。</p>
        
        <p class="白">奠仪陈设在此。那晓得哥哥骸骨去处。只得望空祭奠呵。</p>
        
        <p class="曲"><span class="牌">蛮牌令</span>看骸骨怎生认。知何地丧兄身。万里羁魂招不返。空落得泪沾巾。念骨肉颠连无告。只须将薄奠来陈。酹椒觞把哀情少伸。望尊魂来享殷勤。</p>
        
        <p class="曲"><span class="牌">尾声</span>天涯不得归旅榇。兄和弟永作死生分。肠断楚些哀文。</p>
        
        <p class="白">左右那里。草际眠的是甚么人。<span class="科">末</span>是一个求乞的军士。<span class="科">净</span>告大人。救济则个。<span class="科">外</span>左右。把酒饭与他吃了。<span class="科">末与酒饭介净</span>多谢大人。<span class="科">外</span>左右。听他言语。与我南方人相似。怎么从军的到这般狼狈。<span class="科">末</span>老汉。大人问你是那里人氏。为何这般狼狈。<span class="科">净</span>告大人。老汉是常州府江阴人。往年从岳元帅麾下到此征战。以后岳元帅精选士卒。把我儿子代役。西去讨贼。止剩老汉一身。流落在此。饥饿不得还乡。<span class="科">外</span>呀。你既在岳元帅手下征战。可晓得一个张参谋大人。<span class="科">净</span>也是我同府人。怎么不晓得。<span class="科">外</span>如今怎么了。<span class="科">净</span>那时节杀败了契丹军马。正要点兵回去。朝廷旨意到来。着俺张大人北往五国城探望太上皇帝消息。一去四五年。至今未回。小的日夜悬望他到此带我还乡。<span class="科">末</span>可是的话。<span class="科">净</span>大人前老汉怎敢说谎。<span class="科">外</span>左右。看他也不是说谎的人。你问他。我如今就在驿马上带他还乡去却如何。<span class="科">末</span>老汉。大人说要带你还乡。你心上如何。<span class="科">净</span>总领官。这大人是那里。<span class="科">末</span>正是同里。<span class="科">净</span>如此。大人是我重生父母。连夜随侍老大人回去。但恐跛䍧随赤骥。青云飞走不容攀。</p>
        
        <p class="曲"><span class="牌">好姐姐</span><span class="科">外</span>听他详说事因。顿除下中心冤恨。谁想我兄。在虏庭为帝臣。<span class="科">合</span>消愁闷。幸得异乡平安信。万里南归一骑尘。</p>
        
        <p class="曲"><span class="牌">前腔</span><span class="科">末</span>你们得遇使君。今带汝同归乡郡。蝇随骥尾。岂须愁路贫。<span class="科">合</span>消愁闷。幸得异乡平安信。免作荒郊一聚尘。</p>
        
        <p class="曲"><span class="牌">前腔</span><span class="科">净</span>念吾南都小民。流落在边城艰窘。荷公相见怜。怎忘周济恩。<span class="科">合</span>消愁闷。幸得异乡平安信。那管沙场吹战尘。</p>
        
        <p class="落诗"><span class="科">外</span>几年骨肉恨飘蓬。<br /><span class="科">末</span>萍水相逢喜信通。<br /><span class="科">净</span>今日得君提掇起。<br /><span class="科">合</span>免教身在污泥中。</p>
        
        <h2 id=ch25 class="chapter"><span class="出题">第二十五出　辞婚</span></h2>
        
        <p class="曲"><span class="牌">菊花新</span><span class="科">生上</span>边庭草色几回新。万里湖天月满苹。独旅暗销魂。颠沛尚怀忠荩。</p>
        
        <p class="白">乡书有雁。晏裘凋弊成长叹。旅食无鱼。冯铗歌残厌久居。亲帏远别。忽惊鬓乍千丝雪。臣节终完。惟有心存一寸丹。自家奉朝命来此探候二帝。被契丹拘禁在此。不能还朝。臣子之分。固当自尽。但我老母在堂。寡妻在舍。不能无私恩之念。行囊中曾带得几卷书史。且将来一看。散闷则个。<span class="科">看书介</span>这是毛诗。毛诗中说道。夙兴夜寐。毋忝尔所生。我虽不敏。料无玷于父母。又道夙夜匪懈。以事一人。我在困辱。亦为事君之故。这是孟子。孟子道。大孝终身慕父母。今日撇了母亲。却不能够厮见。又道仕则慕君。不得于君则热中。逗留在此。既不得见二帝一面。又不能立朝事君。却做两下担误了。你看圣贤书里。那一处不说着忠孝二字。我今既不能事君。又不能事亲。当时母亲教我读书。也只要识些礼义。知而不能行。看他何用。</p>
        
        <p class="曲"><span class="牌">解三酲</span>念孩儿幼承母训。习诗书礼义之文。<span class="夹白">今日淹滞在此呵。</span>天涯彩衣思报本。空含泪望孤云。<span class="夹白">奈何不能还家。</span>归迟恐怀风木恨。不得高堂终养亲。还思忖。总然是天长地久。怎负亲恩。</p>
        
        <p class="白">母子之私既不能尽。君臣之义将何如。</p>
        
        <p class="曲"><span class="牌">前腔</span>七志六经曾解读。二典三谟知未闻。他乡锦衣思补衮空回首望枫宸孤衷自持臣子分。不得当朝亲事君。还思忖。总然是天高日远。怎负君恩。</p>
        
        <p class="曲"><span class="牌">菊花新</span><span class="科">末上</span>为臣当以效三仁。轩冕何如道义尊。就里自评论。改节此心何忍。</p>
        
        <p class="白">下官姓王。名伦。乃先朝文正公之曾孙也。忝登张状元榜进士。除授侍御之职。奉使到此。被契丹拘禁两年。不得南还。单于要授我官职。怎负宋朝大恩。有乖君臣之义。见说单于有一公主。要选张状元为婿。即今着汤思退议婚。但未知张状元立志如何。待我假意试他一试。此间正是他寓所。不免进去。<span class="科">见介末</span>状元贺喜。<span class="科">生</span>何喜可贺。</p>
        
        <p class="曲"><span class="牌">胜葫芦</span><span class="科">净上</span>奉命单于议结婚。甥舅国做朱陈。若是书生成合卺。管教月老得宠冠三军。</p>
        
        <p class="白">下官乃是汤思退。职授行人。奉朝命出使到此。特蒙契丹主恩遇加厚。即今要选张侍郎为婿。着我来作伐。只是这个人有些执古相。不通世俗。这里正是他寓居。待我进去一探。<span class="科">相见介生</span>汤使臣请坐。<span class="科">净</span>状元。小子有一事相干。不敢启齿。<span class="科">生</span>但说不妨。<span class="科">净</span>契丹主晓得足下人才出众。要把长公主选招为婿。特着小子来作伐。<span class="科">生</span>下官自有荆妇在家。如何使得。<span class="科">净</span>田舍翁多收十斛麦。尚欲易妇。你如今腰金衣紫。便讨了两个妻子。也何害于理。<span class="科">生</span>这等败坏风俗的言语。不要说起。<span class="科">净</span>他到怪我了。<span class="科">生</span>王大人。你与我莫逆之交。可与我好言一赞襄。<span class="科">末背云</span>待我假意一试他。<span class="科">转身介</span>张大人。贵易交。富易妻。人情乎。<span class="科">生</span>王大人所读何书。你也这般轻觑我。<span class="科">净</span>状元。成就了罢。他也是一个君主。恐怕反而无情。那时节悔之晚矣。<span class="科">生</span>王大人岂不闻颜常山段司农之事乎。我何爱一死。<span class="科">净</span>颜杲卿是死于国难。你要学他忠烈。段秀实以笏击贼。终不然要打我。你说话好没分晓。<span class="科">末</span>汤使臣请息怒。自有公议。<span class="科">净</span>这等没家的所在。谁来公议。罢罢。我做月老的须索吃些下贱。没奈何。只得再把好言一劝化。张大人。成了这头亲事。我和你说不尽富贵。</p>
        
        <p class="曲"><span class="牌">啄木儿</span><span class="科">生</span>乞垂悯。听诉因。自古道儒为席上珍。念宋弘自有荆妻。叹王蠋元是齐臣看古人岂将名节损。昭昭史书垂不泯。<span class="夹白">君恩妻义。俱不可爽。我怎肯</span>背义忘恩绝大伦。</p>
        
        <p class="曲"><span class="牌">前腔</span><span class="科">净</span>休推阻。略具陈。<span class="夹白">张大人。人生富贵。百年有几。</span>叹浮世光阴真一瞬。<span class="夹白">岂不闻卓文君潜奔之事乎。</span>顺时变须羡相如。死臣节空笑辛宾。<span class="夹白"><span class="科">末</span>状元。</span>王庭美人谐秦晋。<span class="夹白">他</span>形驱势迫宜随顺。莫负了殷勤冰上人。</p>
        
        <p class="曲"><span class="牌">三段子</span><span class="科">生</span>缅怀帝阍。料苏卿终怀虏尘。引刃自刎。<span class="科">净诨介生</span>料田横终拚弃身。<span class="夹白"><span class="科">净</span>只怕他</span>无情虏酋心怀忿。<span class="夹白">把</span>咱每弃戮成齑粉。这段良缘翻做祸衅。</p>
        
        <p class="曲"><span class="牌">前腔</span><span class="科">生</span>任他怒嗔。我何颜应承此因。<span class="夹白"><span class="科">净</span>好笑你念头差了。他若要招我为婿。连夜就成。<span class="科">生</span></span>任伊笑哂。我赤心孤忠自存<span class="科">末</span>想他<span class="夹白">也</span>不怕婴锋刃。<span class="夹白">汤使臣。</span>伊家莫把言相窘。<span class="夹白">张大人且宁耐。尚有老夫人在堂。</span>子道臣忠须当两尽。</p>
        
        <p class="白"><span class="科">净</span>张状元。再四苦劝。你不肯从我。如今把你的言语去报与他知道。日后莫要懊恨我。<span class="科">末</span>汤使臣。更有宛曲计议。<span class="科">净</span>王大人。你不肯撺掇。我也去对他说。你休要怪我。</p>
        
        <p class="落诗"><span class="科">生</span>一段姻缘似捻沙。<br /><span class="科">净</span>心偏性执笑伊家。<br /><span class="科">末</span>落花有意随流水。<br /><span class="科">生</span>流水无情恋落花。</p>
        
        <h2 id=ch26 class="chapter"><span class="出题">第二十六出　义释</span></h2>
        
        <p class="白"><span class="科">末上</span>三军敛手待和戎。扰扰迁都避敌锋。安得上方三尺剑。直从天上斩奸雄。自家不是别人。乃是宋江手下一个兄弟。大宋为秦贼弄权。困辱诸将。契丹占扰中原。势逼南畿。即日迁都临安。士民奔走。哭声载道。其间多有以强凌弱。以众欺寡。俺哥哥着我每沿路巡走。务要抑强制暴。恤寡周贫。行些好事。正是天上人间。方便第一。<span class="科">下</span></p>
        
        <p class="曲"><span class="牌">水底鱼儿</span><span class="科">丑挑行李上</span>瓦解沙崩。指临安为上京。人烟奔竞。边烽日夜惊。</p>
        
        <p class="白">契丹侵扰。大宋迁都避难。兵火连绵。人家播荡。老的无处存身。只得向前奔走。正是宁作太平犬。莫作离乱人。<span class="科">下净末上诨介外上</span>三尺龙泉万卷书。老天生我意何如。山东宰相山西将。彼丈夫兮我丈夫。自家宋江的便是。兄弟三十六人。横行天下。云聚星散。踪迹无定。鸣锣击鼓。剽掠有时。除非黄榜可招安。余下官军收不得。兄弟每那里。<span class="科">净末</span>覆哥哥。有何钧旨。<span class="科">外</span>如今宋室南迁。士民奔走。路上强暴。侵凌寡弱。你每马上巡视。但有富豪商旅。分掠他些金帛衣服。如遇孤苦贫穷。就要分赠与他。不可违我号令。<span class="科">净末应介</span></p>
        
        <p class="曲"><span class="牌">缕缕金</span><span class="科">贴旦上</span>家荡散。业飘零。携筐还负筥。离家庭。两口无依倚。身如蓬梗向人烟骤处奔前程。何时得安靖。</p>
        
        <p class="白"><span class="科">净末</span>住了。<span class="科">贴旦跪介外</span>妇人。你怎么两个行路。男子汉也没有一个。敢是背夫逃走。或是官宦人家驱奴使婢。从实说来。<span class="科">贴</span>告将军。两个孩儿仕宦在外。止有这一个媳妇奉侍老身。今遇迁都。家业播荡。出来逃难则个。<span class="科">外背介</span>想是个良家女眷。待我试他一试。<span class="科">转身介</span>兄弟每。拿那小妇人杀了。<span class="科">净末应介</span></p>
        
        <p class="曲"><span class="牌">园林好</span><span class="科">贴</span>告将军熊威暂停。容老妾一言诉鸣。<span class="夹白"><span class="科">外</span>这个妇人敢不是好的。<span class="科">贴</span></span>我媳妇罗敷节行。<span class="夹白"><span class="科">外</span>罗敷是烈女。不信他有这等贤行。<span class="科">贴</span>老身怎敢说谎。</span>乞矜恕。放残生。乞矜恕。放残生。</p>
        
        <p class="白"><span class="科">外</span>既是这等。杀了那老的。留了小的罢。<span class="科">净末应介</span></p>
        
        <p class="曲"><span class="牌">前腔</span><span class="科">旦</span>望将军哀怜下情。我姑氏今当暮龄。苟若要伤残他命。妾代死。敢偷生。<span class="夹白"><span class="科">净</span>你就替他杀也不管你。<span class="科">旦</span></span>妾代死。敢偷生。</p>
        
        <p class="白"><span class="科">外</span>这两个妇人到有贤行。兄弟每。放了他罢。<span class="科">净末应介</span></p>
        
        <p class="曲"><span class="牌">前腔</span><span class="科">外</span>看老妪孤寒可矜。这少妇贞烈可旌。想不是鹑奔妾媵。<span class="夹白">兄弟。与他些金帛。妇人收了。<span class="科">净与金帛介外</span></span>赐金帛。济余生。赐金帛。济余生。</p>
        
        <p class="曲"><span class="牌">前腔</span><span class="科">净末</span>俺渠魁乾坤遍经。恤孤寡朝邦有声。故将此衣装相赠。凶变吉。死回生。凶变吉。死回生。</p>
        
        <p class="白"><span class="科">外</span>妇人。俺不是别人。乃是宋江将军。怜你两个孤苦。况又恩义相结。故将此金帛资助。前路如有人抢夺。只说宋江将军与你的。<span class="科">贴旦</span>多谢将军。<span class="科">外净末</span>正是当权若不行方便。如入宝山空手回。<span class="科">并下贴倦坐介旦</span>一斟一酌。莫非前定。奴家为着迁都扰乱。荒荒张张。扶着婆婆出外逃避。一文盘费也没有。不料中路遇着强寇宋江获住。几被杀害。因见妇姑恩爱。乃授金帛相赠。自古道。智士不饮盗泉之水。廉者不受嗟来之食。本待将此非义之物遗弃在路。奈婆婆年老无措。只得隐小过以全大义。正是饥时得一口。胜如饱时得一斗。<span class="科">扶贴下</span></p>
        
        <h2 id=ch27 class="chapter"><span class="出题">第二十七出　赶散</span></h2>
        
        <p class="曲"><span class="牌">水底鱼儿</span><span class="科">末负行李上</span>笳鼓喧轰。四方多战争。离乡别井。怎当心战兢。</p>
        
        <p class="白">乱离时世。盗贼如麻。此处不是安身之地。正是心慌来路远。事急出家门。<span class="科">下净丑上</span>假饶走到焰摩天。脚下腾云须赶上。自家乃是太行山草寇。今被契丹占夺中原。挟众到江南。以劫掠为生。夜聚晓散。着处为家。且喜宋朝多故。并无官军禁止。适来见一个汉子。背着行李。在此经过。怎么不见了。必在树林中藏着。且在此躲避。伺候则个。</p>
        
        <p class="曲"><span class="牌">缕缕金</span><span class="科">旦扶贴上</span>愁雨卧。怯霜征。程途劳跋涉。苦伶俜。怅恨姑年老。妾身羸病。<span class="夹白">况</span>弓鞋窄小怎生行。萍踪几时定。</p>
        
        <p class="白"><span class="科">净丑喝介贴旦慌介净丑</span>不要慌张。在此少住。<span class="科">贴倒落包旦坐介</span></p>
        
        <p class="曲"><span class="牌">锁南枝</span><span class="科">贴</span>娘和女。苦又孤。<span class="夹白"><span class="科">净</span>不管你孤苦。只要财物。<span class="科">贴</span></span>萧然此身无抱负。<span class="科">净丑打介贴</span>垂老死何辜。难禁这凄楚。<span class="夹白"><span class="科">丑</span>把金帛来。<span class="科">贴</span></span>金与帛半点无。望将军莫嗔怒。</p>
        
        <p class="白"><span class="科">净丑</span>小妇人怎的说。</p>
        
        <p class="曲"><span class="牌">前腔</span><span class="夹白"><span class="科">旦</span>念我</span>离乡井。在路途。将军可怜容告诉。<span class="夹白"><span class="科">净丑</span>你两个妇人不要讨打吃。<span class="科">旦</span></span>逃难避迁都。孤身最贫苦。<span class="夹白"><span class="科">净丑打贴介</span>老妇人快把衣服来。<span class="科">旦</span></span>休摧挫乞恕奴。<span class="夹白">只得</span>将身来强回护。</p>
        
        <p class="白"><span class="科">净丑打贴旦护介净丑推倒贴夺包袱介旦</span>这是宋江将军与我的。<span class="科">净</span>我每做了二十年寇盗。不曾见这两个妇人奸猾。他把金帛衣装掩在身下。只说没有。及至搜检出来。又胡说是宋江将军与他的。他便施得仁义。我每不管。只要些财物。本要砍他一刀。<span class="科">丑</span>罢罢罢。既得他的财物伤他性命何用。正是寻思总是一场梦。<span class="科">净</span>你是何人我是谁。<span class="科">下贴醒介</span></p>
        
        <p class="曲"><span class="牌">前腔</span>神初醒。气不苏。羸身强前难举步。<span class="夹白">媳妇怎生不见只见烟树苍茫。归鸦乱噪。又是天晚了。只见</span>烟树乱啼乌。空山欲昏暮。空嗟叹枉叫呼。怎不见我媳妇。</p>
        
        <p class="白">媳妇。媳妇。<span class="科">下旦醒起介</span></p>
        
        <p class="曲"><span class="牌">前腔</span>荒村里。遇贼徒。行装罄然遭劫掳。弱体强支吾。苍黄此颠仆。<span class="夹白">天色昏暝。婆婆那里去了。</span>烟光惨人影疎。向谁行问前路。</p>
        
        <p class="白">婆婆怎不见了。只得向前去寻。<span class="科">下贴上</span>媳妇那里去了。</p>
        
        <p class="曲"><span class="牌">前腔</span>天欲暮。日易晡。茫茫此身迷处所。望眼已模糊。忧心又惊怖。空嗟叹枉叫呼。怎不见我媳妇。</p>
        
        <p class="白"><span class="科">叫介</span>正是浓霜偏打无根草。横雁偏寻薄命人。<span class="科">下旦上叫介</span>婆婆那里去了。</p>
        
        <p class="曲"><span class="牌">前腔</span>心酸痛。念我姑。神魂恍然失举措。他衰病倩谁扶。饥寒有谁顾。烟光惨人影疎。向谁行问前路。</p>
        
        <p class="白"><span class="科">叫介</span>正是屋漏更兼连夜雨。船迟又被打头风。</p>
        
        <h2 id=ch28 class="chapter"><span class="出题">第二十八出　寄书</span></h2>
        
        <p class="曲"><span class="牌">凤凰阁</span><span class="科">生上</span>遐荒淹滞。回首乡关何处是。谩怜青镜旧颜非。洒尽思亲千点泪。驱驰王事。为公义私恩暂违。</p>
        
        <p class="白">辛苦遭逢起一经。干戈落落四周星。山河破碎风飘絮。身世浮沉浪打萍。持汉节。困胡庭。时将长剑倚高冥。人生自古谁无死。留取丹心照汗青。下官为使命来此。只因不就契丹亲事。被他拘禁。不容南还。光景倏忽。岁聿五更。知我家中母亲安否何如。知我兄弟妻子侍奉若何。正是虽无千丈线。万里系人心。</p>
        
        <p class="曲"><span class="牌">出队子</span><span class="科">外上</span>霜凋愁鬓。岁久边尘客寓居。何时按剑上彤墀。把误国奸邪来斩取。一点丹心他人怎知。</p>
        
        <p class="白">下官姓洪。名皓。乃宋朝礼部侍郎。奉君命出使于此。被契丹留住。见说张状元为招婿不从。亦被拘禁在此。不免去一探问。少叙乡情则个。此间正是他寓所。不免进去。<span class="科">见介生</span>洪大人请坐。<span class="科">外</span>状元。贼臣误国。边将寝兵。内有秦丞相之奸。外有汤思退之佞。将我和你拘留在此。无益于朝廷。如何是好。<span class="科">生</span>便是。他奸邪结党。不能祛除。我前番被汤思退谗谮。赞助单于。逼我为婿。不胜一时之忿。就欲拔剑斩那佞臣之首。然后自刎。又被王侍御苦劝道。一则老母在堂。不宜自尽。二则天子之使。不宜擅杀。有伤孝义。是以不果。<span class="科">外</span>正说得是。既有老夫人在上。权且宁耐。但不要屈节于膻腥之类便了。姑迟岁月。苟得还朝。把那奸佞之徒却做区处。<span class="科">生</span>谨受教了。</p>
        
        <p class="曲"><span class="牌">梁州序</span>风尘孤客。皇华天使。节苦冰霜坚厉。丹心一点。终身誓死无亏。<span class="夹白">但只虑</span>高堂日短。破镜鸾孤。两下无依倚。举头亲舍远。片云飞。愁睹斑斓五彩衣。<span class="科">合</span>臣子分竭忠义。念亲恩育养全遗体。当国难怎生避。</p>
        
        <p class="白"><span class="科">外</span>你看那清霜满地。白草连天。胡马乱鸣。哀笳乱发。当此之时。宁无故国之思。</p>
        
        <p class="曲"><span class="牌">前腔</span>清霜衰草。黄沙边地。日晚胡笳哀泪。天涯游子。离心转觉伤悲。<span class="夹白">况那</span>衡阳雁杳。湘浦鱼沈。苦道书难寄。几回魂欲断。思凄迷。梦绕关河月落时。<span class="科">合前</span></p>
        
        <p class="曲"><span class="牌">前腔</span><span class="科">生</span>醉心胸贤圣诗书。存性分朝神清气。问平生辛苦。所学何事。<span class="夹白">汤思退那奸佞之徒。只贪一时侥幸。却笑那</span>甘心降虏。俛首归戎。此辈真忘耻。楚囚边塞远。任风吹。须把金戈挽落晖。<span class="科">合前</span></p>
        
        <p class="曲"><span class="牌">前腔</span><span class="科">外</span>想古人在颠沛流离。未尝肯贪生逐利。这班班青史。尚垂芳誉。<span class="夹白">看那</span>牧羊还汉。溃腹归唐。苦操真难比。袖中三尺剑。吐光辉。不斩楼兰誓不归。<span class="科">合前外</span></p>
        
        <p class="白">见说朱使臣今日南还。下官要附寄一封家书。不知准行否。<span class="科">生</span>便是。下官亦修书在此相待。少刻就到。</p>
        
        <p class="曲"><span class="牌">出队子</span><span class="科">末上</span>别离情况。愁断河梁五字诗。故人相见在天涯。欲寄平安书咫尺。归兴匆忙。只须暂辞。</p>
        
        <p class="白">下官朱弁的便是。奉使到此。事毕南还。昨日张状元再四与我说寄家书回去。只索去一告别。此间正是他寓所。不免直入去。咱不须童子将命。期与故人觌颜。<span class="科">见介</span>二位大人。下官特来告辞。<span class="科">生</span>朱大人请坐。<span class="科">末</span>下官去促。不必留坐。<span class="科">外</span>下官亦烦附带一书。<span class="科">末</span>当得当得。<span class="科">生</span>客边愧乏饯行之礼。休怪。<span class="科">递书介</span></p>
        
        <p class="曲"><span class="牌">玉山颓</span><span class="科">生</span>凭君传语。<span class="夹白"><span class="科">末</span>传与何人。<span class="科">生</span></span>我萱亲不须念儿。自当时一别容颜。到今来几易寒暑。<span class="夹白">更烦你传示我</span>娇妻幼弟。望早晚躬调甘旨。<span class="夹白"><span class="科">末</span>谨领谨领。<span class="科">合</span></span>万里人南去。唱骊驹。一封书寄数行啼。</p>
        
        <p class="曲"><span class="牌">前腔</span><span class="科">外</span>南冠拘系。<span class="夹白"><span class="科">末</span>大人几时还乡。<span class="科">外</span></span>问南还犹未有期。叹终朝目断孤鸿。更那堪信绝双鲤。云横远树。难把我乡心遮住。<span class="科">合前</span></p>
        
        <p class="曲"><span class="牌">前腔</span><span class="科">末</span>阳关别意。叹征人先怯路岐。只虑着苦雪繁霜。怎跋涉万山千水。带着云笺数纸。恐路杳浮沉无计。<span class="科">合前</span></p>
        
        <p class="落诗"><span class="科">外</span>乡关万里隔风烟。<br /><span class="科">生</span>一纸音书托便传。<br /><span class="科">末</span>正是雁飞不到处。<br /><span class="科">合</span>果然人被利名牵。</p>
        
        <h2 id=ch29 class="chapter"><span class="出题">第二十九出　邮亭</span></h2>
        
        <p class="白"><span class="科">末扮驿卒上</span>车如流水马如星。南北纷纷走不停。落日长途天欲曙。行人翘首望邮亭。自家乃是驿传里一个供用使卒。天色将晚。恐有官员每到此停宿。免不得伺候则个。</p>
        
        <p class="曲"><span class="牌">六么令</span><span class="科">贴上</span>兵戈扰扰。叹孤身患苦杂逃。中途骨肉又相抛。空悲怨谩啼号。妇姑两下难寻讨。妇姑两下难寻讨。</p>
        
        <p class="白">媳妇怎生不见。远远望见一个妇人来了。莫不是我的媳妇。且在此等候咱。<span class="科">丑扮妇人上</span>母子不相顾。士民方乱奔。苍茫途路远。日暮正愁人。母亲怎不见了。<span class="科">叫介</span>又不是。俺母亲在外逃难。适来路上遇着几阵军马。只在树林下躲避。慌慌张张失了母亲所在。只道前面走的妈妈是了。谁想不是。天色昏暝。如何是好。<span class="科">贴</span>愁人莫向愁人说。说与愁人转转愁。老身不见了媳妇。一路里寻问来。遇着一个女娘。元来他也是失了母亲。娘子。天色晚了。前面又没村落。我和你只得在此间驿里借宿一宵。<span class="科">丑背介</span>情知不是伴。事急且相随。便是。奴家是一个妇人。又没处去。望妈妈挈带一挈带。<span class="科">贴</span>老身面羞。难以启齿。娘子。你须对驿使一说。<span class="科">丑</span>驿使哥。奴家二人欲在此借宿一宵。望乞怜悯则个。<span class="科">末</span>娘子。人烟扰攘。此间驿里多有官员每来往。妇人家不便。及早向别处寻宿去。<span class="科">丑</span>妈妈。他不容如何是好。<span class="科">贴</span>你再去一央恳。</p>
        
        <p class="曲"><span class="牌">前腔</span><span class="科">丑</span>天光暝了。看林间宿鸟归巢。长亭渺渺路迢迢。烦借宿过今宵。<span class="科">合</span>望君就里听哀告。望君就里听哀告。</p>
        
        <p class="白"><span class="科">末</span>不是我作难。</p>
        
        <p class="曲"><span class="牌">前腔</span>邮亭要道。看驰车骤马纷交。空房往往寓官僚。<span class="夹白">若官僚每知道有妇人在此呵。</span>咱罪罚是谁招。<span class="夹白"><span class="科">贴丑</span>没奈何望照顾一番。<span class="科">末</span></span>女娘谩且来聒炒。女娘谩且来聒炒。</p>
        
        <p class="白"><span class="科">贴丑</span>告覆驿使。事出无奈。望容歇一宵。自当酬谢。<span class="科">末背云</span>这两个妇人举止羞涩。想是好人家的宅眷。欲待不容。他又再四哀告。罢罢。自古道。与人方便。自己方便。便是大官员到来。只得与他一遮掩。娘子。你二人权在此回廊下就地歇宿一宵。<span class="科">贴丑</span>如此多谢。<span class="科">贴</span>娘子。我和你在此一坐罢了。<span class="科">丑</span>正是。</p>
        
        <p class="曲"><span class="牌">前腔</span><span class="科">贴</span>和衣睡倒。向回廊就地铺茅。<span class="科">丑</span>中心哀苦思无聊。寻骨肉盼来朝。<span class="夹白"><span class="科">末</span>娘子。恐有官员每到此。</span>你们在此休喧噪。你们在此休喧噪。</p>
        
        <p class="曲"><span class="牌">前腔</span><span class="科">净随外上</span>孤云缥渺。盼乡关去路非遥。高堂音问久寥寥。从今把甘旨调。<span class="夹白">左右。分付驿使不要传报前驿。就此间安歇了。<span class="科">净</span>领台旨。<span class="科">叫介合</span></span>管教候吏休传报。管教候吏休传报。</p>
        
        <p class="白"><span class="科">末</span>这是什么大人。<span class="科">净</span>张探花大人。<span class="科">外</span>左右。着驿子收拾宿处。<span class="科">净应叫介末</span>已打点在正堂上了。请大人就此歇宿。<span class="科">外</span>驿使。我行路辛苦。在此歇息。闲杂人等。不许闹炒。<span class="科">末</span>大人请安稳。此处没人打搅。<span class="科">外作睡介净末诨介贴</span>黄昏时候。驿馆中真个好冷落。</p>
        
        <p class="曲"><span class="牌">集贤宾</span>黄昏古驿人静悄。坐来寒气萧萧。破壁残灯和雨照。惟瘦影孤形相吊。容颜渐槁。何日里得宽怀抱。心似捣。<span class="夹白"><span class="科">丑</span>妈妈。你为什么这般愁怨。<span class="科">贴</span></span>为子妇离愁多少。</p>
        
        <p class="白"><span class="科">内擂鼓介外</span>谯楼上又报更了。</p>
        
        <p class="曲"><span class="牌">前腔</span>初更画角声袅袅。听敲窗乱叶风飘。<span class="科">内作雁声</span>月暗江天孤雁叫。叹绝塞音书难到。西堂梦杳。吟不就池塘春草。心似捣。为手足离愁多少。<span class="科">净诨介</span></p>
        
        <p class="曲"><span class="牌">莺啼序</span><span class="科">丑</span>楼头戍鼓方二敲。冷风刮面犹峭。受饥寒这苦难熬。此身无所依靠。正四方干戈战争。况满路豺狼纷扰。心似捣。<span class="夹白"><span class="科">贴</span>娘子。你为何烦恼。<span class="科">丑</span></span>为骨肉离愁多少。</p>
        
        <p class="白"><span class="科">内鼓声介末</span>谯楼上更漏声又是夜半了。</p>
        
        <p class="曲"><span class="牌">前腔</span><span class="科">贴</span>三更漏点出丽谯。中宵魂梦颠倒。叹一家瓦解冰消。也知生死难料。避兵火慌忙走奔。奈客路遭逢强暴。心似捣。为子妇离愁多少。<span class="科">内鸡声介</span></p>
        
        <p class="曲"><span class="牌">琥珀猫儿坠</span><span class="科">外</span>四更时分。归梦已惊觉。野店鸡声何太早。高堂亲鬓叹衰老。<span class="科">合</span>烦恼。怎能勾骨肉团圆。母子相保。</p>
        
        <p class="曲"><span class="牌">前腔</span><span class="科">丑</span>五更将尽。庭树野乌噪。月淡霜浓天渐晓。征夫催起正喧闹。<span class="科">合前外</span></p>
        
        <p class="白">左右。馆驿子那里。<span class="科">末跪介</span>有有。<span class="科">外</span>驿使。我马上辛苦。正要安寝一夜。五鼓只听得这壁厢又哀怨。那壁厢又啼哭。多似妇人声音。敢有什么妇人在廊屋下歇。<span class="科">末</span>没有。<span class="科">外</span>休要说谎。左右你同去看。有甚么人啼哭。着他入来。<span class="科">净应同末出看介末</span>你两个娘子。好意留你一宿。只管哀哭。成夜聒炒。如今事发连累我。大人在正堂上。你自去回话。<span class="科">丑</span>是这个妈妈啼哭。不干奴家事。<span class="科">末</span>妈妈。你自去见大人。<span class="科">丑</span>妈妈。你先去回话。我随后来。奴家在路上不见了母亲。昨晚到此投宿。巴不能得天明。上路寻问。那里去管闲事。正是双手擘开生死路。一身跳出是非门。<span class="科">下贴进见介外</span>来的妇人到和我母亲厮似。呀。正是我母亲。母亲。你缘何到此。<span class="科">净诨介</span>谁想是老夫人。早是我不曾骂他。<span class="科">外哭介</span></p>
        
        <p class="曲"><span class="牌">哭相思</span><span class="科">贴</span>当日母子分离难拚舍。谁知此地相逢也。</p>
        
        <p class="白"><span class="科">外</span>母亲。你独自到此。嫂嫂怎生不见。</p>
        
        <p class="曲"><span class="牌">五更转</span><span class="科">贴</span>值乱离。遭兵火。这风波怎奈何。抛家两口出逃躲。怎想中途。忽逢强虏。姑与妇两处分。吃折挫。衰年到此没结果。地转天翻。何时安妥。</p>
        
        <p class="曲"><span class="牌">前腔</span><span class="科">外</span>自那时离膝下。去沙场道路赊。天南地北心牵挂。转首三年。才瞻亲舍。<span class="夹白"><span class="科">贴</span>你哥哥消息怎么了。<span class="科">外</span></span>念我兄经战伐。无凶祸。<span class="夹白"><span class="科">贴</span>既无凶祸。如今却在那里。<span class="科">外</span></span>被朝廷使命北迁播。骨肉凄凉。人离家破。</p>
        
        <p class="白">母亲。不知嫂嫂在那里折散了。<span class="科">贴</span>只在亭山脚下。其时天色昏暝。被强贼索要财物。揪打昏闷在地。醒来时两下失所了。<span class="科">悲介外</span>母亲。且不要烦恼。料嫂嫂只在人家村里。一壁厢差人寻问。哥哥在北地。料在早晚回来。母亲宜自保重。<span class="科">贴</span>孩儿。只是心中撇不下。<span class="科">外</span>左右。将钱二百文。赏那驿使。<span class="科">净</span>有有。<span class="科">外</span>驿使整理轿马。<span class="科">末</span>齐备在此了。<span class="科">外</span>母亲。家业既已荡尽。且到旧时朋友家借居了。再作区处。母亲请上轿。</p>
        
        <p class="落诗"><span class="科">贴</span>三年骨肉叹西东。<br /><span class="科">外</span>萍水相逢传舍中。<br /><span class="科">净</span>无限心中不平事。<br /><span class="科">末</span>一番清话又成空。</p>
        
        <h2 id=ch30 class="chapter"><span class="出题">第三十出　避难</span></h2>
        
        <p class="曲"><span class="牌">月云高</span><span class="科">旦上</span>两眉长皱。愁怀与谁剖。奔走长途里。更苦遭强寇。仰诉苍天。望将奴暗中祐。痛苦姑年老。怎得亲承箕箒。掩面无言只泪流。骨肉萧条无限愁。</p>
        
        <p class="诵"><span class="牌">玉楼春</span>芙蓉秋老颜非故。云亸翠鬟莲困步。钿钗零落镜鸾孤。为怜残影时回顾。　　怀羞忍耻生难度。负苦含辛谁控䜣。间关冒刃救亲姑。妾身岂是卢家妇。</p>
        
        <p class="白">奴家昨日扶持了婆婆出路避难。急遽之中。一些行李也不曾将得。路上遇着一阵骑兵。自称宋江将军。怜我妇姑贫苦。反赠许多衣帛金银。自意涸鳞得水。可济残生。行到山僻去处。天色将冥。又被强徒剽掠俱尽。将我与婆婆凌虐。一时昏倒在地。及至苏醒起来。日已昏惨。草树冥迷。失了婆婆所在。当时就欲赴水自尽。犹恐婆婆身无下落。以此苟留残生。随路寻问。竟没消息。其奈不曾经惯路途滋味。如何是好。正是佳人已属沙咤利。义士今无古押衙。不免再行几步。</p>
        
        <p class="曲"><span class="牌">前腔</span>路途生受风尘怎驰走。其奈弓鞋小。欲进还却后。孤影栖栖。何殊丧家狗。至此身狼狈。想是时遭阳九。四顾茫茫何处投。未语人前先害羞。</p>
        
        <p class="白">看日影衔山。归鸦成阵。天色将晚。称早寻个宿处。那村林里想必有人家居住。不免向前去扣门则个。开门。</p>
        
        <p class="曲"><span class="牌">普贤歌</span><span class="科">净上</span>夫因兵难丧边邮。寂寞蓬茅老寡妻。林深客到稀。何人扣破扉。<span class="科">内作犬吠介</span>落日孤村山犬吠。</p>
        
        <p class="白">天色将晚。山深地僻。有甚么人来扣我门。待老娘出去一探看。<span class="科">旦叫介净</span>疾风暴雨。不过寡妇之门。这般乱离时世。有甚事来聒闹。不开不开。<span class="科">旦</span>奴家是落难之人。望留歇则个。<span class="科">净</span>是个妇人声音。待我开门看看。<span class="科">旦</span>婆婆万福。<span class="科">净</span>娘子。我看你也是个好人家宅眷。夜晚有何急事到此。<span class="科">旦</span>奴家在患难之中。事出无奈。望怜悯则个。<span class="科">净</span>且请里面坐。问你原故。<span class="科">旦进介净</span>娘子请坐。你在何处被难。说与老身知道。<span class="科">旦</span>婆婆。一言难尽。<span class="科">净</span>但说不妨。</p>
        
        <p class="曲"><span class="牌">孝顺歌</span><span class="科">旦</span>我衷肠事欲诉谁。间关此身经乱离。兵火满乡闾。抛家出逃避。朝东暮西。<span class="夹白"><span class="科">净</span>大宋迁都。人家多被兵难。<span class="科">旦</span></span>谁想中途。豺狼相遇。把财帛掳掠无遗。窘迫难存济。<span class="夹白"><span class="科">净</span>可怜患难中又被强暴。<span class="科">旦</span></span>遭辱挫受祸危。颠沛中失姑氏。</p>
        
        <p class="白"><span class="科">净苦介</span>又不见了婆婆。</p>
        
        <p class="曲"><span class="牌">前腔</span><span class="科">旦</span>身孤苦力倦疲。饥寒怎当怯路岐。终死向沟渠。聊生已无计。愁怀几许。念忆亲姑。知他何处。身似浪里浮萍。荡迹无根蔕。<span class="夹白"><span class="科">净</span>娘子。你原在那里住居。谁家宅眷。<span class="科">旦</span></span>鸣珂巷是祖居。张九成我夫婿。</p>
        
        <p class="曲"><span class="牌">锁南枝</span><span class="夹白"><span class="科">净</span>看他</span>形憔悴。心惨凄。生离死别真可悲。听说那情由。莫是吾家旧恩主。<span class="科">旦嗟叹介净</span>休嗟叹莫泪垂。在妾家暂居住。</p>
        
        <p class="白"><span class="科">净</span>娘子。你官人如今那里去了。</p>
        
        <p class="曲"><span class="牌">前腔</span><span class="夹白"><span class="科">旦</span>方才</span>凤谐侣。<span class="夹白">又辞家</span>往帝畿。<span class="夹白"><span class="科">净</span>去做甚么。<span class="科">旦</span></span>只为春闱催试。<span class="夹白"><span class="科">净</span>可曾得中试。<span class="科">旦</span></span>独占金榜高魁。一向牵名利。<span class="夹白"><span class="科">净</span>去几年了。<span class="科">旦</span></span>六七年不见归。未审飘零在何地。</p>
        
        <p class="白"><span class="科">净</span>娘子莫不是张状元家。<span class="科">旦</span>正是。<span class="科">净</span>老身正是伊家旧奴。见说状元去征剿未归。</p>
        
        <p class="曲"><span class="牌">前腔</span><span class="科">净</span>你鸳鸯伴。两处飞。家园荡散无所依。<span class="夹白">娘子。</span>途路遇逢伊。须当报恩义。<span class="夹白"><span class="科">旦</span>婆婆莫不误了。<span class="科">净</span></span>休拒阻莫致疑。妾是伊家老奴婢。</p>
        
        <p class="曲"><span class="牌">前腔</span><span class="科">旦</span>我愁肠暂轻慰。喜鹪鹩得故枝。免向人前羞耻。幸尔老妪相留。感荷殷勤意。<span class="夹白">但不知婆婆在那里安身了。</span>心下苦人怎知。念骨肉何时再完聚。</p>
        
        <p class="白"><span class="科">净</span>娘子。不瞒你说。我丈夫叫做周全。原是你公公手里家奴。后因代役西征。死在军中了。止剩得老媳妇一身。守困于此。且是山深地僻。没人打搅。你可权在此安顿了身己。谩谩的寻问老夫人下落。<span class="科">旦</span>苦婆婆年纪高大。如何撇得下。<span class="科">净</span>休要烦恼。老夫人在路上奔走。人晓得是张状元的母亲。料是收留他。<span class="科">旦</span>如此多谢。无恩可报。</p>
        
        <p class="落诗"><span class="科">旦</span>家空夫丧妾飘蓬。<br />幸免流离道路中。<br /><span class="科">净</span>一叶浮萍归大海。<br />人生何处不相逢。</p>
        
        <h2 id=ch31 class="chapter"><span class="出题">第三十一出　潜回</span></h2>
        
        <p class="曲"><span class="牌">谒金门</span><span class="科">生上</span>愁思乱。天际一声哀雁。心恋慈亲榆景晚。几番肠欲断。<span class="科">末上</span>十载风尘游宦。报国务输忠款。长夜漫漫犹未旦。谩教歌石烂。</p>
        
        <p class="诵"><span class="牌">踏莎行</span><span class="科">生</span>汉室堂堂。王臣蹇蹇。一身困厄终难免。邦危主辱死何妨。妻孤母老生犹恋。　　<span class="科">末</span>那饮药谯玄。纳肝弘演。高风劲节真堪羡。沧溟波浪能几枯。岁寒松柏何曾变。</p>
        
        <p class="白"><span class="科">生</span>王大人。我和你奉君命来此。却被小人谗谮。拘禁不容还国。奈何奈何。<span class="科">末</span>状元。智者不惑。仁者不忧。勇者不惧。天生德于予。桓魋其如予何。古人一饭之德。尚且不忘。况我和你腰金衣紫。驷马高车。而受任责如此。且说我和你穿的。</p>
        
        <p class="曲"><span class="牌">红衲袄</span>穿的是绣云裘戴着铁豸冠。手捧着紫泥书执着白象简。<span class="夹白">我和你出入呵。</span>七香车引着黄罗伞。五花骢拥着碧玉鞍。<span class="夹白">这般富贵呵。</span>受君禄。心怎安。负君恩知愧赧。须信是为臣难更难。</p>
        
        <p class="曲"><span class="牌">前腔</span><span class="科">生</span>我也曾侍黄麻在供奉班。也曾赐金莲接士馆。只为封章奏入承明谏。致此万里边庭凋素颜。总然使困桁杨拘狴犴。我这里苦冰霜。节自完。至死心存一寸丹。</p>
        
        <p class="曲"><span class="牌">前腔</span><span class="科">末</span>我也曾挽天潢濯肺肝。也曾采蕨薇充糗饭。怎做得餐毡啮雪终归汉。怎做得狗盗鸡鸣潜度关。一点心怎忘君父难。六尺身可当朋友患。我一死须教轻泰山。</p>
        
        <p class="白"><span class="科">生</span>年兄大人。只是我和你生不遇时。</p>
        
        <p class="曲"><span class="牌">前腔</span>值此汉中衰天步艰。致此国分崩朝政乱。俺忠良尽被蛮荒窜。那险邪尽做了台省官。怎能勾离膻乡持节返。那时节立朝纲当辩奸。我这里正气漫漫塞两间。</p>
        
        <p class="白"><span class="科">末</span>状元。我见你所志甚大。但不知羁縻于此。终身如何是了。<span class="科">生</span>便是。他犬羊之类。不顾仁义。若论二帝受此困辱。即欲舍生全义。奈上有老亲之故。下无宗祀之承。似此淹留岁月。<span class="科">末</span>状元。实不瞒你说。昨日汤思退与我一符节。着下官与洪侍郎同回。因你不就单于亲事。拘禁终身。不许南还。<span class="科">生</span>君臣之义。固当自尽。其奈母亲妻子悬望。如之奈何。<span class="科">末</span>罢罢。自古道为朋友者死。苟巨伯负拒胡之义。柳宗元有易播之恩。我思想起来。忝辱十年之爱。将此符节与足下先回。下官留此。或有挫辱。即当骂贼而死。<span class="科">生</span>荷君轸念。死生骨肉之情。何以克当。但恐公义所不容。<span class="科">末</span>不妨。见义不为无勇也。一则可以雪二帝之愤。而尽臣子之职。二则可以全足下骨肉之情。而尽朋友之义。一死何憾。<span class="科">生</span>语云。君子有杀身以成仁。毋求生以害仁。足下固有成仁之美。下官难逃害义之名。<span class="科">末</span>你说那里话。足下既有经济之才。宜致君以泽民。下官又无父母之虑。当殉身以报国。公孙刎而程婴佐赵。召伯死而管仲匡齐。古人所为。惟义是从。何必再四拘拘然。但此事不可泄漏。你听我道。</p>
        
        <p class="曲"><span class="牌">东瓯令</span><span class="夹白">我</span>怀忠愤。<span class="夹白">你</span>困颠越。密事藏机休漏泄。君危友辱心何忍。恩义两相结。<span class="夹白">你看古人当患难之际。多是见危受命。</span>严颜之首杲卿舌。清操厉冰雪。</p>
        
        <p class="曲"><span class="牌">前腔</span><span class="夹白"><span class="科">生</span>他</span>言忠信。气英杰。视死如归心似铁。<span class="夹白">死于国难。理之当然。</span>公孙岂为程婴刎。忠义两能竭。怀思无语自悲咽。心事与谁说。</p>
        
        <p class="白">既荷足下有生全之义。下官今夜子时之分。就与洪侍郎潜地同行了。<span class="科">末</span>恐有逻骑惊觉。自宜保重。又有一事。<span class="科">生</span>却怎的。<span class="科">末</span>见说中原俱被契丹占了。入国时须要备御。<span class="科">生</span>承指教。</p>
        
        <p class="曲"><span class="牌">四边静</span>中原路阻音尘绝。兵戈正骚屑。恋国更思亲。归心大刀折。<span class="科">合</span>忠言剀切。忍离别。荒草漫龙沙。谁收侍中血。</p>
        
        <p class="白"><span class="科">末</span>我和你留此十年。不得一见二帝之面。</p>
        
        <p class="曲"><span class="牌">前腔</span>孤臣此恨何由灭。甘心死缧絏。<span class="夹白">你看</span>白日贯长虹。天应眷忠烈。<span class="科">合前生</span></p>
        
        <p class="白">王大人。就此拜别。<span class="科">拜介</span></p>
        
        <p class="曲"><span class="牌">前腔</span>衔恩饮义中肠热。情深怎抛撇。凫雁两分飞。从今死生诀。<span class="科">合</span>燕歌惨切。故人别。泣把李陵衣。相看泪成血。</p>
        
        <p class="曲"><span class="牌">前腔</span><span class="科">末</span>英雄壮气吞胡羯今当尽臣节。<span class="夹白">大人。</span>寄语我天王。无由拜金阙。<span class="科">合前</span></p>
        
        <p class="落诗"><span class="科">生</span>十年同患故人情。<br /><span class="科">末</span>义在何曾较死生。<br /><span class="科">生</span>南入男儿终不屈。<br /><span class="科">末</span>皇天上帝眼分明。</p>
        
        <h2 id=ch32 class="chapter"><span class="出题">第三十二出　媾媒</span></h2>
        
        <p class="曲"><span class="牌">双劝酒</span><span class="科">净上</span>家声缙绅。雌雄州郡。十年鼓盆。难谐秦晋。试寻月老去求姻。已选定吉日良辰。</p>
        
        <p class="白">小子生来豪气。原是簪缨家世。祖公曾做台卿。父亲见为运使。积得米粟如山。藏下金珠铺地。那数金谷繁华。却笑陶朱富侈。一生做事强梁。只是倚官托势。须知为富不仁。自来见利忘义。若与我钱钞分文。便索低头下跪。自古道。与其角者去其齿。与其翼者两其足。人生在世。事无十全。自家膏粱之子。百事称心。只有一件挂念。丧偶二十余年。豪家贵族。问了多少年庚吉帖。并无一个女子中怀。近闻得比先张状元娘子。寄居在邻近周老妪家。守寡已多年了。一则宦家贵眷。二则才貌兼全。十分中意。不免叫左右出来。与他商量则个。<span class="科">叫介末上</span>人间天上事难凭。夙世姻缘定赤绳。若是两家非配偶。熏天气势也无能。覆官人。有何使令。<span class="科">净诨介</span>你与我快叫张媒婆来说话。<span class="科">末</span>官人央他说亲。同去一请。尊重其事。<span class="科">净</span>说得是。这里正是他家。快叫一声。<span class="科">末</span>张媒婆有请。</p>
        
        <p class="曲"><span class="牌">前腔</span><span class="科">丑上</span>终朝苦辛。东西寻趁。堪怜老身。遭时不顺。釜中无米爨无薪。怎得个人来说亲。</p>
        
        <p class="白"><span class="科">见介</span>呀。贵公子怎到寒门。媒婆媒婆。每日奔波。一身如转毂。两脚似飞梭。议婚姻因针而引线。作生计执斧以伐柯。曾说配河间织女。曾问盟月里嫦娥。遇着达官长者。乖张也要谐和。若是妆乔悭吝。好事也要多磨。近来星辰得利。上门买卖何多。尽得金银钞贯。广受段疋纱罗。东村送我十瓶好酒。西家又送几对肥鹅。今日运使宅相请。笑口便作呵呵。<span class="科">净</span>张媒婆。难得我贵公子上门。适来好酒肥鹅。请我一请不得。<span class="科">丑</span>公子。你那里晓得。这是做媒婆的门面。说便是这等说。鹅毛也没有在家里。<span class="科">净</span>不要调舌。且说正经事。<span class="科">丑</span>公子有何分付。<span class="科">净</span>小子丧偶已十余年了。着处议亲。不能厮似。见说此张状元小娘子。守寡在南门村周老妪家里多年了。闻得他才貌绝人。特央你去说亲。<span class="科">丑</span>这个容易。公子是豪门贵族。娘子又美貌芳年。有何不可。<span class="科">净</span>左右。你去取那紫香囊来。<span class="科">末应下取上</span>官人。紫香囊在此。<span class="科">净</span>张媒婆。我父亲做官。用无数银钞。买得此物。就将去为聘。<span class="科">丑</span>公子且留下。待我先去口说一番。后次将聘物去。<span class="科">净</span>也说得是。<span class="科">背云</span>这东西那里值得什么。旧时有一个求乞的军士。在门首叫卖。我见他饥饿狼狈。止用二升米买他的。只哄张媒婆是无价古物。他那里晓得。<span class="科">转身介</span>张媒婆。即日烦你去。你听我道。</p>
        
        <p class="曲"><span class="牌">六么令</span>邻居左近。有娇娥美貌青春。相如未得遇文君。空思慕卷中人。<span class="科">合</span>料知此去必从允。料知此去必从允。</p>
        
        <p class="曲"><span class="牌">前腔</span><span class="科">丑</span>蒙君说此因。便向他家转达殷勤。桃源有路可通津。何难会景中人。<span class="科">合前</span></p>
        
        <p class="曲"><span class="牌">前腔</span><span class="科">末</span>裙钗守困贫。寄食他家举眼无亲。豪门欲与缔朱陈。凭传语意中人。<span class="科">合前</span></p>
        
        <p class="落诗"><span class="科">净</span>淑女正芳容。<br /><span class="科">末</span>青鸾信易通。<br /><span class="科">丑</span>门阑多喜色。<br /><span class="科">合</span>女婿近乘龙。</p>
        
        <h2 id=ch33 class="chapter"><span class="出题">第三十三出　说亲</span></h2>
        
        <p class="曲"><span class="牌">金珑璁</span><span class="科">旦上</span>寒来仍暑往。那堪怀旧悲凉。嗟薄命。叹空房。孤身成肮脏。时有血泪沾裳。劳织絍罢梳妆。</p>
        
        <p class="白">高堂无处问平安。夫丧边城骨已寒。自信佳人多薄命。时危转觉此身难。正是春蚕到死丝方尽。蜡烛成灰泪始干。奴家逃难到今。感蒙周老妪留此同居。岁月如流。不觉又是十年光景。但不知我婆婆流落在何处。丈夫生死如何。奈我独自一身。况又遭此乱离时世。没处寻问一个消息。只得焚香祷告天地则个。这一炷香。愿得我萱亲老身无恙。晚年平安。二炷香。愿得我丈夫魂魄有归。保祐我此身康健。三炷香。愿得时平世泰。一家骨肉团圆。</p>
        
        <p class="曲"><span class="牌">香罗带</span>斋心礼上苍。听奴告禳。亲姑老年无倚傍。知他流落在何方也。身孤另思徬徨。晨昏寝食谁奉将。骨肉伤情也。几时得相逢萍水乡。</p>
        
        <p class="曲"><span class="牌">前腔</span>漂零及死丧。奈皇天降殃。薰炉更添一炷香。良人为国难赴边疆也。抛战骨在沙场。求尸怎能如孟姜。<span class="夹白">除非是</span>梦里相逢也。几时得魂来归故乡。</p>
        
        <p class="白"><span class="科">净上</span>月方圆处云遮影。花正开时雨打枝。世上万般哀苦事。无过死别共生离。孺人。今日是长至之节。为何在此哭泣。<span class="科">旦</span>周老妪。我寓居于此。晨夕重承温顾。今日是书云令节。思想我婆婆与丈夫。死生骨肉之情。无以自遣。因此焚香礼拜。祷告天地神明。保扶生者康健。死者超升。是以不胜哀痛之甚。<span class="科">净</span>你听我道。大凡死者不可复生。绝者不可复续。死别生离。固有前定。无以死伤生。且自宽解闷怀则个。<span class="科">旦</span>周老妪。你说那里话。便做道</p>
        
        <p class="曲"><span class="牌">驻云飞</span>岁久天荒。节孝终身念怎忘。姑老谁供养。夫死谁收葬。<span class="夹白">嗏。</span>骨肉叹存亡。举家漂荡。身世浮沉。彼此无依仗。<span class="科">合</span>一度相思一断肠。一度相思一断肠。</p>
        
        <p class="曲"><span class="牌">前腔</span><span class="科">净</span>上告娘行。死别生离固有常。世路多磨障。人事如翻掌。<span class="夹白">嗏。</span>夫婿与萱堂。几时撇漾。休为死伤。生感泣添凄怆。<span class="科">合</span>只恐人闻也断肠。只恐人闻也断肠。</p>
        
        <p class="曲"><span class="牌">字字双</span><span class="科">丑上</span>奴家容貌胜王嫱。绝样。为媒说合最强梁。的当。多有旷夫怨女守空房。惆怅。管教<span class="夹白">你</span>连夜配鸳鸯。非诳。</p>
        
        <p class="白"><span class="科">净</span>孺人。有人在外厢说话。待我出去一看。呀。原来是张媒婆。你手里拿着斧子做甚么。<span class="科">丑</span>周妈妈。你不晓得。常言道匪斧不克。匪媒不得。这是做媒的行头。<span class="科">净</span>一向不曾到老娘家里。今日来此。必有贵干。<span class="科">丑</span>我那邻近赵运使舍人。闻得张状元娘子在你家居住。他夫人已死十余年了。特央我来作伐。<span class="科">净</span>这个娘子虽在我家同住。不晓得他心志如何。你自去与他对面说看。<span class="科">丑</span>娘子万福。<span class="科">旦</span>婆婆是那里。<span class="科">净</span>他是张媒婆。见说孺人守寡多年。他邻近有个赵舍人。特央他来作伐。<span class="科">旦</span>周老妪。我守志已十年了。岂肯变易初心。受人耻笑。<span class="科">丑</span>娘子。秋月春花。等闲易过。莫要因循岁月。误了青年。赵舍人宅里且是豪富。闻得娘子才貌出众。故此相攀。望勿作谦。以赐明报。</p>
        
        <p class="曲"><span class="牌">大迓鼓</span><span class="科">旦</span>休来说短长。我甘心守困。苦志居孀。他只道萍梗随波浪。怎知松柏傲冰霜。自是荆钗甘效孟光</p>
        
        <p class="白"><span class="科">下丑</span>周妈妈。这个娘子害羞。先去了。望你一撺掇。好言回报。<span class="科">净</span>老娘这里也难说。</p>
        
        <p class="曲"><span class="牌">前腔</span><span class="夹白"><span class="科">净</span>这</span>姻缘谁主张。料蓝田种玉。未有成双。总桥高架银河上。怎能勾织女并牛郎。他是个寒门贞孟光。</p>
        
        <p class="曲"><span class="牌">前腔</span><span class="科">丑</span>闻知此女娘。似文禽失侣。彩凤求凰。<span class="夹白"><span class="科">净</span>只怕他不是这般样人。<span class="科">丑</span></span>谩言僊女无他想。管教中路遇裴航。须信梁鸿要选孟光。</p>
        
        <p class="白">周妈妈。俺赵舍人晓得这娘子容貌绝人。定要成亲。望妈妈努力赞襄。自当重谢。<span class="科">净</span>老娘理当撺掇。只怕俺娘子坚心不从。</p>
        
        <p class="落诗"><span class="科">净</span>佳人声誉重南金。<br /><span class="科">丑</span>专望青鸾寄好音。<br /><span class="科">净</span>画虎画皮难画骨。<br /><span class="科">合</span>知人知面不知心。</p>
        
        <h2 id=ch34 class="chapter"><span class="出题">第三十四出　赏雪</span></h2>
        
        <p class="曲"><span class="牌">步蟾宫</span><span class="科">末上</span>嬾去折腰辞五斗。三径在菊松依旧。微躯此外更何求。肯厌羹藜饭糗。</p>
        
        <p class="白">年老心闲无别事。麻衣草座亦容身。相逢尽道休官去。林下何曾见一人。自家姓蹇。名伦。世居巴蜀。从父宦寄外。占籍宜兴。昔年忝登张九成榜进士。蒙圣恩拜为司谏之职。只因秦桧奸党在朝。不能进贤退不肖。当时纳节还家。不料宋室南迁。乡闾播荡。来此山僻去处。人迹罕到。烽火不惊。有一故人张探花。为因家产废尽。无处寄身。一同母亲来此居住。但恨家贫。无以供膳。常切于心。今日雪天无事。不免安排酒馔。与他暖寒则个。</p>
        
        <p class="曲"><span class="牌">前腔</span><span class="科">外上</span>厚禄故人先解绶。仰高义长怀惭负。豺狼当道事堪忧。且向衡门株守。</p>
        
        <p class="白"><span class="科">见介末</span>张大人。我和你致政于此。未及数载。朝廷内外。荣辱变更。不可枚举。<span class="科">外</span>便是。闻得岳少保父子俱被秦桧冤狱戮死。引进董德元等。邪佞盈朝。朝廷多故。忠良避位。如何是好。<span class="科">末</span>我和你虽隐居无预。恐有剥床之灾。未免忧葵之叹。<span class="科">外</span>天下安危。固不可料。但我亲手足被他陷害。十年不得还乡。中心岂无怨恨。秦贼。</p>
        
        <p class="曲"><span class="牌">嬾画眉</span><span class="夹白">你</span>枉有虚名在金瓯。<span class="夹白">秦贼。你</span>枉戴峨冠似沐猴。<span class="夹白">秦贼。你</span>谩夸勋业等伊周。弃元佐亲戎寇。<span class="夹白">秦贼。你不管</span>野草闲花满地愁。</p>
        
        <p class="曲"><span class="牌">前腔</span><span class="夹白"><span class="科">末</span>秦贼。你把</span>狗苟蝇营尽封侯。<span class="夹白">秦贼。你把</span>义士忠臣作寇雠。<span class="夹白">秦贼。你</span>怀朋挟党恣奸谋。上方剑谁当授。<span class="夹白">秦贼。你</span>不到乌江不肯休。</p>
        
        <p class="白">张大人。今日雪天无事。聊备蔬酒一杯。与老母暖寒。消遣闷怀则个。<span class="科">外</span>尊兄。多多扰害。何以克当。<span class="科">末</span>吾翁即若翁何必记念。<span class="科">外</span>母亲有请。</p>
        
        <p class="曲"><span class="牌">挂真儿</span><span class="科">贴上</span>游子天涯音信杳。贤孝妇猛地相抛数载凄惶。终朝懊恼。心事有谁知道。</p>
        
        <p class="白"><span class="科">末</span>母亲有请。</p>
        
        <p class="曲"><span class="牌">海棠花</span><span class="科">丑上</span>风色冷萧萧。穷巷何人到。</p>
        
        <p class="白">张母万福。<span class="科">贴</span>蹇母万福。<span class="科">丑</span>孩儿请我出来则甚。<span class="科">末</span>今日雪天。聊具蔬酒。请母亲陪张老母暖寒则个。<span class="科">贴</span>何以克当。<span class="科">丑</span>张姆姆。你看风色晓寒新。冰花乱撒银。<span class="科">贴</span>长途长饿莩。边塞有征人。<span class="科">外</span>葭管将传腊。梅花暗度春。<span class="科">末</span>一尊聊拨闷。应不笑家贫。<span class="科">丑</span>孩儿把酒。</p>
        
        <p class="曲"><span class="牌">画眉序</span><span class="科">末</span>风雪掩衡茅。穷巷何人问幽悄。喜尊盈腊蚁。俎有山肴。昔曾向江左分毡。休问取山阴回棹。<span class="科">合</span>苦天气。同杯酒。无事且宽怀抱。</p>
        
        <p class="曲"><span class="牌">前腔</span><span class="科">外</span>旅泊过终朝。荏苒风尘几时了。在穷途青眼。赖有同袍。想天意憔悴荆花。怪雪色侵凌萱草。<span class="科">合前</span></p>
        
        <p class="曲"><span class="牌">前腔</span><span class="科">丑</span>云气掩重霄。旷野江空绝飞鸟。看群山失翠。总是琼瑶。三白应岁事占祥。六出喜天公施巧。<span class="科">合前</span></p>
        
        <p class="曲"><span class="牌">前腔</span><span class="科">贴</span>终日困蓬蒿。涸辙余生叹枯槁。念乡园何处。骨肉萧条。紫塞外游子牵愁。青镜里流年催老。<span class="科">合前</span></p>
        
        <p class="曲"><span class="牌">扑灯蛾</span><span class="科">贴</span>荷蒙频宠招。怀恩怎生报。<span class="科">外</span>重感故人意。对酒且须倾倒也。念离多会少。论友朋亲义似同胞。<span class="科">合</span>总然是范张管鲍。这情深契厚。不啻生死交。</p>
        
        <p class="曲"><span class="牌">意不尽</span><span class="科">合</span>寸肠莫为闲愁搅。且对景酣歌喧笑。凭取清尊破寂寥。</p>
        
        <p class="落诗"><span class="科">贴</span>柴门风雪晓寒加。<br /><span class="科">末</span>饮罢清尊酒更赊。<br /><span class="科">丑</span>休恋故乡生处好。<br /><span class="科">外</span>受恩深处便为家。</p>
        
        <h2 id=ch35 class="chapter"><span class="出题">第三十五出　南归</span></h2>
        
        <p class="曲"><span class="牌">满庭芳</span><span class="科">生上</span>客梦阑珊。乡心迢递。瞢腾似被余酲。<span class="科">外上</span>风沙吹鬓。月冷晓霜清。<span class="夹白"><span class="科">生</span>娄大人怎生不见。<span class="科">末上</span></span>十载淹留边地。叹征裘染尽膻腥。<span class="科">净负行李上合</span>重回首。帝城何处。诣阙请长缨。</p>
        
        <p class="白"><span class="科">外</span>西山东海莫容身。芒履萧萧万里尘。<span class="科">生</span>游说尚存三寸舌。死生惟有一慈亲。<span class="科">末</span>丹心故国江云冷。白骨他乡塞草春。<span class="科">合</span>俯仰乾坤成浩叹。黄金横带是何人。<span class="科">生</span>洪大人。娄使臣。昨日王侍御怜我有老母在堂。把他的符节与我。着下官潜自逃回。正是万死一生。实出无奈。如今且喜脱离朔漠王庭。只恐前路尚有阻滞。<span class="科">外</span>既有符节在手。料无方碍。<span class="科">末</span>你看星河错落。烟雾横斜。想是四更时分了。恐有追骑后来。只得趱行几步。</p>
        
        <p class="曲"><span class="牌">甘州歌</span><span class="科">生</span>残星破暝。想夜寒关隘未有鸡声。归心如箭。怎惮路途驰骋。<span class="夹白"><span class="科">外</span>闻得汉臣苏武。留此十九年。始得归国。<span class="科">生</span></span>丹心尚存容鬓改。持节还乡悲子卿。<span class="科">合</span>瞻亲舍。脱虏庭。遥随星斗向南征。趋王命。转帝京。腰横长剑气峥嵘。</p>
        
        <p class="曲"><span class="牌">前腔</span><span class="科">外</span>东方日未生。见破云残月尚随人影。愁烟霏雾。一望里野色冥冥。<span class="夹白"><span class="科">生</span>这个台是汉李陵的望乡台。<span class="科">外</span></span>高台望乡空在眼。降虏当年羞李陵。<span class="科">合</span>思乡念。游宦情。哀鸿过处旅魂惊。丹心老。客鬓星。何时飞舃拜朝廷。</p>
        
        <p class="曲"><span class="牌">前腔</span><span class="科">末</span>川原一望平。在路途何意顾瞻风景。阴山闲静。难禁这爽气严凝。<span class="夹白">着处草都是白的。这搭儿草怎么青。</span>空怜汉妃孤冢在。草色经寒犹自青。<span class="科">合</span>风尘卧。霜露征。骖騑驰骤骆駝轻。狼烽堠。骠骑营。貔貅彪虎怎留停。</p>
        
        <p class="曲"><span class="牌">前腔</span><span class="科">净</span>胡笳几处鸣。又数声谯角呜呜相应。旌旗成阵。愁遇着逻骑游兵。<span class="夹白"><span class="科">末</span>这个铁柱。是晋时南平太守所立。<span class="科">净</span></span>当时晋臣征战地。勋业尤存铁柱名。<span class="科">合</span>经沙障。涉水程。千山才过万山迎。胡尘暗。猎火明。愁云低锁汉长城。</p>
        
        <p class="曲"><span class="牌">尾声</span><span class="科">合</span>叹飞蓬何时定。忧亲恋国思无凭。泪洒西风一片冰。</p>
        
        <p class="落诗"><span class="科">生</span>思家恋阙共沾襟。<br /><span class="科">外</span>迢递关河思不禁。<br /><span class="科">末</span>正是路遥知马力。<br /><span class="科">净</span>须知日久见人心。</p>
        
        <h2 id=ch36 class="chapter"><span class="出题">第三十六出　强婚</span></h2>
        
        <p class="曲"><span class="牌">七娘子</span><span class="科">旦上</span>人离业败家何在。念亲姑几回伤慨。数载漂零。何时欢会。也知否极当通泰。</p>
        
        <p class="白">兔丝附蓬麻。引蔓固不长。嫁女与征夫。不如弃路傍。暮婚晨告别。无乃太匆忙。佳人多薄命。底须重悲伤。允矣君子心。岂是薄幸郎。奈为王事縻。宦游赴边疆。彼苍不慭遗。婴此锋刃殃。征魂谁为招。白骨委沙场。嗟予未亡人。十年尚居孀。不须怨截耳。不须歌采桑。素心坚似石。清节凛如霜。三复寡鹄公。凄凉断人肠。奴家自从夫丧。守志如昨。了无辱身之虑。寄居于此。朝不保暮。几欲自经于沟渎。奈婆婆漂流他处。身无下落。望天可怜见。早晚得一相会。奉事以终天年。全此节孝之名。实为万一之幸。忧惶偃蹇。思不能堪。昨日又被那老乞婆来恼一场。心上好闷。正是龙逢浅水遭虾戏。凤入深林被雀欺。</p>
        
        <p class="曲"><span class="牌">生查子</span><span class="科">净上</span>桃源旧主人。恩遇心难背。菽水奉晨昏。自愧无鲑菜</p>
        
        <p class="白"><span class="科">见介</span>孺人。连日见你眉间黄色。莫不有些喜事来也。<span class="科">旦</span>周老妪也来取笑我。自从丈夫去后。身经患难。借居于此。将及数载。苟有禽兽之行。却不连你也玷辱了。昨日这个老乞婆好生轻觑我。如若再来无礼。定不与他干休。<span class="科">净</span>孺人不要怪他。他是做媒的。受人央凂只要婚姻事成就。自古道树正不怕月影斜。且自耐心。</p>
        
        <p class="曲"><span class="牌">前腔</span><span class="科">丑带香囊上</span>张家才歇迎。李家忙接待。奔走不曾停。只是贪财贿。</p>
        
        <p class="白"><span class="科">见介</span>周妈妈。我昨日回去。那赵舍人自到我家里抵死相央。就将聘礼来。选定十五吉日。就要成亲。望妈妈赞襄。自当重谢。<span class="科">净</span>他是我的主母。怎敢多言。张媒婆。不知将什么定礼来。<span class="科">丑</span>只将此香囊为定。临到吉日。别有羊酒礼物上门。<span class="科">净</span>老奴不晓得。这个绣囊。直得几文钱。<span class="科">丑</span>你不识得。古人重义。曾有荆钗作聘。这香囊到是无价古物。望娘子容纳则个。<span class="科">旦</span>老乞婆恁般无礼。</p>
        
        <p class="曲"><span class="牌">桂枝香</span>流离颠沛。一身狼狈。谁怜我寡鹄陶婴。守困蓬门七载。念结发旧恩。念结发旧恩。移天难再。如何纳采。<span class="夹白">老乞婆。笑你</span>虽为媒。便有蓝田玉。今生事不谐。</p>
        
        <p class="白"><span class="科">丑</span>周妈妈。好言一撺掇。</p>
        
        <p class="曲"><span class="牌">前腔</span><span class="夹白"><span class="科">净</span>看他</span>眉攒愁黛。容含羞态。堪怜守寡樊姬。怎肯把初心更改。<span class="夹白"><span class="科">旦</span>不要采那老乞婆。<span class="科">丑</span>娘子。你不要假乖。<span class="科">净</span></span>不须用论争。不须用论争。娘行休罪。只应宁耐。笑良媒。枉付青鸾信。须知事不谐。</p>
        
        <p class="曲"><span class="牌">前腔</span><span class="夹白"><span class="科">丑</span>娘子。</span>伊家休怪。非妾轻凂。奈缘他富室檀郎。要选那娇娥为配。想赤绳系足。想赤绳系足。姻缘厮对。也是无如之奈。<span class="夹白">周妈妈。我</span>惯为媒。已定蓝桥约。何愁事不谐。</p>
        
        <p class="白">周妈妈。这个赵丙舍人。倚官托势。豪强无比。见说此间娘子。容貌绝人。定要为婚。已选正月十五之吉成亲。特着老娘将此香囊为定。再无辗转。周妈妈。你就做一个主张。终不然要娘子自家出口。<span class="科">净</span>张媒婆。不要恃强做事。必须通个商量。<span class="科">丑</span>商量商量。做过难当。凭你作见。收了香囊。正是情到不堪回首处。一齐吩咐与东风。<span class="科">下净</span>好笑好笑。这个张媒婆不由分说。撇下聘物。到加祸在老娘身上。孺人。这般无籍。如何对付他。<span class="科">旦接香囊悲介</span></p>
        
        <p class="曲"><span class="牌">玉胞肚</span>乞婆无赖。故生狞强纳聘财。全不顾礼义纲常。向人前满口胡柴。寻思就里。教人睹物泪盈腮。谁信香囊是祸胎。</p>
        
        <p class="曲"><span class="牌">前腔</span><span class="科">净</span>娘行听解。且休为闲非恼怀。料阴霾暂掩青天。有一日雾散云开。<span class="夹白">他</span>花言巧语。夸张聘物胜金钗。羞杀温家玉镜台。</p>
        
        <p class="曲"><span class="牌">前腔</span><span class="科">旦</span>香囊堪爱。我姑嫜亲自制裁。叹于今物在人非。念夫婿去时曾佩。追思往事吾家旧物是何来。<span class="夹白">老乞婆。教你</span>舌剑唇鎗反受灾。</p>
        
        <p class="白"><span class="科">净</span>孺人。你既怪那老乞婆无礼。不要收他聘物便了。适来怎么执着香囊。到有留恋之意。<span class="科">旦</span>周老妪。岂不闻李氏断臂。清风满耳如生。文君夜奔。遗臭千年未冺。你虽与我数年同处。那里知道衷曲之事。<span class="科">净</span>想必是爱此香囊做得好样制。故此留意。<span class="科">旦</span>我在流离之际。那有此闲情。这个香囊。原是我婆婆做的。丈夫佩带二十多年。因见军中身死。被一个军士在那战场内拾回。如今不知怎么又落在那无籍之徒手里。却将来做聘物。睹物伤情。以此不胜哀苦。<span class="科">净</span>不钻不穴。不道不知。我那里晓得这个香囊原是老安人做的。又是大官人带的。流落在战场内。千乡万里。又被军士拾回。想必为赵运使家买了。今日却将来做聘物。姻缘幅辏。事有如此。孺人。这个赵舍人家势豪横。临期定来促逼。早要思量计策回他。<span class="科">旦</span>周老妪。古之列女。节重生轻。我所以不能自尽者。只为婆婆尚存之故。倘若强暴果来无状。岂肯恋惜残生。有玷名节。<span class="科">净</span>孺人。闻得有个观察使大人。将按临本府。我随侍你且到城中尼姑寺寄居数日。待大人下马。就带这香囊一竟到察院里陈告。以绝其念。<span class="科">旦</span>也说得是。</p>
        
        <p class="落诗"><span class="科">净</span>孤贫无倚受人欺。<br /><span class="科">旦</span>睹物伤情感旧时。<br /><span class="科">净</span>雪隐鹭鹚飞始见。<br /><span class="科">合</span>柳藏鹦鹉语方知。</p>
        
        <h2 id=ch37 class="chapter"><span class="出题">第三十七出　得书</span></h2>
        
        <p class="曲"><span class="牌">破阵子</span><span class="科">贴上</span>绿鬓因愁变尽。朱颜为病凋残。<span class="科">外上</span>远书有雁何由到。长铗无鱼只自弹。几时怀抱宽。</p>
        
        <p class="诵"><span class="牌">重叠金</span><span class="科">贴</span>东风吹尽山川冻。梅花枝上春光动。<span class="科">外</span>独有宦游人。偏惊物候新。　　<span class="科">贴</span>北来鸿雁少。塞上音书杳。<span class="科">外</span>沙晚鹡鸰寒。谁能故急难。</p>
        
        <p class="白"><span class="科">贴</span>孩儿。乡园自遭兵火之难。客舍在蹇大人家。又是十年光景。嫂嫂的消息。竟没处寻问。你哥哥留在虏地。总为朝廷之事。身不由己。如何书信也没有一封寄来。我心上好烦恼。<span class="科">外</span>母亲且省愁苦。料只是路途间阻。没有便风。</p>
        
        <p class="曲"><span class="牌">懒画眉</span><span class="夹白"><span class="科">贴</span>看那</span>寒襦上点点泪痕斑。晨镜里萧萧形影单。<span class="夹白">怎能够</span>佳儿佳妇再团圞。只因故里遭兵难。几处凄凉百事难。</p>
        
        <p class="曲"><span class="牌">前腔</span><span class="科">外</span>谁道是诗书误儒冠。<span class="夹白">岂是</span>高卧衡门学素餐。聊将菽水奉亲欢。喜得逆旅逢青眼。<span class="夹白">免使</span>破甑生尘愁范丹。</p>
        
        <p class="曲"><span class="牌">不是路</span><span class="科">末上</span>渡水登山。边塞萧条行路难。风霜苦。今朝幸喜到乡关。暂偷闲。为故人就里传书简。<span class="夹白"><span class="科">贴</span>孩儿。门外有甚么人来。<span class="科">外</span></span>未审何人到此间。好启柴门看。如逢故友忙迎款。<span class="夹白"><span class="科">见介</span>呀。使君</span>枉临何干。</p>
        
        <p class="曲"><span class="牌">前腔</span><span class="夹白"><span class="科">末</span>大人。我是</span>故友朱弁。<span class="夹白"><span class="科">外</span>从何处来。<span class="科">末</span></span>五国城中奉使还。状元处。一封书寄报平安。<span class="科">外</span>重劳烦。家兄未审何时返。<span class="夹白"><span class="科">末</span>未得回家。</span>为王事间关滞外藩。<span class="夹白"><span class="科">外</span>朱大人。里面请坐。<span class="科">末</span>不必留坐了。就此告别。</span>天将晚。一心去速还朝伴。恐违钦限。</p>
        
        <p class="白"><span class="科">下贴</span>孩儿。是谁。<span class="科">外</span>朱使臣附寄哥哥书来。<span class="科">贴</span>且喜且喜。孩儿。书上怎么说。</p>
        
        <p class="曲"><span class="牌">小桃红</span><span class="科">外</span>九成百拜。母亲尊前。到此离程远。岁时屡迁。料媳妇能调膳。<span class="科">贴悲介外</span>兄弟解承颜。恨此身滞犬戎。困辱终难免。未审何时返故园。偶有人归便。略付寸笺。魂断南云万里天。</p>
        
        <p class="白"><span class="科">贴</span>恁的几时能够回来。</p>
        
        <p class="曲"><span class="牌">蛮牌令</span>我衰年值乖蹇。他绝塞苦颠连。空教神思乱。望得眼儿穿。我终日里愁肠九转。到如今尺素空传。越教人中心惨然。料为忧愁断送残年。</p>
        
        <p class="曲"><span class="牌">前腔</span><span class="科">外</span>他一身累轩冕。万里困腥膻。我十年劳梦寐两地望风烟。念骨肉何由会面。况夷夏阻绝山川。论忠孝应难两全。且请慈亲暂自消遣。</p>
        
        <p class="落诗"><span class="科">贴</span>弟念兄兮母念儿。<br /><span class="科">外</span>一封书到更添悲。<br /><span class="科">贴</span>天长地久有时尽。<br /><span class="科">外</span>此恨绵绵无绝期。</p>
        
        <h2 id=ch38 class="chapter"><span class="出题">第三十八出　治吏</span></h2>
        
        <p class="曲"><span class="牌">普贤歌</span><span class="科">净上</span>青灯黄卷恨无缘。充补粮房一吏员。上司不见怜。腌臜受万千。峻法严刑忧怎免。</p>
        
        <p class="白">末名唤做萧骥。本是酂侯遗裔。曾充府学生员。其奈时乖不利。学校大人小考。道我文章不济。被他剥下蓝衫。打做粮房司吏。根脚虽是低微。出门多少豪气。对官府一似同僚。见上司犹如儿戏。背律令如背蒙求。作行移似作对句。跟随不用直司。使唤全是皂隶。贿赂不离私门。苞苴常盈下处。谁知近日官司。都变了往年时势。见府官似鼠见猫。接上司如狗爬地。朝朝在马后奔驰。日日在案前立跪。动不动扯下圆领头巾。打得我皮穿肉碎。吃不过这苦楚勤劳。恨不得投河自缢。<span class="科">哭介</span>我那里是提控外郎。<span class="科">内云</span>你是谁。<span class="科">净</span>我是个风流子弟。<span class="科">内云</span>休说出本相来。<span class="科">净</span>见说观察使大人将次下马。该房文卷不清。定受刑责。不免寻个能事的与他商议。</p>
        
        <p class="曲"><span class="牌">前腔</span><span class="科">丑上</span>内庭天使下旬宣。威惠能廉赞化权。公文星火煎。只愁得罪愆。若念乡情须顾恋。</p>
        
        <p class="白"><span class="科">见介</span>你怎么这等面带忧容。<span class="科">净</span>你不知。观察大人将到。掌生杀之权。不是作耍。我粮房数目。一笔也不清。如何是好。<span class="科">丑</span>不妨事。你多买些酒肉请我。与你一条活路。<span class="科">净</span>就此典衣沽酒。望指教一番。<span class="科">丑</span>如今来的大人是本府人。我自小与他同窗。我就与你陪话。<span class="科">净</span>你不要调嘴。见说镇江北路官吏打杀了无数。又有一件不好。<span class="科">丑</span>却怎的。<span class="科">净</span>本府大人都往西边接了。就没一个人役向前答应。如何是好。<span class="科">丑</span>我一力包荒。没事没事。<span class="科">末上</span>一封丹诏下彤闱。万里清风动绣衣。将见阳春穷海宇。不须金斧动霜威。观察使大人到也。闲杂人闪开。</p>
        
        <p class="曲"><span class="牌">似娘儿</span><span class="科">生上</span>今日是何年。优诏许持返故园。遐荒万里循行遍。周贫恤困。摧豪擿隐。从教黎庶无冤。</p>
        
        <p class="白">日日河边见水流。伤春未已复悲秋。山中旧宅无人住。来往风尘共白头。下官自从那年勉承母命。献策圣朝。忝中甲榜之魁。因当道忿恨。窜逐遐荒。十年不得还乡。幸遇故人王侍御。舍生全义。得脱身于虎狼之窟。正是一身去国六千里。万死投荒十二年。如今且喜奸党消澌。朝纲正道。蒙圣恩拜为观察使。循行郡县。咨访民风。自谓昼锦归荣。得遂定省之愿。不料帝郡自遭迁都之难。乡闾摇荡。故旧凋零。母亲妻弟俱流离转食于他处。正是山河风景原无异。城郭人民半已非。左右那在。<span class="科">末</span>覆大人。有何钧旨。<span class="科">生</span>这是我父母之邦。休得张皇。惊怖下民。<span class="科">末</span>领钧旨。<span class="科">生</span>这一角文书速发下郡县。访问老夫人崔氏。夫人邵氏。张探花大人三口下落。香金一百贯。送去玄妙观中。修设好事。保祐合家眷属。明日上元之节。亲自到观中拈香。<span class="科">末</span>理会得。<span class="科">生</span>那跪在丹墀下的是甚么人。<span class="科">丑</span>小人是六房都吏。<span class="科">生</span>府县官怎么不见。<span class="科">净诨介</span>谢提控你回话。<span class="科">丑</span>闻知大人威风震慴。府县官都往他州迎接去了。<span class="科">生</span>不许出郭迎接。那有此理。<span class="科">丑</span>吏典不敢说谎。委的去接两个月了。<span class="科">生</span>你两个外郎是甚么出身。<span class="科">丑</span>吏典是儒学生员。因卖明理补任兵房。<span class="科">净</span>吏典亦是生员。见充粮房司吏。<span class="科">生</span>既是儒学出身。必然晓得书义。<span class="科">净丑</span>尽晓得。<span class="科">生</span>那兵房外郎。我且问你。弃甲曳兵而走怎么说。<span class="科">丑</span>这个要问他临阵逃回。<span class="科">生</span>问他书义。到讲在律上去了。着粮房外郎来问他。<span class="科">净</span>有有。<span class="科">生</span>原思为之宰。与之粟九百。辞。子曰。毋以与尔邻里乡党乎。<span class="科">净</span>这是那移出纳。典吏这里升合不敢。<span class="科">生</span>这厮好打。问他书义。都讲律条。也罢。那兵房外郎就讲读兵律一篇。<span class="科">丑</span>战马岂宜私卖。从征不敢违期。罪科边境索军需。飞报军情擅调官军者斩。事同失误军机。乖方抚驭亦当诛。总犯了朝廷律例。<span class="科">生</span>粮房外郎也要背律。<span class="科">净</span>律是萧何定的。与吏典这里无干。<span class="科">生</span>胡说。干着钱粮条款律说将来。<span class="科">净</span>这个容易。春月载阳。北风其凉。赵钱孙李。项祝董梁。子路负米。男效才良。子建八斗。器欲难量。户封八县。老少异粮。<span class="科">生</span>满口胡柴。左右打那厮。<span class="科">净</span>可怜见。大人要背粮律。吏典句句不敢少粮字。<span class="科">生</span>月递支收数来看。<span class="科">净</span>大人下马急了。府官又不在。一时不曾备得粮数。<span class="科">生</span>这厮好生无礼。左右。剥下衣服打五十下。赶出门去。<span class="科">丑</span>看乡里面上。望饶恕些。</p>
        
        <p class="曲"><span class="牌">风马儿</span><span class="科">生</span>我奉天诏循行郡县。察民情惩恶劝善。无知吏曹才识浅。对吾行敢强辩。甘受刑罚吃棍鞭。甘受刑罚吃棍鞭。</p>
        
        <p class="曲"><span class="牌">前腔</span><span class="科">末</span>俺恩相霜威铁面。巡四国褰帷露冕。探微擿伏能视远。休得犯风宪。尀耐无知敢妄言。尀耐无知敢妄言。</p>
        
        <p class="曲"><span class="牌">前腔</span><span class="科">丑</span>我自小曾亲笔砚。颇有些高明识见。人人都称为大掾。弄刀笔。换文卷。谁道清廉不爱钱。谁道清廉不爱钱。</p>
        
        <p class="曲"><span class="牌">前腔</span><span class="科">净</span>枉做个粮房典吏。背律令一筹不展。作弊瞒官遭罪谴。望停威赐方便。谁信吾曹有二天。谁信吾曹有二天。</p>
        
        <p class="落诗"><span class="科">末</span>使相威声播九州。<br /><span class="科">丑</span>动摇山岳鬼神愁。<br /><span class="科">生</span>正是奉法朝朝乐。<br /><span class="科">净</span>须信欺公日日忧。</p>
        
        <h2 id=ch39 class="chapter"><span class="出题">第三十九出　祈祷</span></h2>
        
        <p class="白"><span class="科">丑扮道士上</span>扫石焚香礼碧空。露华偏湿蕊珠宫。如今说得天坛上。万里无云月正中。小道乃是玄妙观中一个表白。今日上元佳节。本观铺设净坛。启建黄箓大斋。不拣追荐先亡。保安本命。一切檀那都到此聚会。远远见两个娘子来。想必是聚会的。且念几句消灾经。</p>
        
        <p class="曲"><span class="牌">翫仙灯</span><span class="科">旦上</span>宝殿瑶庭。紫极上清真境。到此来瞻神礼圣。<span class="科">净上</span>只见巨鼎腾烟。华灯散影。俛首皈依。听演黄庭内景。</p>
        
        <p class="白"><span class="科">丑</span>二位娘子到此何干。<span class="科">旦</span>见说僊观修设胜事。特来赴会。望提典一回向。<span class="科">丑</span>不知是祈安荐亡。就此拈香。通说情旨。</p>
        
        <p class="曲"><span class="牌">亭前柳</span><span class="科">旦</span>姑老久漂零。夫死滞幽冥。<span class="夹白"><span class="科">丑</span>既是这等。又要禳星。又要荐亡。<span class="科">旦</span></span>为姑行善果。生死两安宁。<span class="科">合</span>志诚一念通三省。生者消殃。亡者早超升。</p>
        
        <p class="白"><span class="科">丑</span>妈妈也通情旨来。</p>
        
        <p class="曲"><span class="牌">前腔</span><span class="科">净</span>稽首礼三清。<span class="夹白">我</span>夫死在边城。况遭兵难苦。仗此荐亡灵。<span class="科">合前</span></p>
        
        <p class="曲"><span class="牌">前腔</span><span class="科">丑</span>一卷洞玄经。万点法华灯。管教都一照。免使暗中行。<span class="科">合前</span></p>
        
        <p class="白">门外一簇人马闹炒。想必是官员每来上香。你二位回避。<span class="科">旦净</span>大抵乾坤都一照。免教人在暗中行。<span class="科">下</span></p>
        
        <p class="曲"><span class="牌">玉台令</span><span class="科">末随生上</span>十载边塞风烟。怎想一家播迁。叩首祷龙天。保禳特赐周全。</p>
        
        <p class="白"><span class="科">见介丑</span>大人稽首。<span class="科">生</span>你是甚么执事。<span class="科">丑</span>小道是表白。<span class="科">生</span>请法官出来。<span class="科">丑</span>师父有请。<span class="科">净上</span>贫道身微贱。出家三第院。不戴七星冠。头插一枚箭。不着五铣衣。身披一幅绢。脚穿破靸鞋。手执干木片。日里化斋粮。夜间眠稿荐。好酒吃三瓶。那通咒百卷。肥肉啖二觔。那烧丹百炼。口腹恣贪求。修得两足健。徒长六十年。不曾识州县。见说上司来。吓得心兢战。没处可逃身。只索去参见。稽首拜大人。望看天尊面。大人。小道来迟。望乞恕罪。<span class="科">生</span>道士起来。只要法事虔诚。<span class="科">净</span>不知大人做甚功果。<span class="科">生</span>只为母亲妻子兄弟三人漂流他处。与我祈安集福。一家早得完聚。<span class="科">净</span>小道启请洞中玄虚太极无极中山神咒元始玉文按行五岳八海知闻。凶秽消荡。道气常存。上开八门。飞天法轮。僊道鬼道。生门死门。神道释道。景门休门。人道业道。开门杜门。畜生地狱。惊门伤门。北斗七星。太乙十神。左辅右弼。五福四神。蕊珠碧玉。青华凝神。冲玄长星。五殿正神。虔诚稽首。来叩玉宸。为因骨肉。漂散离分。朝夕痛念。情悃无仲。母亲崔氏。鞠育之恩。室家邵氏。结发之恩。兄弟九思。手足之恩。早来聚会。仰乞洪恩。至心皈敬礼星君九天应元雷声普化天尊。请大人上香。</p>
        
        <p class="曲"><span class="牌">江儿水</span><span class="科">生</span>堪悲故乡。自遭兵火。骨肉乱离。灾危未免。未知何地再团圆。<span class="科">合</span>时逢上元。人修善缘。保一家相逢如愿。</p>
        
        <p class="曲"><span class="牌">前腔</span><span class="科">末</span>三乘九皇。望赐方便。玉烛宝香。特来上献。俺恩官恳祷意精虔。<span class="科">合前</span></p>
        
        <p class="曲"><span class="牌">前腔</span><span class="科">净丑</span>清都贵神。妙林经卷。祈禳众生。广开宝殿。星冠鹤氅礼重玄。<span class="科">合前</span></p>
        
        <p class="落诗"><span class="科">生</span>为因骨肉痛伤心。<br /><span class="科">末</span>特过玄坛启法音。<br /><span class="科">净</span>但愿应时还得见。<br /><span class="科">丑</span>果然胜似岳阳金。</p>
        
        <h2 id=ch40 class="chapter"><span class="出题">第四十出　相会</span></h2>
        
        <p class="曲"><span class="牌">光光乍</span><span class="科">丑扮经历上</span>幕府是公厅。案牍甚劳形。见上司忙把衣衫整。跪伏在阶庭供给应。</p>
        
        <p class="白">下官乃是本府一个经历。观察使大人出去行香未到。不免打扫公厅。伺候则个。<span class="科">净末喝道上旦上跪介</span>大人告状。<span class="科">净</span>闪开闪开。<span class="科">旦起身介</span></p>
        
        <p class="曲"><span class="牌">水底鱼儿</span><span class="科">旦</span>富室侵凌。到官司特诉鸣。高台明镜。暂将节驾停。<span class="夹白"><span class="科">末</span>妇人过去。大人来了。<span class="科">生上</span></span>揽辔徐行。管教民庶宁。施仁发政。坐看狱讼平。</p>
        
        <p class="白"><span class="科">旦跪介</span>大人告状。<span class="科">生</span>告甚么状。<span class="科">旦</span>告强横非法事。<span class="科">生</span>既是非法事。着他到衙门里来告。<span class="科">末</span>大人着你到衙门里来告。<span class="科">生作进衙门坐介旦随入跪介</span></p>
        
        <p class="曲"><span class="牌">前腔</span><span class="科">旦</span>俯伏阶庭。怎当心战兢。<span class="夹白">大人可怜见。</span>孤豚落穽。望哀怜一济生。<span class="科">末</span>天使威声。四方神鬼惊。休来触令。教咱吃罪刑。</p>
        
        <p class="白"><span class="科">生</span>不要惊他。等他仔细说来。<span class="科">末</span>妇人。大人着你说来。<span class="科">生</span>你告甚么状。</p>
        
        <p class="曲"><span class="牌">好姐姐</span><span class="科">旦</span>土豪<span class="夹白"><span class="科">生</span>名姓甚么。<span class="科">旦</span></span>官余赵丙。平白地将奴婚聘。<span class="夹白"><span class="科">生</span>把甚么为聘。<span class="科">旦</span></span>把香囊撇下。指空逼事成。<span class="夹白"><span class="科">生</span>你不从便罢。<span class="科">旦</span></span>强凌并。妇人怎和男儿竞。贫者难同富者争。</p>
        
        <p class="曲"><span class="牌">前腔</span><span class="科">生</span>看他情实可矜。这聘物将来作证。我推奸辩诈。料应难隐情。抑强横。从实诉供名和姓。枉直昭然辩明。</p>
        
        <p class="白"><span class="科">生</span>妇人。你家里就没有父母兄弟。如何自来告状。</p>
        
        <p class="曲"><span class="牌">前腔</span><span class="科">旦</span>念奴孤身寡影。况逃难他乡别井。孀居困穷。此身甘布荆。<span class="夹白"><span class="科">生</span>你丈夫死后。能守志如初么。<span class="科">旦</span></span>潜追省。守志愿同共姜行。岂负亡夫张九成。</p>
        
        <p class="白"><span class="科">净喝介末</span>怎么说着老爷的名字起来。<span class="科">生</span>不要闹炒。且问你丈夫是什么人家。何年身故。<span class="科">旦</span>丈夫是张状元。被秦丞相差往征战。死在边疆。已十余年了。<span class="科">生</span>娘子请起。下官负义了。<span class="科">净诨介生旦拜介</span></p>
        
        <p class="曲"><span class="牌">糖多令</span><span class="科">生</span>王事苦羁縻。终身别凤帏。<span class="科">旦</span>边程万里信音稀。怎想重谐连理。<span class="科">合</span>深感慨。好伤悲。</p>
        
        <p class="白"><span class="科">生</span>夫人手里什么东西。<span class="科">旦</span>是紫香囊。<span class="科">生</span>这物是我失在战场。如何得到此间。正是延平之剑再合。洛浦之珠复还。好怪好怪。必是祥瑞之兆。夫人。但不知母亲在那里。<span class="科">旦</span>为迁都兵乱。在外逃难。已分散十年了。<span class="科">生悲介</span></p>
        
        <p class="曲"><span class="牌">大圣乐</span><span class="科">旦</span>欲语泪已先垂。想当初遇难时。妇与姑漂散如风絮。此生安否怎生知。<span class="夹白"><span class="科">生</span>夫人。你即今在那里安身。<span class="科">旦</span></span>若非是周家老姥相周济。怎能够今日和伊谐凤侣。<span class="科">合</span>凭谁语。为生离死别。无限憔悴。</p>
        
        <p class="曲"><span class="牌">前腔</span><span class="科">生</span>恨一身远阻天涯。换星霜十载余。为萱堂镇日频流泪。为室家终日皱双眉。只指望还乡尽把愁肠洗。谁想道翻使离愁添几许。<span class="科">合前</span></p>
        
        <p class="白">夫人。母亲兄弟。几年上和你分散。你且备细说与我知道。<span class="科">旦</span>当时自中春闱试。汝弟归来养亲志。家庆方才岁一周。忽有西征凶问至。萱亲闻此痛心伤。命子求尸赴战场。适值迁都贼兵起。乡闾烽火警苍黄。勉力扶亲出奔窜。岂料中途遭寇难。空山日暮思昏迷。妇北姑南遂分散。从此漂零十二年。存亡消息竟茫然。旧恨新愁说不尽。两行涕泪空涟涟。<span class="科">生</span>夫人。且不要哀苦。料母亲必有下落处。我已差人各处访问了。<span class="科">旦</span>离乱之中。只恐疾病死生奈何。<span class="科">生悲介</span>夫人。且到后堂换了衣服出来。<span class="科">旦</span>不是一番寒彻骨。怎得梅花扑鼻香。<span class="科">下</span></p>
        
        <p class="曲"><span class="牌">夜行船</span><span class="科">贴同外上贴</span>昼锦煌煌归故里。灵鹊报喜动慈帏。<span class="科">外</span>游子依依。亲难兄将弟。<span class="科">合</span>光彩顿生眉宇。</p>
        
        <p class="白"><span class="科">末</span>告大人。老夫人已到了。<span class="科">生迎接介</span></p>
        
        <p class="曲"><span class="牌">步步娇</span><span class="科">生</span>叹当初只为功名事。俾母子成遐弃。怎想漂零在路隅<span class="科">贴</span>幸今日又得团圞喜。<span class="科">外</span>弟和兄只道永参商。从今友爱歌棠棣。</p>
        
        <p class="曲"><span class="牌">翫仙灯</span><span class="科">旦上</span>琴瑟久乖张。整宫商重调角徵。</p>
        
        <p class="白"><span class="科">见介</span>婆婆也在此了。</p>
        
        <p class="曲"><span class="牌">步步娇</span>叹乡闾播荡遭时否。只意做沟渠鬼。途路风波两处飞。妇姑彼此无依倚。<span class="科">合</span>天教今日此相逢。喜一家骨肉重完聚。</p>
        
        <p class="白"><span class="科">生旦拜贴介生</span>少小离乡老大回。乡音不改鬓毛衰。山河风景原依旧。城郭人民真可哀。<span class="科">旦</span>槁砧零落悲中路。姑氏漂零叹衰暮。破镜鸾孤喜再圆。北堂萱老椿如故。<span class="科">外生旦拜介外</span>萧条关塞未休兵。有路无家问死生。子由深恋伯兄义。韩子难忘丘嫂情。<span class="科">贴</span>风波满眼遭颠沛。骨肉东西今十载。日落山阳笛又哀。云横秦岭家何在。<span class="科">净丑末</span>正是孝诚忠义格天心。夫妻子母重相会。<span class="科">贴</span>媳妇。你如何得到此。<span class="科">旦</span>奴家因被赵丙将紫香囊强聘为婚。特来察院陈告。以此邂逅相会。<span class="科">贴</span>孩儿。你在边地几年。磨了多少风霜苦楚。<span class="科">生</span>母亲。一言难尽。</p>
        
        <p class="曲"><span class="牌">玉交枝</span>音尘迢递。飘泊孤身淹外夷。为功名未遂男儿志。北堂久冷斑衣。伤心载歌陟𡵆诗。瞻云已洒思亲泪。<span class="科">合</span>看香囊离合有期。对青灯浑如梦寐。</p>
        
        <p class="曲"><span class="牌">前腔</span><span class="科">旦</span>兵戈时世。妇和姑伊东我西。<span class="夹白">婆婆。</span>驱驰远道谁扶侍。朝夕里痛苦酸嘶。<span class="夹白"><span class="科">贴</span>媳妇。你在何处栖身这几年。<span class="科">旦</span></span>皇皇此身无所依。幸周家老姥相留住。<span class="科">合前</span></p>
        
        <p class="曲"><span class="牌">前腔</span><span class="科">外</span>一从登第。与吾兄分别帝畿。惊闻讣报来边地。奉亲命远去求尸。归来故园皆已非。幸邮亭母子得相会。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">贴</span>孩儿你两个</span>当时别去。值迁都乡关乱离。荒忙两口出逃避。怎想中路艰危。<span class="夹白">那时被贼分散了。</span>孤身自怜何处归。<span class="夹白">你兄弟偶尔回来。</span>天教会合邮亭里。<span class="科">合前</span></p>
        
        <p class="曲"><span class="牌">川拨棹</span><span class="科">合</span>这会合真奇异。况一门全孝义。上表章奏达丹墀。上表章奏达丹墀。愿吾皇褒封玺书。<span class="科">合</span>显门墙耀闾里。显门墙耀闾里。</p>
        
        <p class="曲"><span class="牌">前腔</span><span class="科">合</span>昼锦联荣世所奇。况孝义与忠贞人怎知。看山川草木增辉。看山川草木增辉。会天恩加封母妻。<span class="科">合前</span></p>
        
        <p class="曲"><span class="牌">余文</span>从他使尽牢笼计。誓此生节义无亏。须信道人欺天不欺。</p>
        
        <p class="落诗"><span class="科">贴外</span>十年骨肉恨飘零。<br /><span class="科">生旦</span>今日相逢诉别情。<br /><span class="科">净丑</span>管取一封天子诏。<br /><span class="科">末合</span>表扬四海孝贤名。</p>
        
        <h2 id=ch41 class="chapter"><span class="出题">第四十一出　酬恩</span></h2>
        
        <p class="曲"><span class="牌">逍遥乐</span><span class="科">贴旦上</span>镜里容颜改。恶说干戈盈四海。<span class="科">生外上</span>山阳笛响不堪闻。风光冷淡。故旧销沈。往事难论。</p>
        
        <p class="白"><span class="科">贴</span>孩儿。往事凄凉不可论。暮年伤感亦消魂。<span class="科">旦</span>羞临破镜窥容鬓。肯把残妆拭泪痕。<span class="科">生</span>终散黄金酬士死。难将寸草报亲恩。<span class="科">外</span>六龙城外兵戈地。故老于今有几存。<span class="科">贴</span>孩儿。我和你今日母子兄弟夫妻再得团圆。实出于万死一生之幸。兵戈之际。多少仁人义士。泯迹无闻。亦可伤慨。况你奉朝廷特旨。观察天下民风。举贤旌义。乃是职所当为。孩儿到此地位。报恩施惠。将来待何日。<span class="科">生</span>母亲言之有理。孩儿在胡。被契丹逼招为婿不从。情愿就死。却被拘禁终身。不许还乡。幸得同年王侍御怜我有老母在堂。舍死就义。脱身南还。今日骨肉相亲。皆故人之恩赐。如此大德。中心岂敢有忘。早晚当奏朝廷。作一区处。<span class="科">贴</span>我和你兄弟昔在患难之中。若非蹇司谏大人仗义施仁。亦难保生于今日。媳妇多亏周老姥奉养之恩。亦不可不报。<span class="科">生</span>母亲。孩儿即当奉命。只是王邻母不知漂泊何处。<span class="科">贴</span>亦当寻访。<span class="科">生</span>左右那里。<span class="科">丑上</span>厅上一呼。阶下百诺。覆大人。有何钧旨。<span class="科">生</span>你与我去三山南首请蹇大人到此。就往城中尼姑寺寻周老姥速来相见。<span class="科">丑</span>领钧旨。</p>
        
        <p class="曲"><span class="牌">前腔</span><span class="科">末上</span>故友恨飘蓬。兵戈信不通。正是十年劳远别。一笑喜相逢。</p>
        
        <p class="白"><span class="科">丑</span>告大人。蹇大人在门首。<span class="科">生</span>请进来。<span class="科">丑报末进见介生</span>老母援溺之情。小弟提携之义。大恩未报。又辱先施。<span class="科">末</span>大人殉身持节。当居典属国之先。衣锦还乡。岂在会稽守之列。非特故人私喜。直与中夏增辉。<span class="科">见外贴旦介生</span>大人请坐。<span class="科">净上</span>挟辅明大义。赐炙成私恩。老身见说观察使大人是我那张状元。特来参异。<span class="科">进见介</span>老夫人。且喜骨肉团圆。<span class="科">贴</span>周老姥。孺人多蒙解衣推食之恩。未得补报。<span class="科">旦</span>相公。漂母拯饥。曾以千金之报。翳桑饿士。犹怀箪食之恩。蹇大人高义。宜悬旌扬显。周老姥私恩。理宜酬谢。<span class="科">生</span>夫人也说得是。左右。取金十笏。绢十端。并酒果之礼来。<span class="科">丑</span>正是剑诛无义汉。金赠有恩人。告夫人。酒果金帛在此。<span class="科">生</span>周老姥。白金十笏。绢十端。聊表薪水之劳。再容重谢。<span class="科">净</span>老夫人。大人。奴婢待主之常情。不当如此。不须挂怀。决不敢受。<span class="科">生</span>收了。<span class="科">旦</span>周老姥。多多亏你。可受了罢。<span class="科">净</span>恭敬不如从命。老夫人大人在上。不敢固辞。多谢赏赐。</p>
        
        <p class="曲"><span class="牌">临江仙</span><span class="夹白"><span class="科">末</span>大人。</span>十载朝廷持汉节。天教昼锦荣归。<span class="科">外</span>故人相见眼偏青。纲常钟鼎。身世羽毛轻。</p>
        
        <p class="曲"><span class="牌">前腔</span><span class="科">贴</span>今日团圞多喜气。当时苦恨漂零。<span class="科">旦</span>周姥济死肯忘情。恩深转无语。怀抱自分明。</p>
        
        <p class="白"><span class="科">生</span>左右将酒过来。<span class="科">丑</span>酒在此。</p>
        
        <p class="曲"><span class="牌">一封书</span><span class="科">生</span>陈策佐圣君。为朝纲多佞臣。从当道怒嗔。誓遐荒弃此身。旧业都随征战尽。满目山阳笛里人。<span class="科">合</span>倒芳尊。暗消魂。生死难忘骨肉亲。</p>
        
        <p class="曲"><span class="牌">前腔</span><span class="科">外</span>君多行寡伦。不须矜雷与陈。论交义可珍。未须夸廉与蔺。患难能将恩义尽。此道曾为旧主人。<span class="科">合前末</span></p>
        
        <p class="白">大人。下官也贺喜一杯。<span class="科">生外</span>如此多承。</p>
        
        <p class="曲"><span class="牌">前腔</span><span class="科">末</span>记当日觐帝宸。又分违十二春。空回首暮云。想风神入梦频。<span class="夹白">今日昼锦荣归呵。</span>公义私恩能两尽。忠孝如君有几人。<span class="科">合前</span></p>
        
        <p class="曲"><span class="牌">前腔</span><span class="科">贴</span>自乡关动战尘。避兵戈愁路贫。蒙公相礼义真。与恩波济涸鳞。佩德怀私言怎尽。<span class="夹白">孩儿。</span>结草衔环来报恩。</p>
        
        <p class="曲"><span class="牌">皂罗袍</span><span class="科">旦</span>那日身遭艰窘。向穷途逃难。进退无门。何由北海遇孙嵩。多蒙老姥相怜悯。<span class="科">合</span>几年相顾。怎生负恩。千金相赠。未足报恩。教人感激萦方寸。</p>
        
        <p class="曲"><span class="牌">前腔</span><span class="科">净</span>老妪孤身贫困。恨朝昏菽水。未尽殷勤。荷蒙恩赐帛和金。怀羞负赧真忘本。<span class="科">合前</span></p>
        
        <p class="曲"><span class="牌">侥侥令</span><span class="科">生</span>风波遭险运。骨肉受艰辛。<span class="科">外</span>念君倾盖浑如故。却笑白头仁不仁。</p>
        
        <p class="曲"><span class="牌">前腔</span><span class="科">贴</span>居安还自忖。感旧欲沾巾。<span class="科">旦</span>况地北天南无信音。知是死和生两处分。</p>
        
        <p class="曲"><span class="牌">尾声</span><span class="科">合</span>风尘往事今休问。都撇下旧愁新恨。须把长歌赋厄迍。</p>
        
        <p class="落诗"><span class="科">生外</span>衔杯叙旧益凄凉。<br /><span class="科">末净</span>邻笛声中又夕阳。<br /><span class="科">贴旦</span>心为感恩长惨戚。<br /><span class="科">丑合</span>鬓因经乱早苍浪。</p>
        
        <h2 id=ch42 class="chapter"><span class="出题">第四十二出　褒封</span></h2>
        
        <p class="曲"><span class="牌">柳穿鱼</span><span class="科">净上</span>官司差点做都官。案牍劳形几时闲。闻说玉京天诏下。奉迎奔走甚烦难。排仪仗。列旌干。疾忙到此设香案。</p>
        
        <p class="白">自家是个本县耆老。今有诏书到郡。旌表张状元门闾。特差我打点彩旗金鼓。迎接香案则个。</p>
        
        <p class="曲"><span class="牌">六么令</span><span class="科">丑上</span>天恩涣汗。使者星轺远下朝端。微臣一念动龙颜。施忠义革凶奸。<span class="科">合</span>管令海宇阳春满。管令海宇阳春满。</p>
        
        <p class="白">自家宜兴县大尹是也。闻得朝廷有诏书到来。着耆老整备香案。不知完备未曾。<span class="科">净</span>香案完备了。<span class="科">丑</span>正是雷霆严号令。雨露沛洪恩。</p>
        
        <p class="曲"><span class="牌">前腔</span><span class="科">生旦贴外上</span>绯袍象简。紫诰辉连凤帔花冠。皇恩飞。男和女列清班。<span class="科">合前见介丑</span></p>
        
        <p class="白">大人。公服在身。不敢行礼。<span class="科">生</span>宰公。下官闻得诏书到来。<span class="科">丑</span>大人。朝廷知道忠臣孝子。节妇义夫。兄弟竭恭爱之情。朋友尽急难之义。人事既合。吉庆宜来。<span class="科">生</span>多蒙宰公谕美。</p>
        
        <p class="曲"><span class="牌">前腔</span><span class="科">末捧诏书上</span>云章锦灿。一纸丹书万里传颁。五云回首是长安。瞻天表拜金銮。<span class="科">合前</span></p>
        
        <p class="白">圣旨已到。跪听宣读。诏曰。风化之原。实系纲常。人伦之本。莫先孝悌。其有节义者。可不奖劝。以勉将来。迩者常州郡守申奏。观察使张九成。持节十年。不屈身于戎虏。抛家万里。恒切念于庭闱。报国以忠。事亲以孝。张九思弃官就养。克尽事母之诚。赴难求尸。尤切爱兄之义。其母崔氏。授经教子。志有逮于轲亲。勉子成名。行不忝于滂母。其妻邵氏。服劳奉养。操行贞廉。不遗亲于颠沛之间。终守节于流离之际。孝忠之道。萃于一门。节义之风。轨乎万世。张九成升授兰陵郡公。张九思升授金紫光禄大夫。母崔氏封懿德夫人。邵氏封兰陵郡夫人。其父张廉。追赠吴兴郡公。兼访得礼部侍郎洪皓。秉忠义而不忘乎主。际艰危而不辱其身。司谏蹇伦。弃职而怀嫉奸之心。纳交而厚恤难之义。都元帅岳飞。治兵仁勇。而屡收征讨之功。报国精忠。而卒堕奸权之计。侍御王伦。全节事君。不惭先令公之德。舍生死友。诚有古烈士之风。丞相秦桧。误国谀佞欺君。潜怀虏寇之私。有失人臣之道。行人汤思退。屈节于腥膻之区。俛首有狗彘之行。曰忠曰义。惟佞惟奸。洪皓升授资善大夫柱国。蹇伦升授浙江提刑使。岳飞追赠鄂武穆王。王伦追赠礼部尚书。秦桧汤思退并加诛削。呜呼。旌善惩恶。申公匪私。死者既沐恩光之贲。生者宜享爵位之荣。钦此钦遵。谢恩。<span class="科">众</span>万岁万岁万万岁。</p>
        
        <p class="曲"><span class="牌">山花子</span><span class="科">生</span>举家飘荡遭兵火。连年困辱腥膻。幸全躯生还故园。岂图耀后光前。<span class="科">合</span>圣明朝褒功尚贤。黄麻紫泥丹凤传。仙槎使节来九天。亿兆腾欢。四海传宣。</p>
        
        <p class="曲"><span class="牌">前腔</span><span class="科">外</span>萱庭幸得身康健。荆花喜复枝连。锦云袍文章灿然。鹤冠凤帔联翩。<span class="科">合前</span></p>
        
        <p class="曲"><span class="牌">前腔</span><span class="科">旦</span>钗荆寄食甘贫贱。冰霜苦节弥坚。喜鸾胶再续断弦。乐昌破镜重圆。<span class="科">合前</span></p>
        
        <p class="曲"><span class="牌">前腔</span><span class="科">贴</span>诗书教子惟吾愿。难效孟母三迁。喜鸾章褒封暮年。恩光又贲及黄泉。<span class="科">合前</span></p>
        
        <p class="曲"><span class="牌">节节高</span><span class="科">众</span>煌煌昼锦旋。耀山川。天恩特厚褒封典。金章炫。花诰鲜。门楣显。丹书五彩云霞绚。举头谁道天颜远。<span class="科">合</span>荫子封妻世应稀。加官进爵人争羡。</p>
        
        <p class="曲"><span class="牌">前腔</span><span class="科">众</span>清朝紫禁僊。抚黎元。观风四国巡行遍。持天宪。节义全。经纶展。臣忠子孝从来鲜。须知百行为冠冕。<span class="科">合前</span></p>
        
        <p class="曲"><span class="牌">余文</span>人间善恶宜惩劝。管取紫香囊五伦新传。万古丹心照简编。</p>
        
        <p class="落诗">忠臣孝子重纲常。<br />慈母贞妻德允臧。<br />兄弟爱恭朋友义。<br />天书旌异有辉光。</p>
        
    </body> 
</html>
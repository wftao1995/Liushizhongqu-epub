<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/青衫记</title>
        <meta name="author" content="明　顾大典　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">青衫记</span></h1>

        <p class="作者">明　顾大典　著</p>

        <h2 id=ch1 class="chapter"><span class="出题">第一出　家门始末</span></h2>

        <p class="曲"><span class="牌">看花回</span><span class="科">末上</span>屈指劳生百岁期。荣瘁相随。名牵利绾逡巡过。奈两轮玉走金飞。红颜成皓首。极品何为。　　尘事常多雅会稀。忍不开眉。画堂歌管深深处。难忘酒盏花枝。醉乡风景好。携手同归。</p>
        
        <p class="曲"><span class="牌">谢池春</span>白氏乐天。初与微之交好。学揣摩时时倾倒。春雷蛰起。上林莺晓。应制科同登廊庙。　　得意郊游。邂逅裴娘年少。典青衫恨相逢欠早。谁知交颈化作分飞鸟。直待浔阳江上。听琵琶方成谐老。</p>
        
        <p class="落诗">金石交梦得微之。<br />莺花侣小蛮樊素。<br />白乐天词赋无双。<br />裴兴奴琵琶独步。</p>
        
        <h2 id=ch2 class="chapter"><span class="出题">第二出　元白揣摩</span></h2>
        
        <p class="曲"><span class="牌">高阳台</span><span class="科">生上</span>吞吐虹霓。氤氲豹雾。文场旗鼓森列。东壁图书。东山琴酒云月。含章未展经纶手。志空怀伊吕功烈。且从容芸窗丽泽。待时而发。</p>
        
        <p class="诵"><span class="牌">鹧鸪天</span>当年安石著英声。近代长庚嗣美名。前辈风流谁可拟。依稀指点属狂生。　　营竹帛。冀丹青。乌兔催人梦暗惊。自信儒冠不相误。毛锥岂肯负生平。</p>
        
        <p class="白">自家姓白。名居易。字乐天。本贯下邽人也。早年失怙。常怀风木之悲。壮岁鼓盆。久虚琴瑟之乐。止有侍儿小蛮樊素。可侍琴书。窃比谢氏。明月白云。每随杖屦。我交厚只有刘君梦得。元子微之。刘已早入仕途。元亦同叨桂籍。他才高倚马。志许攀龙。结发成胶漆之坚。同心缔金兰之契。晤无虚日。谈即连床。昨日许我早过斋中。共勤揣摩之业。以为进取之资。为何此时还不见来。白璧那里。<span class="科">末上</span>书当快意读易尽。客有可人期不来。相公有何分付。<span class="科">生</span>你看元相公到来。即便通报。<span class="科">末</span>晓得。</p>
        
        <p class="曲"><span class="牌">生查子</span><span class="科">小生上</span>草屈子云玄。谈卷君卿舌。坐啸树勋猷。方显人中杰。</p>
        
        <p class="白">自家元稹是也。因与白乐天相期。今日特来赴讲。可通报。<span class="科">末报介生迎见介生</span>微之请坐。微之岂不闻君子藏器待时。以文会友。小弟尝闭户累月。揣摩当代之事。造成策目七十五门。今日特请微之过来。撮其要旨。讲论一番。庶丽泽不虚。藏修有待。不知尊意如何。<span class="科">小生</span>如此甚好。愿闻愿闻。</p>
        
        <p class="曲"><span class="牌">高阳台</span><span class="科">生</span>藩镇纵横。朝纲解纽。正澄清揽辔时节。建立何先。贤豪须有施设。颠越。道傍筑室犹未决。笑苏张漫劳饶舌。倘遭逢。弛张战守。早权优劣。</p>
        
        <p class="曲"><span class="牌">前腔</span><span class="科">小生</span>明哲。谋断兼资。昔推房杜。而今付之空说。国是盈庭。雌黄未有分别。迂阔。依违庙堂无石画。叹君门万里悬绝。运嘉谋。只愁阻隔。未能直达。</p>
        
        <p class="白"><span class="科">生</span>一向言路不开了。</p>
        
        <p class="曲"><span class="牌">前腔</span>差迭。言路当开。直臣应奖。须知帝裾难绝。自林甫奸邪。把忠贤视同吴越。悲咽。九龄已老韩休死。仗马鸣杜鹃啼血。到如今。满朝钳口。百僚结舌。</p>
        
        <p class="白"><span class="科">小生</span>如今内无直臣。外无战将。</p>
        
        <p class="曲"><span class="牌">前腔</span>员缺。推毂宜精。建牙当选。岂容债帅星列。二卵<span class="夹白">弃</span>干城。把膺扬付之弹铗。崩竭。汾阳薨逝西平殒。有谁人奉公竭节。到如今。虎臣矫矫。化为蛇蝎。</p>
        
        <p class="曲"><span class="牌">尾声</span>揣摩世故须英杰。整顿乾坤莫浪说。正好切磋休玩愒。</p>
        
        <p class="白"><span class="科">生</span>微之。闻得外面应试的。也有起身去了。我们且待春明。打点上京取应便了。<span class="科">小生</span>小弟就此告辞。</p>
        
        <p class="落诗">男儿事业在三余。<br />学就须乘驷马车。<br />正是与君一夕话。<br />果然胜读十年书。</p>
        
        <h2 id=ch3 class="chapter"><span class="出题">第三出　裴兴私叹</span></h2>
        
        <p class="曲"><span class="牌">霜天晓角</span><span class="科">旦上</span>重门静悄。帘外东风晓。暮雨朝云怎了。迎新送旧徒劳。</p>
        
        <p class="诵"><span class="牌">浣溪沙</span>翡翠屏开绣幄红。起来无力晓妆慵。锦帏鸳被宿香浓。　　微雨小庭春寂寂。燕飞莺语隔帘栊。杏花凝恨倚东风。</p>
        
        <p class="白">奴家裴兴奴是也。生长教坊。粗通文史。虽是烟花门户。甘心冷淡生涯。自幼曾拜曹善才为师。学得几曲琵琶。无奈叫官身的再无虚日。妈妈又时常嗔怒。这几日好闷人也。</p>
        
        <p class="曲"><span class="牌">锦缠道</span>闷无聊。叹烟花尘缘未消。粉悴与脂憔。甚时得成就凤友鸾交。终日摆迷魂阵。<span class="夹白">用</span>被窝中宝刀。只落得按红牙拨损檀槽。减却楚宫腰。羞杀人当筵献笑。箕箒几时操也。免得兰生当道。打叠起目挑与心招。</p>
        
        <p class="白"><span class="科">丑上</span>隔墙须有耳。窗外岂无人。兴奴。你在此自言自语。说些什么。<span class="科">旦</span>没有说什么来。<span class="科">丑</span>还教不曾说。我都听见了。你曲子也不学一学。琵琶也不去弹一弹。到只想着从良。你不要触犯老娘的性子。</p>
        
        <p class="曲"><span class="牌">普天乐</span><span class="夹白">我</span>性儿焦心儿躁。怪得我家生俏。家生俏忒恁妆乔。<span class="夹白">把</span>歌和舞镇日轻抛。教咱怨着。竟不顾我凄凉门户发萧骚。</p>
        
        <p class="白"><span class="科">旦</span>我娘。你只爱钱财。竟不顾我终身之事。</p>
        
        <p class="曲"><span class="牌">前腔</span>恨娘行惟躭钞。下金钩<span class="夹白">把</span>儿郎钓。笑痴儿欲火延烧。好一似精卫填桥。<span class="夹白">我</span>心中想着。怎教人做得花月之妖。</p>
        
        <p class="白"><span class="科">丑</span>我儿。你今日也要从良。明日也要从良。只道从良有甚好处。你嫁了一个人。未曾入门。大老婆就扯起架子来。除下你的䯼髻。勒你跪便跪。拜便拜。又不容老公和你睡。衾寒枕冷。多少凄凉。及至老公千求万求。求得容你同他一宿。大老婆又忍酸吃醋。聒噪不休。未到天明。就要起身。日里还要受他几场呕气。要穿没得穿。要吃没得吃。要来不得来。要去不得去。要高高不得。要低低不得。才懊悔不听做娘的说话。却便难了。你如今快快梳妆接客。若再如此。我一顿皮鞭打得你希烂。定不饶的。</p>
        
        <p class="曲"><span class="牌">古轮台</span><span class="科">旦</span>不相饶。游蜂浪蝶簇花梢。生来嬾去追欢笑。蛙鸣蝉噪。魂绕神劳。怎禁得烟花圈套。便玉软香温。珠围翠绕。算来总是可怜宵。那些个郎才女貌。落便宜独自煎熬。怕蛾眉翠扫。蝉鬓云凋。佳人年少。岁月镜中消。巴不到一鞍一马遂心苗。</p>
        
        <p class="曲"><span class="牌">尾声</span>市门空倚终难料。堕落风尘泪暗抛。叹于归无日羞咏桃夭。</p>
        
        <p class="落诗">柔枝嫩蕊实堪夸。<br />不逐东风度岁华。<br />落花有意随流水。<br />流水无情恋落花。</p>
        
        <h2 id=ch4 class="chapter"><span class="出题">第四出　蛮素饯别</span></h2>
        
        <p class="曲"><span class="牌">一翦梅</span><span class="科">贴上</span>帘幕重重映晓霞。砌满飞花。泪洒飞花。<span class="科">小旦</span>歌慵舞嬾鬓云斜。人去天涯。思绕天涯。</p>
        
        <p class="诵"><span class="牌">菩萨蛮</span><span class="科">贴</span>罗帏绣户悲愁寂。柳丝袅娜春无力。门外草凄凄。送君闻马嘶。　　<span class="科">小旦</span>钗头金翡翠。玉脸双垂泪。花落子规啼。绿窗残梦迷。</p>
        
        <p class="白"><span class="科">贴</span>奴家唤名樊素。<span class="科">小旦</span>奴家唤名小蛮。<span class="科">贴</span>我两人出自教坊。颇闲歌舞。向曾在女伴中结为姊妹。今又蒙白相公娶为侍姬。咳。妹子。我自惭媸陋。虽无闭月之容。<span class="科">小旦</span>姐姐。并事衾裯。幸托小星之列。今早闻得相公赴京应举。我和你备一杯别酒饯行。不免请相公出来。</p>
        
        <p class="曲"><span class="牌">菊花新</span><span class="科">生上</span>翩翩挟策赴京华。赋就凌云气可夸。结束远辞家。有人在绿窗低亚。</p>
        
        <p class="白">你两个请我出来。有何话说。<span class="科">二旦</span>今日闻得相公赴京应举。奴家两人。特备一杯别酒。与相公饯行则个。<span class="科">生</span>生受你。<span class="科">贴</span>玲珑。取酒过来。<span class="科">小丑上</span>一杯别酒。三唱阳关。二位娘子。酒在此。<span class="科">贴小旦递酒介</span></p>
        
        <p class="曲"><span class="牌">黄莺儿</span>和泪泻流霞。唱阳关别路赊。眉儿淡了凭谁画。离心似麻。枕痕转加。眼前一刻千金价。愿君家。春风得意。看遍上林花。</p>
        
        <p class="曲"><span class="牌">前腔</span><span class="科">生</span>门外促骄䯄。趁东风踏落花。柳丝无奈春愁挂。归当及瓜。休教忆咱。盼征途日近长安下。莫咨嗟。你深闺结伴。相对绿窗纱。</p>
        
        <p class="曲"><span class="牌">簇御林</span><span class="科">贴小旦</span>关河远。烟树赊。玉容消。镜里花。怕游丝到处相牵罣。把巫山梦逐行云化。万山遮。匆匆分袂。肠断已无些。</p>
        
        <p class="曲"><span class="牌">前腔</span><span class="科">生</span>津亭柳。故苑花。霎时间。天一涯。为功名两字添萦挂。管教驷马高车驾。漫堪夸。他时昼锦。同泛使星槎。</p>
        
        <p class="曲"><span class="牌">尾声</span>情难尽人转遐。无奈临岐泪洒。<span class="夹白"><span class="科">贴小旦</span>相公。你</span>早把泥金报喜夸。<span class="科">生</span></p>
        
        <p class="白">我的行李俱收拾停当了么。<span class="科">贴小旦</span>俱交付与白璧了。<span class="科">生</span>我常穿的青衫。可在里头。<span class="科">贴小旦</span>也在里头了。<span class="科">生</span>既如此。天色将晚。我唤了白璧。竟自出门去了。你两个自进去罢。<span class="科">贴小旦</span>相公。途路间关。请自保重。</p>
        
        <p class="落诗">陌上春风怅别离。<br />洛阳花事正芳菲。<br />明朝匹马东风里。<br />正是深闺肠断时。</p>
        
        <h2 id=ch5 class="chapter"><span class="出题">第五出　元白上路</span></h2>
        
        <p class="曲"><span class="牌">园林好</span><span class="夹白"><span class="科">生小生末同上</span>请了。</span>怯长途征尘染衣。惜韶春飞花满裾。遥望见红楼十里。何处是帝王居。何处是帝王居。</p>
        
        <p class="曲"><span class="牌">江儿水</span>春色皇州丽。春风客路迷。萋萋芳草浑无际。声声杜宇催春去。<span class="科">生</span>绿窗无奈春情系。<span class="科">背介</span>犹记得闺人私语。<span class="科">合</span>野店青帘缥缈。共春云摇曳。</p>
        
        <p class="曲"><span class="牌">清江引</span>且喜皇都将到矣。日暮云阴翳。沽酒杏花村。共醉新丰市。今宵幸得论文侣。</p>
        
        <p class="落诗">黯黯离情惜解携。<br />萧萧行李赴京闱。<br />春风客路频回首。<br />野店寒灯共掩扉。</p>
        
        <h2 id=ch6 class="chapter"><span class="出题">第六出　元白对策</span></h2>
        
        <p class="白"><span class="科">净丑扮二将军上</span>阊阖初开瑞霭中。丹霞晓日上苍龙。鸣鞭惊彻廊千步。佩玉声趋戟五重。自家是殿前金瓜武士。圣上升殿。不免在此侍卫。<span class="科">末扮黄门上</span></p>
        
        <p class="曲"><span class="牌">北点绛唇</span>凤阙云深。螭头欲散朝霞影。环珮趋蹡。听乐奏鸣稍静。</p>
        
        <p class="白">花里宫莺晓未啼。千牛仗下报班齐。银袍五百趋龙尾。天子临轩赐御题。自家黄门官是也。今日圣上临轩策试诸士。不免在此侍班。道犹未了。诸士早到。<span class="科">生小生各持试卷上</span></p>
        
        <p class="曲"><span class="牌">前腔</span>瑞霭浮烟。见初陈卤簿丹墀静。圣上临轩。待奏对抒忠悃。</p>
        
        <p class="白"><span class="科">生</span>北望天门拜冕旒。<span class="科">小生</span>文光遥映五云浮。<span class="科">生</span>董生独对天人策。<span class="科">小生</span>应慰明王出席求。<span class="科">生</span>吾辈且喜成名。今日廷试。要各陈所见。以备采纳。呀。你看圣驾升殿了。<span class="科">末</span>廷试诸生。不得近前。就此俯伏。<span class="科">生小生跪介末</span>皇帝策问。朕闻之传曰。先王耀德不观兵。又曰谁能去兵。然则君天下者。废而不用。且涉观兵之非。资以定功。又辜耀德之美。今河朔兵乱。有言抚安者。有言速讨者。其说何居。尔多士详著于篇。朕将亲览焉。</p>
        
        <p class="曲"><span class="牌">驻马听</span>如綍如纶。天语传宣谨听闻。今兵兴河朔。欲息风尘。须赖臣邻。先王耀德是何因。于今用武何为本。顾问谆谆。嘉谋胜算。各宜无隐。</p>
        
        <p class="曲"><span class="牌">驻云飞</span><span class="科">生</span>臣对臣闻。敢布刍荛效悃忱。三镇相援引。逆节终难隐。<span class="夹白">嗏。</span>跋扈转纷纭。皇威当震。讲武修文。二者皆明训。推毂还须任虎臣。</p>
        
        <p class="曲"><span class="牌">前腔</span><span class="科">小生</span>臣对臣闻。敢竭愚忠答圣恩。河朔方专阃。犯阙军威损。<span class="夹白">嗏。</span>国势此攸存。岂容勿问。速整王师。早把妖氛净。直捣幽并接阵云。</p>
        
        <p class="白"><span class="科">末</span>诸士且在午门外伺候。待下官上殿。将廷试卷传达。就有玉音传降。行看姓字惊天下。谩把文章奏日边。<span class="科">下介生</span>微之。小弟待奏公车。喜遂成龙之愿。名登杰榜。滥叨附骥之荣。何幸何幸。<span class="科">小生</span>乐天。你终军年少。贾傅才高。共推胪唱宜先。已卜鳌头独占。休得过谦。<span class="科">生</span>纶音将下。我与你在此拱听便了。<span class="科">末捧榜文二旦宫人捧冠带上</span></p>
        
        <p class="曲"><span class="牌">滴溜子</span>日华动。日华动。玉阙胪传。宫袍烂。宫袍烂。绿罗新翦。仿佛云梯月殿。春光醉九重。蓬瀛妙选。手捧纶音。丹陛传宣。</p>
        
        <p class="白"><span class="科">末</span>皇帝有旨。白居易元稹俱赐进士及第。余皆赐进士出身。白居易授谏院左拾遗兼中书舍人。元稹授秘书省秘书郎。袍笏冠带。就此佩服。鸿胪寺具鼓乐。就撤御前卤簿。道送归第。谢恩。<span class="科">生小生</span>万岁万岁万万岁。<span class="科">末</span>诸进士退班。芳名通禁籍。词赋重凌云。<span class="科">同二宫人下生小生出朝介众从人上</span></p>
        
        <p class="曲"><span class="牌">前腔</span>这纶綍。这纶綍。颁来自天。这袍笏。这袍笏。恩荣非浅。顷刻云蒸霞变。神鱼欲化龙。朱衣头点。绝胜登瀛。簇拥似僊。</p>
        
        <p class="白"><span class="科">众</span>仪仗已备。请爷上马。<span class="科">生小生</span>请了。</p>
        
        <p class="曲"><span class="牌">山花子</span>玉骢蹀躞天衢稳。煖融融花柳争新。看奎𨇠<a epub:type="noteref" href="#char01"><spu>注</spu></a>光摇紫宸。献甘泉奏捷雄文。遇明时仰荷湛恩。声名一日天下闻。纷纷时彦属后尘。愿展丹葵不负臣邻。<span class="科">并下</span></p><aside epub:type="footnote" id="char01"><p>「⿰足㕓」</p></aside>
        
        <h2 id=ch7 class="chapter"><span class="出题">第七出　郊游访兴</span></h2>
        
        <p class="曲"><span class="牌">菊花新</span><span class="科">外刘禹锡末携酒肴随上</span>六街歌舞马头尘。最喜连韀是故人。郊外好寻春。载酒且期欢饮。</p>
        
        <p class="白">玄都观里桃千树。尽是刘郎去后栽。种桃道士归何处。前度刘郎今又来。自家刘禹锡便是。前日朝门上放榜。喜得故人白乐天元微之俱已及第。如今游街将毕。分付院子备些酒肴。与他到东郊游乐。一展契阔之情。一伸庆贺之意。却不是好。叫院子。快备酒肴。打点随我郊外赏春。<span class="科">末</span>理会得。<span class="科">外</span>看元白二位老爷到来。便邀他下马。<span class="科">生小生骑马引从人上</span></p>
        
        <p class="曲"><span class="牌">香遍满</span>彤墀拜舞踏香尘。看遍街头万户春。纷纷俱是冶游人。转觉皇都气象新。</p>
        
        <p class="白"><span class="科">末</span>刘老爷在此奉候。请二位老爷下马。<span class="科">相见介外</span>恭承高第。殊慰下情。聊具酒肴。屈至东郊游赏。万勿见拒。<span class="科">生</span>既蒙雅意。敢不追随。就此前去。</p>
        
        <p class="曲"><span class="牌">宜春令</span>花光艳。草色新。且停骖向仙源问津。平桥曲径。杜陵韦曲相将近。秋千外燕蹴红英。粉墙边莺迁绿荫。<span class="科">合</span>喜如今满前春色。四郊无警。</p>
        
        <p class="曲"><span class="牌">前腔</span><span class="科">小生</span>寻芳侣。拾翠频。爱香堤平铺绣茵。帝城相映。龙楼咫尺天颜近。睹村庄四野齐民。数田畴几家同井。<span class="科">合前</span></p>
        
        <p class="曲"><span class="牌">前腔</span><span class="科">外</span>催黄鸟。转绿苹。出郊圻暂离紫宸。携壶挈伴。丝鞭齐拂垂杨影。向金闺侍从经旬。解罗襕暂息劳顿。<span class="科">合前生</span></p>
        
        <p class="白">请问二兄。既要饮酒。须寻个人家。才觉方便。<span class="科">小生</span>正是。<span class="科">外</span>此间有个妓者。唤名裴兴奴。不惟绝色。况且琵琶是营妓中第一手。小弟奉陪。同到他家去如何。<span class="科">生小生</span>如此甚好。请就同行。<span class="科">生</span>散步到江皋。<span class="科">小生</span>指点青楼小。<span class="科">外</span>为觅如花貌。<span class="科">合</span>满径花枝绕。<span class="科">末</span>此间正是裴兴娘家了。<span class="科">外</span>可敲门。<span class="科">末敲介丑上</span>柳暗闻啼鴂。花深共掩门。是谁。<span class="科">开门介</span>呀。原来是列位老爷。列位老爷请坐。待我唤女儿出来。兴奴。有客在此。快来。<span class="科">旦上</span>来了。</p>
        
        <p class="曲"><span class="牌">玩仙灯</span>脂粉慵调。幽恨萦怀抱。听花外黄鹂声巧</p>
        
        <p class="白">母亲。那个在此。<span class="科">丑</span>我儿过来见了三位老爷。<span class="科">相见介旦</span>呀。刘老爷。为何一向不见下顾。<span class="科">外</span>连日有事。不曾来看得你。<span class="科">旦背云</span>此二位决非凡品。我为何不曾识面。<span class="科">外</span>兴奴这般识人。可要对你说。那一位是做连昌宫词的元微之。这一位是做长恨歌的白乐天。<span class="科">旦</span>久慕久慕。娘。你进去另煮好茶来吃。今日的客不比寻常。<span class="科">丑背白</span>晓得了。看来也不像使钱的。想我女儿有些眼里火了。<span class="科">下生</span>方才走得有些热。待我脱了这青衫。然后吃酒。<span class="科">脱衣翻酒介众</span>阿呀。一时间酒都泼了。<span class="科">外</span>怎么了。快去买来。<span class="科">末</span>不曾带得银子在此。<span class="科">旦</span>不消。奴家自差人取来。叫使儿。<span class="科">小丑上旦</span>你可把我的钗儿去。多典些酒来。<span class="科">生</span>岂有此理。方才是我脱青衫翻了酒。如今就把我的青衫去典酒便了。<span class="科">小丑</span>晓得了。正是神仙留玉珮。卿相解金貂。<span class="科">下外</span>兴奴。既然待酒。先把琵琶试弹一曲何如。<span class="科">旦</span>使得。取琵琶过来。<span class="科">弹介生小生外</span>果然弹得好。都是曹善才的指法。<span class="科">旦</span>呈丑了。</p>
        
        <p class="曲"><span class="牌">惜奴娇</span>坐有英髦。且轻拢谩撚。试展鲛绡。绸缪意怕被断弦相恼。鸾胶好续红丝。<span class="科">生</span>听声声写出柔肠幽抱。冰刀。何须截曹刚两手与红莲才好。</p>
        
        <p class="曲"><span class="牌">鬭宝蟾</span>多娇。声彻云霄。似临邛新寡才情风调。念相如为客。自有情难表。<span class="科">小生外</span>倾倒。佳人年正少。才子兴方豪。料今宵。必须把三生旧约。付之一笑。</p>
        
        <p class="白"><span class="科">小丑上</span>人从杨柳桥边过。酒向杏花村里沽。酒在此了。<span class="科">生</span>不有青衫。安得绿酒。快取过来。<span class="科">饮介</span></p>
        
        <p class="曲"><span class="牌">锦衣香</span>香有醪。金尊倒。美有肴。珍馐造。坐有妖娆。轻颦浅笑。何妨日日典青袍。<span class="科">生</span>柔情眷眷。真乐陶陶。<span class="科">旦</span>愿相期谐老。订幽盟两情相保。同把苍苍祷。一心两照。不知身在琼台瑶岛。</p>
        
        <p class="曲"><span class="牌">浆水令</span>听春声莺娇燕小。览春色繁李秾桃。生平乐事是今朝。<span class="科">生</span>顾盼之间目眩魂摇。依稀似妖神庙。尤云殢雨知多少。<span class="科">小生外</span>天将暮。天将暮游情未了。相留恋。相留恋月儿高。</p>
        
        <p class="曲"><span class="牌">尾声</span>且通宵<span class="夹白">任</span>鸡声报。一醉须将万事抛。怕今夜风情瘦沈腰。<span class="科">旦扯生介</span></p>
        
        <p class="白">我醉了。要你住在此陪我。<span class="科">外</span>兴奴平日做模样。今日为何这等开怀。乐天可住在此。我们乘月而回。明日却备马来接你。<span class="科">生</span>我也醉了。去不得了。休罪休罪。</p>
        
        <p class="落诗">生前结得好姻缘。<br />此日相逢岂偶然。<br />莫道春归落燕后。<br />果然思发在花前。<span class="科">生旦吊场</span></p>
        
        <p class="曲"><span class="牌">十二红</span><span class="科">生</span>窈窕窈窕倾城貌。<span class="科">旦</span>谈笑谈笑气雄豪。<span class="科">合</span>暮雨朝云<span class="夹白">总</span>在今宵。不枉人年少。<span class="夹白"><span class="科">旦</span>我爱你</span>风情月调。<span class="夹白"><span class="科">生</span>我爱你</span>歌唇舞腰。<span class="科">旦</span>一个在凤池鳌禁。<span class="科">生</span>一个在花边柳梢。<span class="科">合</span>幸然天假良缘到。<span class="科">同下</span></p>
        
        <h2 id=ch8 class="chapter"><span class="出题">第八出　蛮素闻捷</span></h2>
        
        <p class="曲"><span class="牌">破阵子</span><span class="科">贴上</span>脉脉两眉愁浅。菱花暗损婵娟。<span class="科">小旦</span>消息不知郎近远。目断关山陇树烟。<span class="科">合</span>相将泪暗弹。</p>
        
        <p class="诵"><span class="牌">清平乐</span><span class="科">贴</span>愁肠欲断。正是青春半。连理分枝鸾失伴。又是一场离散。　　<span class="科">小旦</span>卷帘无语低眉。思随芳草萋萋。凭仗东风吹梦。与郎终日东西。</p>
        
        <p class="白"><span class="科">贴</span>妹子。自从相公别后。不觉月余。不知他途中安否何如。又不知功名遂否何如。教我日夜放心不下。呀。你看春色将阑。香闺寂寞。好伤感人也。<span class="科">小旦</span>姐姐。正是。</p>
        
        <p class="曲"><span class="牌">六犯清音</span>画眉人去。兰闺深掩。羞见差池双燕。红愁绿惨。芳菲似妒韶年。人远天涯近。春归在客先。容光换。别恨添。绮窗啼鸟怯春眠。<span class="科">小旦</span>怎能彀霓裳舞罢郎当袖。<span class="科">贴</span>怎能彀子夜歌残玳瑁筵。<span class="科">合</span>嬾梳云鬓。嬾贴翠钿。玉容憔悴梨花面。<span class="夹白">相公相公。我两人在此。想你在京呵。多应是</span>喜莺迁。杏园驰骤。罗绮簇神仙。</p>
        
        <p class="白"><span class="科">丑报信人上</span>报报报。十年窗下无人问。一举成名天下知。有人么。<span class="科">贴</span>玲珑。你看外边什么人叫门。<span class="科">小丑上</span>待我去看来。<span class="科">开门介丑入介</span>我是报喜的。白相公与元相公对策。一齐中榜。留在京师拜官。小人特来报喜。<span class="科">贴小旦</span>谢天地。谢天地。既如此。玲珑。你分付外边留他酒饭。与他赏钱。<span class="科">丑</span>小人还要往元相公家去。再来领赏。正是一心忙似箭。两脚走如飞。<span class="科">下小丑</span>贺喜贺喜。如今是二位夫人了。<span class="科">贴小旦</span></p>
        
        <p class="曲"><span class="牌">琥珀猫儿坠</span>泥金报捷。喜事果从天。<span class="夹白">想</span>赋奏明光动圣颜。曲江走马袅丝鞭。<span class="科">合</span>留连。莫非为皇都上苑。别有婵娟。</p>
        
        <p class="曲"><span class="牌">前腔</span>风尘羁旅。何处寄青毡。怕掷果佳人爱少年。红楼多在五云边。<span class="科">合前</span></p>
        
        <p class="落诗">寂寞空闺人怨嗟。<br />云笺报喜自天涯。<br />春风得意马蹄疾。<br />一日看遍长安花。</p>
        
        <h2 id=ch9 class="chapter"><span class="出题">第九出　河朔兵乱</span></h2>
        
        <p class="曲"><span class="牌">番卜算</span><span class="科">净朱克融众卒随上</span>千里翦提封。万骑如云拥。还期定霸逞英雄。看掌握山河重。</p>
        
        <p class="白">膂力过人胆气雄。貔貅百万肃军容。还将三镇幽燕地。乘胜都归掌握中。自家平卢节度使朱克融是也。只因唐家天子听信佥壬。荒于音乐。不理朝政。囚杀镇臣。俺与成德节度使王庭凑拥据一方。称兵谋叛。不免整顿军伍。直抵长安。掳掠金银。以充粮饷。却不是好。将士们何在。<span class="科">众应介净</span>将士们。可速摆列队伍。杀至长安城外。搜掳一番。不得违吾号令。<span class="科">众应介净</span>就此起兵前去。</p>
        
        <p class="曲"><span class="牌">红绣鞋</span>谈兵虎帐英雄。英雄。胸藏韬略精通。精通。军声振。似雷轰。原日淡。阵云横。飞羽箭。控雕弓。</p>
        
        <p class="曲"><span class="牌">前腔</span><span class="科">众</span>旌旗蔽日翻红。翻红。长驱直卷飞蓬。飞蓬。离幽镇。到京墉。人似虎。马如龙。同劫掠。逞威风。</p>
        
        <p class="落诗">三军杀气横。<br />一战取幽并。<br />瀚海云迎阵。<br />燕山月照营。</p>
        
        <h2 id=ch10 class="chapter"><span class="出题">第十出　梦得刺江</span></h2>
        
        <p class="曲"><span class="牌">神仗儿</span><span class="科">外引从上</span>一麾出守。一麾出守。车驰马骤。感君恩高厚。玉节朱旛先后。持虎竹。下江州。持虎竹。下江州。</p>
        
        <p class="白">拥旌去京国。褰帷辞未央。束发从王役。剖竹向名邦。不学胡威绢。宁挂裴潜床。所冀方留犊。行当息饮羊。下官刘禹锡是也。以殿中侍御。出为江州刺史。乍离省闼。能无恋阙之心。远别朋侪。未免停云之想。今日起程。昨乐天微之相约。到十里长亭饯别。此间已是。左右的。元白二老爷到来。即通报。<span class="科">介</span></p>
        
        <p class="曲"><span class="牌">前腔</span><span class="科">生小生引从上</span>故人出守。故人出守。津亭折柳。把离筵相候。况是芝兰同臭。暂话别。且淹留。暂话别。且淹留。</p>
        
        <p class="白"><span class="科">相见介生小生</span>二弟闻得老丈荣行。特来奉饯。<span class="科">外</span>王程期迫。即便趱行。不敢劳了。<span class="科">生小生</span>聊奉一杯。少叙别思。看酒过来。<span class="科">卒</span>酒在此。<span class="科">递酒介生小生</span></p>
        
        <p class="曲"><span class="牌">白练序</span>同袍友。喜千骑东方居上头。倾别酒。不忍听骊驹曲奏。江州五马游。渐蛟浦云深雁影秋。愁分手。<span class="夹白">是</span>湓江客棹。庾楼文酒。</p>
        
        <p class="曲"><span class="牌">前腔</span><span class="科">外</span>凝眸陇水头。长江自流。乘轺去。<span class="夹白">似</span>王尊叱驭难留。含愁泪强收。何日向南皮续旧游。空携手。叹长安宫阙。故人杯酒。</p>
        
        <p class="白">酒已多了。撤过了罢。<span class="科">生小生</span>还再请一杯。<span class="科">外</span>天色已晚。不劳了。就此拜别。<span class="科">拜介</span></p>
        
        <p class="落诗">长亭杯酒送行轩。<br />千里云山望眼穿。<br />东去伯劳西去燕。<br />断肠回首各风烟。</p>
        
        <h2 id=ch11 class="chapter"><span class="出题">第十一出　承璀授阃</span></h2>
        
        <p class="曲"><span class="牌">画堂春</span><span class="科">丑扮内臣从随上</span>葳蕤重叠琐深宫。扫除近侍飞龙。秉权何日逞雄风。阃外师中。</p>
        
        <p class="白">花明淑景静年芳。阊阖春云接苑墙。龙武新军深驻辇。芙蓉别殿漫焚香。自家乃是兴庆宫中一个内臣吐突承璀是也。近侍天颜。时承宠赉。日来河朔兵变。势逼长安。将帅乏人。不堪专阃。主上欲拜中官一人。为制将都统。统领神策诸军。进兵招讨。我想这一差何等威权。何等荣耀。算来该是我的。闻得旨意将下。不免在此伺候。正是眼望旌捷旗。耳听好消息。<span class="科">众报</span>圣旨下。<span class="科">旦扮内官捧敕同卒上</span>将军专阃制。中使拥兵权。圣旨已到。跪听宣读。皇帝敕曰。朕惟河朔兵乱。将帅乏人。今特命中官吐突承璀。统领神策诸军。速讨幽并三镇。奏凯之日。论功行赏。钦哉故敕。谢恩。<span class="科">丑</span>万岁。<span class="科">介相见介</span>天使请坐。<span class="科">旦</span>军情紧急。不坐了。正是将军不下马。各自奔前程。<span class="科">下丑</span>一朝权在手。便把令来行。大小三军听吾号令。<span class="科">众</span>嗄。<span class="科">丑</span>须要排列刀鎗。整齐队伍。退要鸣金。进要击鼓。指右则右。指左则左。违我令者。割了耳朵。<span class="科">众</span>割耳朵是不怕的。还是割去了那个东西才好。<span class="科">丑</span>唗。就此起兵前去。</p>
        
        <p class="曲"><span class="牌">豹子令</span>叠鼓鸣笳山岳动。山岳动。长鎗大剑倚崆峒。倚崆峒。百万雄兵前后拥。直教杀气暗卢龙。<span class="科">合</span>伫看奏凯建肤功。</p>
        
        <p class="曲"><span class="牌">前腔</span><span class="科">众</span>三略六韬须讲诵。须讲诵。星流电转振威风。振威风。麾下人人皆胆勇。摧强破敌逞豪雄。<span class="科">合前</span></p>
        
        <p class="落诗">将军阃外握兵符。<br />一战还将社稷扶。<br />计就月中擒玉兔。<br />谋成日里捉金乌。</p>
        
        <h2 id=ch12 class="chapter"><span class="出题">第十二出　河朔交兵</span></h2>
        
        <p class="曲"><span class="牌">水底鱼</span><span class="科">净引众上</span>兵马萧萧。弓刀各在腰。三河健卒。一箭射双雕。</p>
        
        <p class="曲"><span class="牌">前腔</span><span class="科">丑引众上</span>金镫齐敲。旗悬太白高。扬威耀武。转战敢辞劳。</p>
        
        <p class="白"><span class="科">相遇介丑众</span>公公不要怕他。放些阳气出来。<span class="科">丑</span>朱克融。朝廷有甚亏负你。敢来谋叛。<span class="科">净</span>吐突承璀。你是阉宦。也来领兵厮杀。放马过来。<span class="科">接战介丑败介净</span>就此乘胜。直杀上去。掳掠一番。</p>
        
        <p class="曲"><span class="牌">四边静</span>蛇蟠虎翼兵威整。直入长安境。金鼓振军中。诸镇还兼并。<span class="科">合</span>长驱取胜。三军听令。地覆与天翻。闻风皆响应。</p>
        
        <p class="曲"><span class="牌">前腔</span><span class="科">众</span>横行铁骑如风竞。万叠连营阵。叱咤雪霜飞。号令雷霆迸。<span class="科">合前</span></p>
        
        <p class="落诗">为问提兵节镇。<br />何如直捣中原。<br />不能留芳百世。<br />亦当遗臭万年。</p>
        
        <h2 id=ch13 class="chapter"><span class="出题">第十三出　赎衫避兵</span></h2>
        
        <p class="曲"><span class="牌">七娘子</span><span class="科">旦上</span>春归底是恹恹害。填不了烟花业债。好梦惊回。离情无奈。还将可意人儿待。</p>
        
        <p class="白">何处堪惆怅。情深未得亲。祇将心上事。怜取意中人。奴家裴兴奴是也。前日同白相公与元刘二相公出郊游赏。正是暮春天气。如今红英落尽。绿树成阴。又是清和时候了。我想那白相公。丰标俊雅。才调风流。乃是当今才子。况且花间识面。弦上传情。虽然一夜恩情。曾结百年盟誓。教我好生挂心。他曾解下青衫。以沽绿蚁。不免替他赎取。等待重来。使异日青衫无恙。白首同归。一段姻缘。或者在此。也未可知。不免唤使儿去赎便了。使儿那里。<span class="科">小丑上</span>辛苦易成霜鬓。奔驰常在花街。兴娘有何分付。<span class="科">旦</span>使儿。前日白相公在此赏春。是你将他的青衫换酒。我有一锭银子。你与我去赎了来。我自赏你。<span class="科">小丑</span>兴娘。我晓得你的意思了。赎取那白相公青衫。莫非要做绿衣黄裳。<span class="科">旦</span>休得多说。快去。<span class="科">小丑下</span></p>
        
        <p class="曲"><span class="牌">醉扶归</span><span class="科">旦</span>花前邂逅春风面。典衣沽却酒如泉。这青衫不比鹔鹴。寒淋漓犹殢香痕满。<span class="夹白">咳。白相公。白相公。</span>你悬金衣紫是何人。须记红楼翠袖情非浅。</p>
        
        <p class="白">使儿怎么还不见来。我在此等一等。</p>
        
        <p class="曲"><span class="牌">不是路</span><span class="科">小丑</span>祸事天来。报与娘行仔细猜。<span class="夹白"><span class="科">旦</span>青衫在那里。<span class="科">小丑</span></span>青衫在。到杏花村里赎将回。<span class="夹白"><span class="科">递衣介旦</span>既赎了青衫。为何这等慌张。<span class="科">小丑</span>兴娘。我去赎了青衫。回来呵。</span>到前街。见纷纷逃避多𩴌<a epub:type="noteref" href="#char02"><spu>注</spu></a>魀。<span class="夹白">说是</span>河朔兵侵起祸阶。<span class="科">丑上</span>真堪怪。堂前为甚频嗟慨。<span class="夹白">我</span>女儿何在。<span class="夹白">我</span>女儿何在。</p><aside epub:type="footnote" id="char02"><p>「⿺鬼监」</p></aside>
        
        <p class="白">呀。兴奴。你与使儿在此慌慌张张。却是为何。<span class="科">旦</span>母亲还不知道。河朔兵乱。侵逼长安。城外人民。尽皆逃避。我和你如何是好。<span class="科">丑</span>既如此。疾忙收拾。逃奔他方。再作区处。兴奴。你手中什么东西。<span class="科">旦</span>是白相公的青衫。向因典来沽酒。奴家替他赎回在此。<span class="科">丑</span>咳。自家的衣服也顾不得。管什么白相公的青衫。快走快走。到前面去打包裹罢。</p>
        
        <p class="曲"><span class="牌">皂角儿</span>阴惨惨毒雾昏霾。路迢迢干戈盈塞。忙奔走满目尘埃。恨漂流一家摧败。玉消容眉锁黛。闷如山。愁似海。无计安排。<span class="科">内作喊介</span>军声一派。轰填若雷。怎能勾狼烟静扫。苦尽甘来。</p>
        
        <p class="白">女儿。快走快走。</p>
        
        <p class="曲"><span class="牌">前腔</span><span class="科">旦</span>瘦怯怯寸步难挨。恨悠悠孤身无奈。盼乡关极目云埋。这羁愁怎生担戴。叹穷途多窒碍。死和生。成和败。难闪难猜。烟花生计。颠连可哀。告苍天莫教轻拆。子母分开。</p>
        
        <p class="白"><span class="科">丑</span>我儿。我们赶到前路。投个人家暂避。等干戈宁静。回去便了。</p>
        
        <p class="落诗">何处避征尘。<br />凄惶母子身。<br />宁为太平犬。<br />莫作乱离人。</p>
        
        <h2 id=ch14 class="chapter"><span class="出题">第十四出　抗疏忤旨</span></h2>
        
        <p class="白"><span class="科">末扮黄门上</span>花鬣班虬驾早朝。玉襕金阙压云涛。群仙遥望蓬莱拜。五色霏烟绕赭袍。自家黄门官是也。今日官里升殿。恐有奏事官到来。不免在此伺候。</p>
        
        <p class="曲"><span class="牌">正宫粉蝶儿</span><span class="科">生朝服上</span>漏下钟鸣。阊阖祥烟掩映。见千官端笏趋庭。向丹阙抒忠耿。一封奏九重天听。</p>
        
        <p class="白">下官官拜拾遗。职当谏诤。眼见朝廷多故。岂容缄默不言。昨曾草就短章。不免冒达天听。此间已是午门外了。就此俯伏。<span class="科">末</span>来者何官。<span class="科">生</span>左拾遗兼中书舍人臣白居易。奏闻陛下。</p>
        
        <p class="曲"><span class="牌">耍孩儿</span>幽州敢逆朝廷命。<span class="科">重</span>四面攻围功未成。弓高既陷粮途哽。深州窘卒谁安定。<span class="科">重</span>下博饥民势若倾。贼势猖狂甚。早宜区处。拯济生灵。</p>
        
        <p class="曲"><span class="牌">四煞</span>论人心系劝惩。论国法<span class="夹白">贵</span>赏罚明。貔貅用命由军令。无功受赏人谁听。<span class="科">重</span>败衂无诛众不平。岂合迁延甚。早宜策励。宣播皇灵。</p>
        
        <p class="曲"><span class="牌">三煞</span>牛元翼方战争。李光颜将劲兵。须令合势从东进。<span class="夹白">向</span>弓高转战开粮道。<span class="科">重</span>取路还从下博行。彼此遥相应。重围可解。救取深邢。</p>
        
        <p class="曲"><span class="牌">二煞</span>念裴度是老成。将太原有招讨名。全军四面俱压境。乘虚取便须观衅。<span class="科">重</span>同力夹攻乱可平。计就除枭獍。受降纳款。变故当生。</p>
        
        <p class="曲"><span class="牌">一煞</span>简练疎兵不精。供给繁敛率兴。度支交阙奸谋逞。中官岂可操兵柄。<span class="科">重</span>诸道监军皆请停。方可齐军令。穰苴斩贾。往事分明。</p>
        
        <p class="白"><span class="科">内</span>圣旨道来。白居易所言兵事。既已迂阔。及论监军当罢。似为诸将游说。本当重究。姑降江州司马。谢恩。<span class="科">生</span>万岁。<span class="科">介出朝与末见介</span>黄门大人。下官不知时讳。触犯天颜。仰荷圣恩。恭承薄谴。已出万幸。况刘梦得前日升守江州。如今到彼与他一处。也不岑寂了。<span class="科">末</span>拾遗大人。请自宽心。<span class="科">生</span>就此告别了。</p>
        
        <p class="落诗">感时抗节达重华。<br />左转江州去路赊。<br />圣主恩深汉文帝。<br />怜君不遣到长沙。</p>
        
        <h2 id=ch15 class="chapter"><span class="出题">第十五出　兴遇蛮素</span></h2>
        
        <p class="曲"><span class="牌">驻马听</span><span class="科">丑旦同上</span>心急行迟。野旷原空何所之。<span class="夹白">只见</span>苍茫烟树。惨淡风尘。故国云迷。间关千里旅情悲。凄凉满目乡心碎。身怯驰驱。<span class="夹白">且向</span>人烟凑密望门投止。</p>
        
        <p class="白"><span class="科">丑</span>我老身与女儿行至此间。风餐水宿。受了多少辛苦。不觉又是下邽地方了。前面有个人家。不免哀求他权且栖身。再作区处。呀。门儿闭上在此。不免扣门则个。里面有人么。<span class="科">小丑上</span>正好朦胧睡。谁人剥啄敲。是那个。<span class="科">开门介</span>呀。到是一位妈妈。一位小娘子。妈妈何来。<span class="科">丑旦</span>我是逃难的。特来投倚。<span class="科">小丑</span>待我与里面主母说知。方敢请进。二位夫人有请。</p>
        
        <p class="曲"><span class="牌">卜算子</span><span class="科">贴小旦上</span>寂寞掩重门。有甚人来往。<span class="科">小丑</span>忽闻窗外扣门声。有娘女来相访。</p>
        
        <p class="白">二位夫人。玲珑方才开门去看。到是一位妈妈。同一位小娘。他说避难到此。要来投倚的。<span class="科">贴</span>既是女娘家。且请进来。<span class="科">相见介贴小旦</span>二位何方人氏。高姓。<span class="科">丑</span>老身姓裴。这是小女。<span class="科">贴</span>为何到此。<span class="科">丑</span>二位娘娘听禀。</p>
        
        <p class="曲"><span class="牌">剔银灯</span>我女儿<span class="夹白">原</span>寄籍教坊。平白地干戈扰攘。飘蓬断梗知何向。<span class="夹白">只有一个使唤的。半路里迷失。不知那里去了。</span>更没个儿郎相傍。悲伤。流落在异乡。倘相容恩德怎忘。</p>
        
        <p class="曲"><span class="牌">前腔</span><span class="夹白"><span class="科">贴</span>妹子。</span>他原来<span class="夹白">是</span>平康女郎。觑花貌婵娟模样。红颜薄命多劳攘。权且住消除旅况。村庄。有幽闲空房。<span class="夹白"><span class="科">旦</span>请问主人在那里。<span class="科">贴小旦</span></span>我儿夫淹留帝乡。</p>
        
        <p class="白">妈妈且请宽心。自古道鸟来投林。人来投主。家下有空房在外。权且住下。待等干戈宁静。还家便了。<span class="科">小旦</span>正是。那个带着房儿走。自古道与人方便。自己方便。<span class="科">贴</span>妹子说得是。玲珑。你可对管事人说。大门外左廊下有空房。可收拾几间与裴妈妈母子住就是。你引他二位同去便了。<span class="科">丑旦</span>如此多谢了。</p>
        
        <p class="落诗">天涯母子傍谁亲。<br />幸借廊庑寄此身。<br />惟有感恩并积恨。<br />万年千载不成尘。</p>
        
        <h2 id=ch16 class="chapter"><span class="出题">第十六出　访兴不遇</span></h2>
        
        <p class="曲"><span class="牌">六么令</span><span class="科">生上</span>红楼似画。住一湾流水人家。自怜迁客去长沙。迷楚岫隔京华。匆匆不尽离情话。匆匆不尽离情话。</p>
        
        <p class="白">下官自那日出郊行乐。得遇妓者兴奴侍酒。他姿容独步。才技无双。一夕为欢。十分留意。今当远谪。相见无期。特来寻访。与他叙别一番。迤逦行来。此间已是兴奴门首。呀。为何门儿锁闭。寂无人声。待我问那行路的。行路的。此间有个妓者裴兴奴。如今到那里去了。<span class="科">内</span>前日河朔兵乱。城外人家。俱已逃避去了。<span class="科">生</span>咳。可怜可怜。我若在此做官。或者他宁静还家。还有相见之日。我今远谪。他又飘流。纵使回来。何由会面。教我好伤感人也。</p>
        
        <p class="曲"><span class="牌">普天乐</span>盼娇娃。愁绪难禁架。曾典衣共醉斜阳下。为分离重访仙源。谁知路隔桃花。堪怜你无栖止。悔当初<span class="夹白">不如</span>不见到无牵挂。恨纵横豺虎如麻。把燕约莺期勾罢。<span class="夹白">咳。我两人呵。</span>似浮萍飞絮各散天涯。</p>
        
        <p class="白">兴奴既然远去。我又难以淹流。不免且到江州。寻个便人。寄书与他便了。</p>
        
        <p class="落诗">昨日今朝事不同。<br />玉人飘泊叹西东。<br />有缘千里能相会。<br />无缘对面不相逢。</p>
        
        <h2 id=ch17 class="chapter"><span class="出题">第十七出　茶客访兴</span></h2>
        
        <p class="曲"><span class="牌">秋夜月</span><span class="科">净扮茶客上</span>时运高。赚得财和宝。猗顿陶朱何足道。日来算命花星照。且学一个老闝。且学一个老闝。</p>
        
        <p class="白">我本江湖经贩侣。倜傥风流堪自许。腰缠十万上扬州。引带三千来顾渚。凤团雀舌龙陂茶。仙芽瑞草𧀮春花。阴林阳谷恣收采。羽经晖赋真非夸。石蜜霜华是何物。卢家七碗还堪吃。回味应须橄榄仙。生凉好唤鸡苏佛。自家浮梁茶客刘一郎是也。带着三千引茶。就到此间发卖。闻得裴妈妈家有个女儿。唤名兴奴。十分标致。昨日曾央吴小闲说知。那妈妈叫我今日自来。须索去走一遭。小富那里。<span class="科">小丑上</span>听得叫小富。慌忙便解裤。不是注火盆。定是塌豆腐。员外呼唤小富。有何分付。<span class="科">净</span>小富。你把一百两银子。放在皮箱里背着。随我到小娘人家去走一走。<span class="科">小丑</span>莫闝莫闝。小娘最乔。雪花银子。一似汤浇。<span class="科">净</span>休得胡说。快随着我来。<span class="科">小丑背箱介净</span>穿花街。过柳巷。此间是裴妈妈家了。可有人么。</p>
        
        <p class="曲"><span class="牌">前腔</span><span class="科">丑上</span>鸨儿乔。只爱财和宝。见了他时呵呵笑。近来算命财星照。遇一个老闝。遇一个老闝。</p>
        
        <p class="白">是那个。<span class="科">净</span>是我。<span class="科">丑</span>莫不是昨日吴小闲来说的刘员外么。<span class="科">净</span>正是。<span class="科">丑</span>失迎失迎。<span class="科">净</span>久慕久慕。小子闻得令爱的大名。今日特求一见。<span class="科">丑</span>员外。不要说起。我女儿只为守着那白相公。再不肯留客。如今叫他出来。一定要接你。只是那个丫头要使性。员外须索要忍耐些。<span class="科">净</span>知道。<span class="科">丑</span>兴奴快来。有客在此。<span class="科">内</span>身子不快。出来不得。<span class="科">丑</span>还不快快出来。你不要讨我的打吃。<span class="科">旦上</span></p>
        
        <p class="曲"><span class="牌">金珑璁</span>愁眉何日展。恹恹瘦损香肌。心易嬾。步难移。</p>
        
        <p class="白">母亲唤孩儿。有何分付。<span class="科">丑</span>我儿。白相公一别。音信杳无。家计萧条。怎生过活。如今浮梁刘员外他十分撒漫。你须留他。赚些钱钞养家。<span class="科">旦</span>母亲。孩儿与白相公有约在前。誓不接客。教我怎生见他。<span class="科">丑</span>又来胡说。你且相见何妨。快来见了员外。<span class="科">见介净</span>妙。话不虚传。令爱果然标致。小富。快取皮箱过来。<span class="科">取银介</span>妈妈。一锭银子在此。权作小东之费。<span class="科">丑</span>员外不消。老身已备在此了。<span class="科">净</span>妈妈。些须薄礼。休得见外。请收了。<span class="科">丑</span>如此多谢了。<span class="科">小丑诨介丑</span>使儿看酒过来。员外请上。待老身奉一杯。<span class="科">旦转身丑抱住介</span>你往那里去。还不住在此奉陪员外。<span class="科">旦背介丑奉酒介</span></p>
        
        <p class="曲"><span class="牌">耍孩儿</span>满泛取金樽绿蚁。准备着偎红倚翠。对酒当歌。对酒当歌。应知是快乐便宜。<span class="科">合</span>论人生欢娱能几。猛拚取沉醉似泥。</p>
        
        <p class="曲"><span class="牌">前腔</span><span class="科">净</span>感娘行殷勤意美。况觑着千娇百媚。绮罗丛里。绮罗丛里。顿忘却客邸栖迟。<span class="科">合前净</span></p>
        
        <p class="白">妈妈。我吃不得这哑酒。各饮一杯。说一个无滴。就要唱一曲。<span class="科">丑</span>既是这等。员外先请。<span class="科">净</span>在下僭了。<span class="科">唱弋阳腔介</span>无滴。如今该妈妈了。<span class="科">丑唱打枣竿介</span>无滴。<span class="科">净</span>如今该是大姐了。<span class="科">旦</span>我不会唱。<span class="科">净</span>请饮一杯。<span class="科">旦</span>也不会饮。<span class="科">净</span>这等弹一曲琵琶也罢。<span class="科">旦</span>日久不弹。也都忘了。<span class="科">丑</span>我儿。你还来奉员外杯。<span class="科">旦丢杯介</span>从来不会奉酒。<span class="科">丑</span>兴奴。你怎么这等无礼。可恶。</p>
        
        <p class="曲"><span class="牌">东瓯令</span>贼泼贱心太痴。云僽雨僝却为谁。玉颜镇日垂双泪。全不思活计。<span class="夹白">这刘员外呵。</span>是风流洒落富家儿。何故强推辞。</p>
        
        <p class="曲"><span class="牌">前腔</span><span class="夹白"><span class="科">旦</span>他是</span>守财虏白丁儿。洒落风流在那些。<span class="夹白">我</span>白头愿守青衫誓。岂忍轻抛弃。碧梧止许凤皇栖。怎肯借山鸡。</p>
        
        <p class="白"><span class="科">丑</span>我儿还去奉一杯。<span class="科">旦</span>咳。只管来胡缠。正是可人期不来。俗子推不去。<span class="科">下丑</span>你看。你看这贱人。不要慌。且谩着。<span class="科">净</span>阿呀阿呀。妈妈。一片热心肠。化为冷面草。在下十分奉承。令爱全然不理。着甚么来由。告别了罢。<span class="科">丑</span>呀。员外说那里话来。自古道日亲日近。日远日疎。我儿女虽为那白相公。不肯接客。如今他久无音信。日渐疎远。员外时常来走动走动。老身又在傍撺掇。日久自然亲近起来。<span class="科">净</span>多谢妈妈。只怕令爱不肯。<span class="科">丑</span>不妨。都在老身身上。包你成就便了。<span class="科">净</span>既然如此。我明后日再来。全仗妈妈。<span class="科">丑</span>员外。怠慢了。明后日专望你来。不可失信。</p>
        
        <p class="落诗">有分莫嫌迟。<br />佳人有所思。<br />得他心肯日。<br />是我运通时。</p>
        
        <p class="白"><span class="科">丑</span>员外请了。<span class="科">先下介净小丑吊场小丑</span>员外。方才这小娘儿。不肯接你。也不要怪他。<span class="科">净</span>却怎么。<span class="科">小丑</span>自古道。小娘儿爱俏。老鸨儿爱钞。员外。你这般打扮。也不像个闝客。你日后要去。须换了这高巾。脱了这件大袖衫子。打扮得俏丽些。他就喜你了。<span class="科">净</span>这小厮到也说得有理。明日就换。<span class="科">小丑</span>员外。你这胡须也忒长了。也去了些便好。<span class="科">净</span>须长有何妨。<span class="科">小丑</span>你不晓得。须长不鬭。<span class="科">净</span>唗。胡说。且回去了。明日再来。<span class="科">诨下</span></p>
        
        <h2 id=ch18 class="chapter"><span class="出题">第十八出　乐天赴任</span></h2>
        
        <p class="曲"><span class="牌">朝元歌</span><span class="科">生末从上</span>山程水程。渐逼斜阳景。泉声鸟声。别是清幽境。日远长安。浮云蔽影。自叹孤踪萍梗。远道风尘。逐客偏多恋主情。薄谴荷恩深。何须吊屈平。<span class="科">合</span>湓城隐隐。到得后再图家庆。再图家庆。</p>
        
        <p class="白"><span class="科">净扮驿丞上</span>庐江驿驿丞。带领人夫接老爷。<span class="科">生</span>驿丞。这里是那里了。<span class="科">净</span>禀老爷。这里是交界地方了。<span class="科">生</span>起去。前途伺候。<span class="科">净应下外扮吏上</span>江州刘太爷差吏典迎接老爷。有帖子拜上。<span class="科">生</span>太爷一向好么。<span class="科">外</span>好。<span class="科">生</span>前途去领回帖。<span class="科">外应下</span></p>
        
        <p class="曲"><span class="牌">前腔</span><span class="科">生</span>驿路遥通五岭。匡庐入望青。立马夏云横。炎氛难屏。看浔江照影清。双鬓欲星星。啼猿不忍听。自别神京。记寻芳反令春恨增。风月庾楼生。悠悠怀古情。<span class="科">合前</span></p>
        
        <p class="落诗">初出蓝田冈。<br />又过望秦岭。<br />为问佐江州。<br />何如在华省。</p>
        
        <h2 id=ch19 class="chapter"><span class="出题">第十九出　裴兴还衫</span></h2>
        
        <p class="曲"><span class="牌">月云高</span><span class="科">旦上</span>匆匆逃避。苍忙路途里。<span class="夹白">似</span>乌鹊惊三匝。幸遇双珠树。<span class="夹白">近日问将起来。原来就是白乐天家里。</span>问取邻姬。知是栖鸾处。<span class="夹白">我想乐天在我家走动时。常常卖弄他家有个樱桃樊素口。杨柳小蛮腰。如今看将起来。</span>檀口依然小。果是腰肢细。<span class="夹白">我就对他说与他相公有交。</span>难道说你是何人他是谁。也只当鹪鹩借一枝。</p>
        
        <p class="白">我如今只得就把青衫送还他。却不是好。<span class="科">对内云</span>娘。前日白夫人不要我家房金。你要办礼去谢他。我如今只送这青衫还他。做个人情何如。<span class="科">内应</span>省了我办礼也好。你自送去便了。<span class="科">旦</span>既如此。我送了去便来。你可关上门儿。<span class="科">内云</span>知道了。你自去。</p>
        
        <p class="曲"><span class="牌">前腔</span><span class="科">旦</span>行行还止。<span class="科">作退步介</span>猛省当时事。<span class="夹白">倘我把此情实说出来。他二人倘见怪。怎么好。</span>他未必生嫉妒。我自闲疑虑。<span class="夹白">看他</span>举止温和。难道成乖戾。他既做居亭主。那有入宫忌。<span class="夹白">也不要疑心了。我只是送还他便了。</span>想人在空闺欲授衣。怕寒到君边衣到迟。<span class="科">扣门介</span></p>
        
        <p class="曲"><span class="牌">生查子</span><span class="科">贴小旦小丑上</span>寂寞闭深闺。自喜相依倚。<span class="科">小旦</span>莺语唤开门。想是裴娘至。</p>
        
        <p class="白">玲珑开了门。看可是裴娘。<span class="科">小丑开门介</span>果是裴娘。请进。<span class="科">相见介贴</span>裴娘。今日缘何独自下顾。<span class="科">旦</span>无事也不敢来惊动。<span class="科">贴小旦</span>敢是少些什么。你就对我说。我这里都有。<span class="科">旦</span>多感美情。也不少什么。昨日收拾箱笼。偶然寻出一件青衫。送与二位看看。不知可认得否。<span class="科">贴小旦看衣相顾介</span>且住。这青衫是我相公穿往京师应举的。为何到在你处。<span class="科">旦</span>二位夫人。请猜一猜。</p>
        
        <p class="曲"><span class="牌">红衲袄</span><span class="科">贴</span>莫不是恋恋绨袍赠故知。<span class="夹白"><span class="科">旦</span>想他不曾遇什么沦落的。那曾赠人。<span class="科">小旦</span></span>莫不是弃青衿为赐绯。<span class="夹白"><span class="科">旦</span>他也不是那样弃旧怜新的人。<span class="科">贴</span></span>莫不是衣狐貉嫌袍敝。<span class="夹白"><span class="科">旦</span>他也不是这样趋炎附势的人。<span class="科">小旦</span></span>莫不是披鹤氅解青衣赐行酒的。<span class="夹白"><span class="科">旦冷笑介</span>酒字儿到猜着三分了。还有七分猜不着。<span class="科">贴</span></span>这话儿教人转疑。这意儿教人怎知。<span class="夹白"><span class="科">小旦</span>我知道了。</span>多应是禄薄官贫也。典却春衣做夏衣。</p>
        
        <p class="白"><span class="科">旦</span>你猜是猜不着了。我实对你说罢。却是不要着恼。<span class="科">贴小旦</span>有甚着恼。但说不妨。<span class="科">旦</span>你那白相公呵。</p>
        
        <p class="曲"><span class="牌">前腔</span>对金銮得意时。曲江游走马回。<span class="夹白">那时与刘元二位</span>访红楼曾把丝鞭系。解青衫曾将绿酒易。<span class="夹白"><span class="科">笑介</span>实不瞒二位说。</span>一时间云雨迷。到后来情意密。<span class="夹白">我</span>因此上赎将归日夜随身也。<span class="夹白">今日呵。</span>应把青衫付绿衣。</p>
        
        <p class="白"><span class="科">贴小旦</span>原来你与我相公曾有情。便是一家了。一向有失照管。却是多罪了。</p>
        
        <p class="曲"><span class="牌">前腔</span>每日间见你敛蛾眉不知愁甚的。见你减腰围不知为着谁。今日个说起心中事。正好与我并头花做连理枝。你真情我已知。想夫君也念伊。<span class="夹白">你</span>只合从头收拾闲风月也。<span class="夹白">待他差人来迎接我们时节呵。</span>我和你做个仙侣同舟晚更移。</p>
        
        <p class="曲"><span class="牌">前腔</span><span class="科">旦</span>我为着他困腾腾琐翠眉。我为着他病恹恹减带围。争奈我娘行不解人深意。强逼我落溷沾泥做墙外枝。我真情你既知。便追随<span class="夹白">想</span>不见疑。<span class="夹白">只是</span>我娘行重利要把我轻抛也。怕事到头来祇自悲。</p>
        
        <p class="白">二位不知。我娘要我接一浮梁茶客。怪我不从。终日打骂。如今要他千金。把我卖与他。怎生是好。</p>
        
        <p class="曲"><span class="牌">前腔</span><span class="科">贴小旦</span>我也愿卖钗梳赎取伊。我也愿典衣衫尽付渠。<span class="夹白">只是</span>探囊中怎彀千金费。罄箧底难当十斛珠。欲托征鸿报与知。奈天涯云路迷。怎能彀特为司花吏也。留取河阳第一枝。</p>
        
        <p class="白">只在早晚。待我请令堂过来。看他说甚么。再作道理。<span class="科">旦</span>如此甚好。<span class="科">贴小旦送介</span></p>
        
        <p class="落诗">青衫依旧付伊收。<br />红泪盈盈独倚楼。<br />无限心中不平事。<br />一齐分付与东流。</p>
        
        <h2 id=ch20 class="chapter"><span class="出题">第二十出　遣迎蛮素</span></h2>
        
        <p class="曲"><span class="牌">似娘儿</span><span class="科">生上</span>一为迁客到江皋。人事音书谩寂寥。梦断与魂消。回首碧云天杳。</p>
        
        <p class="诗"><span class="牌">集白句</span><br />春尽思家归未得。青山簇簇水悠悠。<br />三声猿后垂乡泪。白尽江州司马头。</p>
        
        <p class="白">下官谪任江州。又经两月余矣。此处左匡庐。右彭蠡。土高气清。富有佳境。刺史守臣。不可游观。郡吏执事。不敢自佚。惟司马为迁人冷署。得以自由。山泽遨游。颇酬素志。只是寂寥无伴。难以遣怀。昨日写下一函。差白璧回去。取我蛮素二姬。不免唤他出来分付。白璧那里。<span class="科">末上</span>堂上闻呼唤。阶前听使令。老爷有何分付。<span class="科">生</span>白璧。将这一封书。竟送到家里。迎取二位小夫人到来。<span class="科">末</span>理会得。<span class="科">生</span>你听我道。</p>
        
        <p class="曲"><span class="牌">嬾画眉</span>一封遥寄彩云笺。<span class="夹白">说</span>我朝奏封章夕左迁。江州未得整归鞭。<span class="夹白">如今</span>官衙寂寞难消遣。<span class="夹白">教他</span>早早登舟莫久延。</p>
        
        <p class="曲"><span class="牌">前腔</span><span class="科">末</span>殷勤传递这鱼笺。回首江关隔暮烟。秋风江上片帆悬。星驰愿逐天边雁。<span class="夹白">真个</span>一纸家书抵万钱。</p>
        
        <p class="落诗">浔阳江上见秋风。<br />欲作家书意万重。<br />只恐匆匆说不尽。<br />行人临发又开封。</p>
        
        <h2 id=ch21 class="chapter"><span class="出题">第二十一出　蛮素邀兴</span></h2>
        
        <p class="曲"><span class="牌">鹊桥仙前</span><span class="科">贴小旦小丑上</span>镜损朱颜。袖沾红泪。不道簷前鹊喜。</p>
        
        <p class="白"><span class="科">相见介</span>妹子。自从相公远游京国。我和你独守空闺。那裴兴娘避难相投。恰是相公旧好。今日特陈小酌。聊叙情悰。早间已着人去请。此时想来也。玲珑。你看裴妈妈裴兴娘到来。即便通报。<span class="科">小丑</span>晓得。</p>
        
        <p class="曲"><span class="牌">鹊桥仙后</span><span class="科">丑上</span>天涯相聚喜相招。<span class="科">旦上</span>叹往事不堪提起。</p>
        
        <p class="白"><span class="科">相见介丑</span>二位夫人。今日呼唤我娘女两人。不知有何话说。<span class="科">贴小旦</span>连日多有简慢。今日特具一杯。屈过少叙。<span class="科">丑</span>多承夫人美意。只是老身终日想家。饮酒不下。如何是好。<span class="科">贴小旦</span>休得愁烦。玲珑取酒过来。<span class="科">众把盏介</span></p>
        
        <p class="曲"><span class="牌">忆多娇</span><span class="夹白"><span class="科">贴小旦</span>你</span>归有日。休怨忆。尊酒相邀情更密。况与我夫君为旧识。暂时栖息。暂时栖息。愧我蜗居陋室。</p>
        
        <p class="曲"><span class="牌">前腔</span><span class="科">丑旦</span>知甚日。兵燹息。家山缥缈云树隔。幸托高居聊寄迹。<span class="夹白"><span class="科">贴小旦</span>且宽愁寂。<span class="科">丑旦</span></span>怎宽愁寂。深感娘行悯惜。</p>
        
        <p class="白"><span class="科">末上</span>欲传青鸟信。先寄彩云笺。自家白璧是也。蒙相公差回。迎取二位小夫人。这里已是自家门首。不免迳入。有人么。<span class="科">贴小旦</span>玲珑。外面有人说话。你去看来。<span class="科">小丑</span>是那个。呀。白璧哥。你回来了。待我去禀知二位夫人。<span class="科">进介</span>白璧在门外要见。<span class="科">贴小旦</span>着他进来。<span class="科">末进见介</span>相公为谏言忤旨。谪宦江州。特差小的回来。迎接二位小夫人。画船已在河下了。有书奉上。<span class="科">贴小旦</span>相公又谪宦在江州了。<span class="科">丑旦</span>有这等事。<span class="科">贴小旦</span>取书上来。既如此。你且在外少待。待我看了书。与裴妈妈裴娘相别了。然后收拾起程便了。<span class="科">末</span>晓得。河下暂停兰棹。江干专候鱼轩。<span class="科">下贴小旦看书介</span></p>
        
        <p class="曲"><span class="牌">一封书</span>传书与二姬。谪江州倍惨凄。从别后岁余。梦绕深闺思欲飞。早整行装来任所。免使羁人望眼迷。两相随。莫相违。草草缄封带泪题。</p>
        
        <p class="白">相公书中之意。要我二人早去。今日就收拾起程罢了。只是妈妈与裴娘在此。不得陪奉。如何是好。<span class="科">丑</span>夫人好说。<span class="科">旦</span>二位夫人在上。奴家有一言相告。当初在京时。原与相公有约。前日青衫已送还夫人。夫人既往任所。奴家欲随侍同行。重见相公一面。不知尊意如何。<span class="科">贴小旦</span>长途寂寞。挈伴同行。有何不可。<span class="科">丑</span>二位夫人。这个断然使不得。老身只有此女。支持门户。都在他身上。前日有个浮梁茶客。肯出千金娶他。老身尚在迟疑。他若去了。教老身依靠何人。<span class="科">旦</span>母亲。你若不肯放我去。我就在家。也决不接客。一心守着白相公便了。<span class="科">丑</span>阿呀。贱人。羞也不羞。白相公既在那里做官。难以娶你。况且有二位夫人在上。闻得此位夫人善歌。此位夫人善舞。你便晓得两曲琵琶。又是北调。白相公好南的。你这个琵却琶不上了。就去也没干。<span class="科">旦</span>母亲说那里话来。我一定要去。断不依你。</p>
        
        <p class="曲"><span class="牌">鬭黑麻</span><span class="科">丑</span>这贱人敢来与咱挺执。<span class="夹白"><span class="科">贴小旦</span>妈妈请息怒。这是好事。你成就他罢。<span class="科">丑</span></span>我貌丑年衰穷途告急。伊若去转忧悒。门户凄凉。教谁取给。<span class="夹白"><span class="科">旦</span>母亲。你与我同去了罢。<span class="科">丑</span></span>我淹淹气息。路途怎惯历。<span class="夹白">贱人。白相公</span>是贵显名公。谁爱你烟花贱质。</p>
        
        <p class="曲"><span class="牌">前腔</span><span class="科">旦</span>虽不敢与凤侣鸾俦拟匹。怎做孤鸳中途散失。担不住红袖湿。<span class="夹白">倘若他</span>心恋绨袍。我誓无他适。<span class="夹白">二位夫人。相劝一相劝。<span class="科">贴小旦</span>妈妈。你还与令爱同行便了。<span class="科">丑</span></span>我淹淹气息。路途谁惯历。<span class="夹白">贱人。二位夫人</span>是艳蕊琼葩。怎比你烟花贱质。</p>
        
        <p class="白"><span class="科">贴小旦</span>裴娘。我们再三苦劝。你妈妈执意不从。欲待要处些财礼。与你赎身。又一时未便。你且在我房子里住下。待我们到江州。与相公说知。另差人取你便了。<span class="科">旦</span>多谢二位夫人。<span class="科">丑旦</span>我娘女两人。在此打搅。还当送夫人一程。<span class="科">贴小旦</span>不消送。就此拜别了罢。</p>
        
        <p class="曲"><span class="牌">哭相思</span><span class="科">丑旦</span>两地相思苦挂牵。临期执手泪澘澘。<span class="科">贴小旦</span>可怜又是孤舟别。<span class="科">合</span>垂首无言去住难。</p>
        
        <p class="白"><span class="科">丑旦下贴</span>玲珑。分付白璧。就此起程。<span class="科">小丑</span>白璧哥。夫人就要登舟。快唤舟子打扶手。<span class="科">末同船家上</span>兰舟扶浪浅。锦缆映霞明。请夫人上船。<span class="科">上船介</span></p>
        
        <p class="曲"><span class="牌">淘金令</span><span class="科">贴小旦</span>澄波泻影。画鹢随流转。绿荷泛水。翠盖擎珠浅。江水江风。香肌无汗。<span class="夹白"><span class="科">贴</span>妹子。我与你呵。</span>幸喜长途为伴。回首家山。斜阳又隔陇树烟。远别已经年。深闺魂暗牵。重整欢娱。重整欢娱。舞裙歌扇。</p>
        
        <p class="落诗">夷犹青雀舫。<br />萧瑟白苹洲。<br />遥指江州路。<br />云阴天际浮。</p>
        
        <h2 id=ch22 class="chapter"><span class="出题">第二十二出　茶客娶兴</span></h2>
        
        <p class="曲"><span class="牌">山查子</span><span class="科">净上</span>买笑且挥金。得意图佳耦。卖俏逞风流。整顿巾和袖。</p>
        
        <p class="白">自家刘员外是也。连日在裴兴奴家走动。他嫌我衣帽不整齐。面庞不俏丽。我虽下许多帮衬。他全然不理。如今的袖儿窄窄。帽儿圆圆。一嘴胡须去了半边。这也看得过了。难道也不留我。只是一件。他既有了那老白。总然留我。一定也不放在心上。不若将千金娶回为妾。到了我家里。就由得我了。怕他不从顺我。前日妈妈已有见允之意。不免再去与他商议。此间已是裴妈妈家里了。有人么。</p>
        
        <p class="曲"><span class="牌">前腔</span><span class="科">丑上</span>覆雨共翻云。不怕颜儿厚。佳客到堂前。敛衽相迎候。<span class="科">相见介</span></p>
        
        <p class="白">呀。员外。前日多有简慢。<span class="科">净</span>好说好说。打搅。<span class="科">丑</span>阿呀。员外。你今日一发打扮得俏丽。越越标致了。好巾帽。好衣服。须也恰像少了些。却是为何。<span class="科">净</span>妈妈。被你女儿弄得做脱须了。<span class="科">丑</span>员外。不是脱须。<span class="科">捋须介</span>咦。其然岂其然乎。<span class="科">净</span>休得取笑。妈妈。小子有一句话儿奉告。<span class="科">丑</span>员外有何见谕。<span class="科">净</span>妈妈。我在你令爱跟前。十分帮衬。只是不理。意欲将银千两。娶归为妾。他既在我家。也只得顺从我了。妈妈。你的意如何。<span class="科">丑</span>员外。老身只有此女。本是割舍不得。员外既有千金。也只得割爱了。<span class="科">净</span>多谢妈妈。只怕令爱不肯。如何是好。<span class="科">丑</span>员外。老身做主。怕他不从。<span class="科">净</span>妈妈。</p>
        
        <p class="曲"><span class="牌">玉胞肚</span>姻缘辐辏。喜红妆牵丝翠楼。赎蛾眉不惜千金。论风流肯落人后。操持箕箒抱衾裯。且载扁舟事远游。</p>
        
        <p class="曲"><span class="牌">前腔</span><span class="科">丑</span>章台折柳。喜柔枝春风逗留。总黏成一段风流。愿百岁常相厮守。相看匹鸟在河洲。河汉今宵会斗牛。</p>
        
        <p class="白">员外请坐。待我唤他出来。兴奴那里。快来。<span class="科">旦上</span>终朝拭泪频。肠断为情亲。无限伤心事。含羞嬾向人。母亲万福。<span class="科">丑</span>我儿。刘员外在此。过来见了。<span class="科">旦</span>母亲。我心上有事。你只管来胡缠。<span class="科">相见介旦背白</span>惹厌的东西。<span class="科">丑</span>你看。又来使性了。我且不打你。我对你说。你平日只想从良。虽是守着那白相公。他又杳无音信。这也是徒然了。今日刘员外将银一千两。要娶你为妾。你从了他。也了得你终身之事。却不是好。<span class="科">旦</span>孩儿与白相公原有旧约。况且刘员外是个为客的人。贩夫俗子。教我怎生伴着他。我就死也断不嫁他的。<span class="科">丑</span>我做娘的得了银子。难道罢了不成。你惯在娘面上使性。我便奉答了这一遭儿。你也不要怪我。快些梳妆。员外。我和你到外面去兑了银子。就要他下船去罢。<span class="科">净丑下旦</span>娘。我是你亲生的女。你全无骨肉之情。今日千乡万里。把我嫁与这个茶商。闪得我好狠毒也。事出无奈。我也只得权且从他。那厮若来犯我。我到前途寻个自尽便了。</p>
        
        <p class="曲"><span class="牌">山坡羊</span>急煎煎雨僝云僽。怨寥寥粉消红瘦。虚飘飘如逐浪浮鸥。眼巴巴盼不到<span class="夹白">的</span>文鸳耦。泪暗流。孤身不自由。红颜薄命。薄命从来有。谁似今朝落人机彀。含羞。又抱琵琶过别舟。难留。不是冤家不聚头。</p>
        
        <p class="白"><span class="科">净丑上</span>柳外促归航。花前逞艳妆。仙源今有约。天遣会刘郎。船已在河下了。妈妈。快请令爱上船。<span class="科">丑</span>我儿。我只为孔方兄。断送亲生女。少不得要去的。就此拜别了罢。</p>
        
        <p class="曲"><span class="牌">临江仙</span><span class="科">旦</span>击破菱花半面。那堪目断江州。天涯沦落下场头。出门烟水阔。漂泊倩谁收。<span class="夹白"><span class="科">净扯旦下丑吊场</span>我那儿。</span>你掩泪含羞辞别去。似飞花逐水悠悠。萧萧孤影向谁投。倚门空怅望。肠断楚江秋。<span class="科">下</span></p>
        
        <h2 id=ch23 class="chapter"><span class="出题">第二十三出　蛮素至江</span></h2>
        
        <p class="曲"><span class="牌">鹊桥仙</span><span class="科">生上</span>明光奏赋。石渠侍讲。委珮凤皇池上。一封朝奏谪江乡。喜官舍面山虚爽。</p>
        
        <p class="诵"><span class="牌">眼儿媚</span>烟草萋萋。小楼西。两行疎柳。一丝残照。数点鸦栖。　　春山碧树秋重绿。人在武陵溪。无情明月。有情归梦。同到幽闺。</p>
        
        <p class="白">我前日差白璧回去。取蛮素二姬。为何去久。还不见来。好生放心不下。</p>
        
        <p class="曲"><span class="牌">解三酲</span>想枫宸昔年立仗。效葵忠敢上封章。不道龙鳞难逆遭黜降。喜青山正对黄堂。<span class="夹白">只是</span>寂寥夜雨芙蓉帐。冷淡秋风烟水乡。<span class="科">合</span>遥相望。岂忍使凤帏人老。云冷巫阳。</p>
        
        <p class="白">待蛮素二姬到来。我且把裴兴奴的事对他说。试他一试。</p>
        
        <p class="曲"><span class="牌">前腔</span>想那日东郊欢畅。喜褰帘邂逅裴娘。<span class="夹白">与他</span>并头交颈沙堤上。应不羡两两鸳鸯。想当初柔情绰态相亲傍。到如今水驿江程去路长。<span class="科">合前</span></p>
        
        <p class="曲"><span class="牌">生查子</span><span class="科">贴小旦小丑末同上</span>千里泛长江。经月同官舫。更喜到名邦。歌舞陪新赏。</p>
        
        <p class="白"><span class="科">末报相见介贴小旦</span>相公一向好么。<span class="科">生</span>好。<span class="科">指贴云</span>你也好。<span class="科">指小旦云</span>你为何腰肢越瘦了些。<span class="科">小旦</span>这两日身子有些不好。<span class="科">生笑介</span>如今来了。就好了。我且问你。你二人来。路上风景如何。<span class="科">贴小旦</span>风景甚好。一路都是青山。<span class="科">生</span>这青山你们到得饱看了。<span class="科">贴小旦</span>不但饱看。且被我带在包裹里来了。<span class="科">生笑介</span>青山怎么带得在包裹里来。<span class="科">贴小旦</span>相公不信。待我取来看。玲珑。你去取那青衫出来。<span class="科">小丑</span>青衫在此。<span class="科">贴小旦</span>相公。这青衫也曾见来么。</p>
        
        <p class="曲"><span class="牌">太师引</span><span class="科">生见惊介</span>顿惊惶这旧物浑无恙。悲坠屦难禁感伤。觑亡簪使人惆怅。叹蝇头蜗角空忙。受尽了许多风浪。转教人心旌遥飏。<span class="夹白">这件青衫。是我失落在京师的。</span>路迢迢何缘到你行。<span class="科">小丑诨介生</span>早难道风吹云卷入兰房。</p>
        
        <p class="曲"><span class="牌">前腔</span><span class="科">贴小旦</span>有一个绯衣仙子来相访。<span class="夹白"><span class="科">生沉吟介</span>非衣。<span class="科">贴小旦</span>他</span>挟青衫掷还阮郎。<span class="夹白"><span class="科">生</span>什么阮郎。<span class="科">贴小旦</span>有个元在傍边的。</span>他又曾与刘郎相傍。访天台同渡石梁。到如今人间天上。闪得人粉凋红丧。减芳容啼痕两行。诉不尽别来牛女做参商。</p>
        
        <p class="白"><span class="科">生</span>说话有些跷蹊。且不明白。你可实对我说。<span class="科">贴小旦</span>相公。你且实说。这件衣服。失落在那里。我们才说。</p>
        
        <p class="曲"><span class="牌">前腔</span><span class="科">生</span>东郊曾访平康巷。遇佳人流连夕阳。爱红妆琵琶嘹喨。解青衫典却琼浆。<span class="夹白"><span class="科">贴小旦笑介</span>说起琼浆。却是裴航的故事了。<span class="科">生</span></span>到如今音容绝响。也只为干戈扰攘。断鳞鸿天各一方。多应是眼前物在人亡。</p>
        
        <p class="白"><span class="科">贴小旦</span>是实说了。我们也实说了罢。当时裴兴奴母子呵。</p>
        
        <p class="曲"><span class="牌">前腔</span>避兵投止方鞅掌。相怜惜借居左廊。出青衫<span class="夹白">把</span>真情说向。反教人寸断柔肠。<span class="夹白">相公相公。</span>他为你受万千磨障。狠娘行罗钳吉网。眼见得凌辱数场。为千金要将他远嫁浮梁。</p>
        
        <p class="白">兴奴守志。不肯接那浮梁茶客。他母亲使起性来。对茶商说。你出得千金。就卖与你罢。左右在家也不肯接客。那茶商已允。我来时。已闻得将成事。兴奴不肯。要与我们同来。又被他母亲毒打一场。我们愿典衣饰赎他。又不勾数。因此只得撇了他。我们自来了。相公可上紧救他才好。</p>
        
        <p class="曲"><span class="牌">前腔</span><span class="科">生</span>听伊言使我添凄怆。这时节有谁主张。<span class="夹白">兴奴兴奴。</span>遣不去杀风景的业障。打不上影儿里情郎。冷淡却梅花孤帐。祗落得梦魂劳攘。白头吟难禁那厢。题桥客怎生忘了凤求皇。</p>
        
        <p class="白">如今罄我宦囊。不上一二百金。怎生是好。<span class="科">贴小旦</span>奴家二人的钗梳。都凑在里头。也有二三百金之数了。待他母亲送了兴奴来。再找他也不妨。只是相公就该差人去。<span class="科">生</span>你们进去收拾东西起来。待我写了书。并将这青衫寄去为证。连夜就差人去。<span class="科">小丑对贴小旦背云</span>玲珑看起来。你们二位到是鹘突的。方才到衙。如何又要去娶那裴娘。如今一时高兴。倘然取将来。樊娘烦恼起来。蛮娘又蛮将起来。那乐天相公就不乐了。不如把玲珑做了一个通房。又省了银子。却不是好。<span class="科">贴小旦</span>胡说。</p>
        
        <p class="落诗">一番清话总关心。<br />急遣人归寄好音。<br />但愿应时还得见。<br />须知胜似岳阳金。</p>
        
        <h2 id=ch24 class="chapter"><span class="出题">第二十四出　娶兴人至</span></h2>
        
        <p class="曲"><span class="牌">双劝酒</span><span class="科">末上</span>西风渐紧。长途劳顿。因求丽人。特传芳信。频盼望故国烟云。怕夕阳又近黄昏。</p>
        
        <p class="白">自家是白相公差回来娶那裴娘的。迤逦行来。已是家门首了。闻得裴妈妈就在我家房子里住。此间想必是了。不免叫一声。有人么。<span class="科">丑上</span>孤苦方为苦。家贫未是贫。自从我女儿出去。他乡独处。鬼也没得上门。今日是谁来相访。莫不是我女儿有信回来。待我开门去看。<span class="科">开门介</span>呀。白大叔。又回来了。下顾老身。有何话说。<span class="科">末</span>俺相公因二位夫人说了你令爱的好意。故此特差我回来。要娶你令爱。这银子三百两。聊为财礼。青衫一件。寄与裴娘为表照的。妈妈。请收了。<span class="科">丑</span>大叔不要说起。我那女儿自从你相公别后。终日思想。不肯接客。异乡流落。生意萧条。只得把我女儿。嫁与浮梁茶客刘员外去了。大叔起劳你。多多禀上相公。望乞恕罪。银子青衫。大叔原自收了去。<span class="科">末</span>妈妈。你女儿嫁了人也罢。只是辜负了我家相公一片好心。怎么了。怎么了。<span class="科">丑</span>大叔。我那女儿呵。</p>
        
        <p class="曲"><span class="牌">好姐姐</span><span class="夹白">他念</span>青衫难忘旧恩。奈别后杳无音信。门前冷落只得嫁与人。<span class="科">合</span>堪怜悯。天涯飘泊凭谁问。似水上浮萍陌上尘。</p>
        
        <p class="曲"><span class="牌">前腔</span><span class="夹白"><span class="科">末</span>相公呵。念</span>青楼薄幸可嗔。仗青衫特来求聘。奈章台柳色<span class="夹白">在</span>别处新。<span class="科">合前丑</span></p>
        
        <p class="白">大叔。老身久在此打搅相公府上。如今干戈宁静。即日回到长安去了。不得叩谢相公与二位夫人。你替我多多禀上。待相公钦召到京。老身自当叩见。大叔。多有劳了。多简慢了。<span class="科">末</span>好说。就此别了。</p>
        
        <p class="落诗">劳君千里苦奔驰。<br />无奈娘行见识迷。<br />夜静水寒鱼不饵。<br />满船空载月明归。</p>
        
        <h2 id=ch25 class="chapter"><span class="出题">第二十五出　乐天赏花</span></h2>
        
        <p class="曲"><span class="牌">画堂春</span><span class="科">生上</span>家山迢递隔秋云。天涯谁念孤臣。<span class="科">贴小旦小丑上</span>秋烟一抹远山匀。翠黛含颦。</p>
        
        <p class="诵"><span class="牌">浣溪沙</span><span class="科">生</span>露冷风清又杪秋。梦归思旧两悠悠。一官何事苦淹留。　　<span class="科">贴小旦</span>你在异乡须自遣。闲愁休得恼心头。且将歌舞答清幽。</p>
        
        <p class="白"><span class="科">生</span>小蛮樊素。我谪居在此。沦落无聊。往娶兴奴。又无音耗。好生闷人也。<span class="科">贴小旦</span>相公。你赐环有日。还珠可待。且自开怀。不须烦恼。奴家二人。见秋花烂熳。风日清嘉。特具一杯。以供玩赏。不知相公意下何如。<span class="科">生</span>如此却好。<span class="科">贴小旦</span>玲珑取酒过来。<span class="科">小丑</span>酒在此。<span class="科">贴小旦递酒介</span></p>
        
        <p class="曲"><span class="牌">集贤宾</span><span class="科">生</span>秋花点点浥露芬。绕碧砌苔茵。菊散丛金莲坠粉。喜寒葩似带余春。繁华易陨。恐青女又侵青镜。<span class="科">合</span>心自忖。拚取绿醑青尊同引。</p>
        
        <p class="曲"><span class="牌">前腔</span><span class="科">贴小旦</span>秋风隐隐入座馨。更秋色宜人。把艳舞娇歌还再整。奈感时溅泪伤神。金风渐紧。怕玉露又催霜信。<span class="科">合前生</span></p>
        
        <p class="白">你二人久疎歌舞。今日歌一曲舞一回何如。<span class="科">贴小旦</span>奴家正有此意。<span class="科">生</span>玲珑取象板过来。</p>
        
        <p class="曲"><span class="牌">猫儿坠</span><span class="科">贴</span>梁州低按。袅袅动芳尘。白雪飞扬遏彩云。樱桃一颗缀朱唇。含颦。看尊前扇底。逸韵生春。</p>
        
        <p class="白"><span class="科">生</span>玲珑取舞裀过来。<span class="科">小旦舞介</span></p>
        
        <p class="曲"><span class="牌">前腔</span><span class="科">合</span>霓裳曲按。恰称小腰身。瓣落金莲不动尘。回旋宛转逐行云。轻盈。似盘中掌上。逸态生春。</p>
        
        <p class="曲"><span class="牌">尾声</span>浮沉宦迹何须问。<span class="科">贴小旦</span>况对此妍芳佳酝。<span class="科">生</span>酩酊浑忘客里身。</p>
        
        <p class="白">玲珑。撤过了酒罢。<span class="科">末上</span>姻缘姻缘。事非偶然。谋事在人。成事在天。此间已是官衙门首。不免迳入。<span class="科">见介生</span>白璧。你回来了。此事成否如何。<span class="科">末</span>小人一到裴妈妈家。就把银子青衫送与他看。说相公要娶裴娘。特差我回来。那妈妈说道。近来生意萧条。相公又无音信。数日之前。将裴娘已嫁与浮梁茶客去了。这青衫与银子俱在此。<span class="科">生</span>收了。你自回避。<span class="科">末应下</span></p>
        
        <p class="曲"><span class="牌">朝天子</span><span class="科">生</span>一夜西风忽报秋。争奈鲲弦断。鸾镜羞。封书空往倩谁收。似沈浮。枉教人目断青楼。这盟言怎酬。这盟言怎酬。</p>
        
        <p class="曲"><span class="牌">前腔</span><span class="科">贴小旦</span>无奈姻缘不到头。可惜他辞条蚤。逐浪浮。须知冰炭自难投。苦羁留。待寻消问息无由。使傍观泪流。使傍观泪流。</p>
        
        <p class="落诗">功名情事两蹉跎。<br />欢乐番成怨恨多。<br />遇饮酒时须饮酒。<br />得高歌处且高歌。</p>
        
        <h2 id=ch26 class="chapter"><span class="出题">第二十六出　刘白谒元</span></h2>
        
        <p class="曲"><span class="牌">喜迁莺前</span><span class="科">小生从上</span>皇华丹诏。看使节凌风。卿云开道。破浪乘潮。片帆摇曳。匡庐指点非遥。</p>
        
        <p class="诵"><span class="牌">虞美人</span>潮生潮落何时了。断送行人老。消沈万古意无穷。尽在长空澹澹鸟飞中。　　海门几点青山小。望极烟波渺。何当驾我以长风。便欲乘桴浮到日华东。</p>
        
        <p class="白">自家元稹是也。自从梦得出守江州。乐天谪为司马。相知日远。梦寐为劳。如今幸得奉诏。安抚江南。路从江州经过。当得与二君晤面。适才已打报子去了。你看庐山在望。眼见得是江州地方。叫左右。<span class="科">众介</span>与我卷起这帘儿。待我盼望一回。</p>
        
        <p class="曲"><span class="牌">孝顺歌</span>匡庐近。瀑布高。银河半落界紫霄。五老倘相招。云松未可巢。香炉日照。秀色氤氲。芙蓉缥缈。虎溪旧约难寻。莲社从谁讨。追惠远。忆谢陶。那风流颇同调。</p>
        
        <p class="白">且下了帘儿。把舱门闭上。待我下舱。少息一回。分付稍水。一到江州。便泊了船。看有客相访。即便通报。<span class="科">众应介暂下</span></p>
        
        <p class="曲"><span class="牌">喜迁莺后</span><span class="科">外生从上</span>闻道故人来到。还须相访相邀。期登眺。几年分袂。暂慰同袍。</p>
        
        <p class="白"><span class="科">众</span>此间已是元爷船了。<span class="科">生外</span>左右快通报。<span class="科">众报介相见介生</span>忆昔思君与君处。金鸾殿里凤楼东。<span class="科">小生</span>今日逢君在何处。庐江烟水画桥中。<span class="科">外</span>皇情未使恩波极。日暮楼船更起风。<span class="科">坐定介小生</span>乐天前日出京时。小弟大病。所以不能奉饯。止在枕上口占一诗。寒灯无焰影幢幢。此夜闻君谪九江。垂死病中惊起坐。暗风吹雨入寒窗。<span class="科">外</span>好诗。听之使人酸鼻。<span class="科">生</span>小弟到任后。曾有一函奉寄。不知曾到否。<span class="科">小生</span>书到后。小弟又有一绝道。远信入门先有泪。妻惊女哭问何如。寻常不省曾如此。应是江州司马书。<span class="科">生</span>二诗都不曾领教。<span class="科">外</span>此二诗乐天虽未见。外面已传诵矣。</p>
        
        <p class="曲"><span class="牌">啄木儿</span><span class="科">小生</span>契阔久。梦寐劳。孤影幢幢叹寂寥。紫薇省自直通宵。未央宫漫忆同朝。分飞鹓鹭俱难保。纵横燕雀何足道。<span class="夹白">落得</span>税驾江干驻使轺。</p>
        
        <p class="曲"><span class="牌">前腔</span><span class="科">生</span>盟鸥鸟。别凤毛。曾托双鱼寄木桃。愧一枝暂寄鹪鹩。喜交知万里扶摇。行看健翮登枢要。<span class="夹白"><span class="科">小生</span>想乐天不久亦当内召。<span class="科">生</span></span>赐环敢望仍归赵。结绶空谈朱与萧。</p>
        
        <p class="曲"><span class="牌">前腔</span><span class="科">外</span>承风调。附雅骚。待罪名邦景物饶。愧蒲鞭未化江皋。祇落得抚字心劳。彤廷路阻绝音耗。画船喜得追欢笑。且满泛金尊<span class="夹白">把</span>旅况消。</p>
        
        <p class="白">乐天。我与你轮番设䜩。须留微之淹留数日。方展此情。<span class="科">生</span>正是。明日携具于庐山草堂一坐如何。<span class="科">小生</span>钦限颇近。明日早发矣。如今还有些事。不得扳留二兄。待我午间事完。薄暮可来舟中一叙。乘月而散。却不是好。<span class="科">生</span>微之既如此说。今晚且携具同来再聚。</p>
        
        <p class="落诗">一江秋色满篷窗。<br />故旧相逢喜欲狂。<br />但使主人能醉客。<br />不知何处是他乡。</p>
        
        <h2 id=ch27 class="chapter"><span class="出题">第二十七出　兴拒茶客</span></h2>
        
        <p class="曲"><span class="牌">步步娇</span><span class="科">旦上</span>恹恹鬼病难消遣。挨不了相思限。<span class="夹白"><span class="科">内撞钟介</span>呀。</span>又早钟声到客船。长夜无眠。业债前生欠。<span class="科">净醉上</span>我乘醉欲追欢。只恐阳台咫尺如天堑。</p>
        
        <p class="白">此间已是我的船了。不免跳上去。呀。兴奴姐。你还不曾睡。想是等我么。<span class="科">旦</span>不识羞。那个来等你。<span class="科">净</span>兴娘。你在我船上。将及两月。从不曾与我同睡。今夜酒兴发作。一定要好一好了。<span class="科">旦</span>不知那里吃醉了。烂酒臭。闪开些。<span class="科">净</span>我的娘。没奈何。既在我家里。难道罢了不成。一定要好一好。<span class="科">旦推介</span></p>
        
        <p class="曲"><span class="牌">玉交枝</span><span class="夹白">你</span>休缠休恋。强将来原非夙缘。孤鸳野鹜难为伴。空教人背地熬煎你终朝沉醉口流涎。蛮声獠气村郎面。<span class="科">作苦介</span>这羁愁似离琴断弦。这牢笼似失林槛猿。</p>
        
        <p class="曲"><span class="牌">川拨棹</span><span class="夹白"><span class="科">净</span>你</span>空嗟怨。絮叨叨还将口钳。费黄金只为红颜。费黄金只为红颜。欲相亲翻来见嫌。你再推辞看我拳。再推辞把鬓挦。</p>
        
        <p class="曲"><span class="牌">尾声</span><span class="科">旦</span>自怜薄命身轻贱。<span class="科">净</span>何日方谐缱绻。<span class="夹白"><span class="科">旦</span>员外。你若再来缠我呵。</span>拚取微躯赴九泉。</p>
        
        <p class="白"><span class="科">旦作关舱门下净吊场</span>阿呀。你看这贱人这等可恶。我将千金娶他。他一心只恋别人。把舱门闭上。竟自去睡了。好恼好恼。<span class="科">小丑上</span>自不整衣毛。何须夜夜嚎。员外。半夜三更。为何在此发恼。<span class="科">净</span>这小厮你不晓得。<span class="科">小丑</span>员外。你不要瞒我。我都晓得了。<span class="科">净</span>你晓得什么。<span class="科">小丑</span>员外方才乘其酒兴。要与兴奴姐那话儿。他执意不从。故此在这里嚷闹。<span class="科">净</span>便是。这等无礼。可恶得紧。待我打开了舱门。拿他出来。打他一顿。方释我的气。<span class="科">小丑</span>员外。你且耐心。我当初劝你不要讨他。你就说我吃醋。反骂我起来。如今费了许多心。淘了许多气。兀自不得到手。着甚来由。如今夜已深了。酒已醒了。他又睡了。门又关了。前面江边酒楼上多少妓者。也有弹的。也有唱的。何不到那里自乐一乐。别他娘十日半月。他熬不得了。少不得要上手。<span class="科">净</span>此计甚妙。正是此处不留人。自有留人处。去去去。<span class="科">下</span></p>
        
        <h2 id=ch28 class="chapter"><span class="出题">第二十八出　坐湿青衫</span></h2>
        
        <p class="白"><span class="科">旦抱琵琶上</span>影似白团扇。调谐朱弦琴。一毫不平意。幽怨古犹今。奴家方才闭上舱门。拒绝那厮。且喜他使性。上崖去了。如今再上船头消遣一回。你看江深夜静。月冷风清。好凄惨人也。前日闻得白相公谪宦江州。此间正是江州地方了。咳。只在一处。不能勾厮见。好苦呵。稍水那里。<span class="科">丑扮船家上</span>随风倒舵。顺水推船。裴娘有何分付。<span class="科">旦</span>稍水。你把这船头对着月色。就泊在这芦花岸边。待我把琵琶自弹一曲。<span class="科">丑诨下旦</span>碧海青天无限恨。等闲拭泪付琵琶。<span class="科">弹介</span></p>
        
        <p class="曲"><span class="牌">新水令</span>鲲弦铁拨紫檀槽。断送许多年少。空林惊宿鸟。幽壑舞潜蛟。切切嘈嘈。写不尽相思调。</p>
        
        <p class="曲"><span class="牌">步步娇</span><span class="科">生外末小丑挑酒罍上</span>荻花枫叶秋容老。祖饯浔阳道。山低月已高。挈榼提壶。且须倾倒。<span class="夹白"><span class="科">末</span>此间已是元爷船了。<span class="科">外生</span>快通报。<span class="科">末</span>稍子打扶手。<span class="科">净稍子上</span>是那个。<span class="科">末</span>刘爷白爷下马。<span class="科">净</span>老爷有请。<span class="科">小生上</span></span>独坐正无聊。主人下马刚来到。</p>
        
        <p class="白">快请上船。<span class="科">相见送酒介换冠服生内穿青衫介</span></p>
        
        <p class="曲"><span class="牌">折桂令</span><span class="科">旦</span>恨悠悠粉褪香消。怅忆仙郎梦绕魂劳。想他们别恋多娇。<span class="夹白"><span class="科">生外</span>微之请一杯。那里琵琶声响。<span class="科">旦</span></span>他有樱桃素口。杨柳蛮腰。抛闪得人牛马同槽。<span class="夹白">他</span>昏腾腾酗酒餔糟。眼睁睁受尽煎熬。<span class="夹白"><span class="科">生</span>弹得好。微之再请一杯。<span class="科">旦</span></span>到头来风月场空。那些儿云雨峰高。</p>
        
        <p class="曲"><span class="牌">江儿水</span><span class="科">外小生</span>逸调来云表。清声彻斗杓。似湘灵鼓瑟江干晓。似临邛夜弄求凰操。<span class="夹白"><span class="科">生听介</span>好怪好怪。宛然是裴兴奴的指拨。<span class="科">拭泪悲介</span></span>他穿帘入溷俱难料。谁共篷窗孤棹。暂且停桡。试问玉人消耗。</p>
        
        <p class="白">左右的。你把船移近那船。问他是什么船。<span class="科">问介丑</span>我们载的是浮梁茶客。<span class="科">回话介生</span>你就问那弹琵琶的可是裴兴娘。<span class="科">众问介旦作惊介</span>他为何晓得我。我正是。问我怎么。<span class="科">众</span>果然是。<span class="科">生</span>我说是了。快请过船来。<span class="科">众请介旦</span>我已从了良。不好过来。<span class="科">生</span>与他说。我是白乐天。<span class="科">众传说介旦</span>既是他在船里。我就过来了。<span class="科">过船相见介生拭泪介</span>我说是他。</p>
        
        <p class="曲"><span class="牌">雁儿落带过得胜令</span><span class="科">旦看介</span>岂忍见休文减带腰。岂忍见宋玉悲秋貌。<span class="夹白"><span class="科">生</span>你可认得这件青衫么。<span class="科">旦</span></span>重提起典青衫酒价高。免不得掩红妆把琵琶抱。<span class="夹白"><span class="科">生</span>你为何就嫁了人。<span class="科">旦</span></span>恨娘行把我一时抛。付茶商把箕箒操。也不管参商和卯酉。逼勒咱鸾枝作鹳巢。<span class="夹白"><span class="科">生拭泪介外</span>乐天为何只管堕泪。你的青衫尽湿透了。<span class="科">小生</span>连我们也要堕泪起来了。<span class="科">旦</span></span>延烧。死灰然祅神庙。蓝桥。为风波败久要。为风波败久要。</p>
        
        <p class="曲"><span class="牌">侥侥令</span><span class="科">生</span>一番新懊恼。几载旧根苗。<span class="科">外小生</span>邂逅相逢如天造。<span class="夹白">怎忍似</span>弃言的解佩要。弃言的解佩要。</p>
        
        <p class="曲"><span class="牌">收江南</span><span class="夹白"><span class="科">旦</span>呀。</span>算将来生死是今宵。<span class="夹白"><span class="科">外</span>可惜已嫁人了。<span class="科">旦</span></span>那筹儿都休道。<span class="夹白">二位大人。没奈何要与奴家做一个主。</span>须教我断弦再续藉鸾胶。<span class="夹白">休疑</span>虑章台杨柳折长条。望相怜旧交。望相怜旧交。纵春山淡了尚堪描。</p>
        
        <p class="曲"><span class="牌">园林好</span><span class="科">外小生</span>教坊中声名久标。便于归须从俊髦。出幽谷正宜及早。从今夜好迁乔。从今夜好迁乔。</p>
        
        <p class="白"><span class="科">小丑上</span>天有不测风云。人有旦夕祸福。娘子在那里。不好了。员外大醉。落在江里了。<span class="科">内</span>娘子遇了一个旧相识。在座船上。请过去弹琵琶去了。<span class="科">小丑过船报介外</span>既然如此。明日着地方与他打捞尸首。棺殓载回便了。<span class="科">小丑</span>请娘子回船里去。<span class="科">外</span>胡说。裴兴奴系官妓。名在教坊。你们庶人之家。如何娶得他。如今就把他留下的衣饰。当他财礼退还你。兴奴自应在此值应。不得前去。<span class="科">小丑介</span>各人自扫门前雪。莫管他家瓦上霜。<span class="科">下外</span>如今兴奴已归乐天。我们就差人送他到衙里去罢。<span class="科">生对外小生背云</span>兴奴已作商人妇。恐怕使不得。<span class="科">外小生</span>乐天。你生平大节不亏。官箴无玷。就有些风流罪过也何妨。<span class="科">生</span>既如此。唤从人取乘轿来。送回衙去。<span class="科">众</span>此处没有轿。请老爷少待。须要到城里去取来。<span class="科">小生</span>既要等轿子。何不取酒来再饮几杯。再弹一曲如何。</p>
        
        <p class="曲"><span class="牌">沽美酒带太平令</span><span class="科">旦</span>谢阳侯斩鸱鸮。谢阳侯斩鸱鸮。赖恩相续鸾胶。<span class="夹白">你把</span>今夜琵琶付彩毫。一字字继离骚。一声声彻云璈。一句句完璧归赵。朋友们千杯欢笑。夫妻们五花官诰。儿曹红绡紫绡。总只是朝云暮潮。呀。总不如百年谐老。</p>
        
        <p class="白"><span class="科">众</span>轿子来了。<span class="科">旦</span>奴家就此拜谢二位大人。<span class="科">外小生</span>且不要谢。明日还要来奉贺。<span class="科">旦</span>乍逢浑似梦。相见反成悲。<span class="科">下</span></p>
        
        <p class="曲"><span class="牌">尾声</span><span class="科">外小生</span>登堂拜贺须明早。<span class="夹白"><span class="科">笑介</span>乐天。</span>他久旱逢甘在此宵。须暂时落后那杨柳樱桃。</p>
        
        <p class="落诗">姻缘簿上喜和同。<br />恩怨遥传指拨中。<br />一叶浮萍归大海。<br />人生何处不相逢。</p>
        
        <h2 id=ch29 class="chapter"><span class="出题">第二十九出　裴兴归衙</span></h2>
        
        <p class="曲"><span class="牌">出队子</span><span class="科">从持灯引旦上</span>从前幽怨。从前幽怨。一曲琵琶续旧缘。归途灯火接寒烟。指点官衙葱蒨间。似旧燕归巢双语簷前。</p>
        
        <p class="白"><span class="科">从</span>已是衙门首了。<span class="科">旦下轿从扣门介贴小旦小丑上贴</span>昨日喜时闻鹊喜。<span class="科">小旦</span>今宵灯下拜灯花。<span class="科">贴</span>妹子。连夜灯花结蕊。此时深夜扣门。不是相公送客回来。一定是家里有人到了。<span class="科">小旦</span>是。玲珑开门去看。<span class="科">小丑开门介</span>是那个。<span class="科">从</span>是一位女客在此。老爷送回来的。<span class="科">小丑</span>到是一位娘娘。阿呀。到有些面熟。<span class="科">看介</span>是裴娘。如何到在此间。<span class="科">诨介</span>夫人。裴娘在此。裴娘。夫人在此。裴娘。裴娘。且来陪我们夫人一陪。正好。正好。待我闭上了门。<span class="科">相见介贴小旦</span>果是裴娘。为何到此。<span class="科">旦</span>二位夫人请上。待奴家拜禀。</p>
        
        <p class="曲"><span class="牌">锁南枝</span>匆匆别各一方。漂流此身无主张。毕竟嫁浮梁。孤舟烟水乡。新声奏旧话长。<span class="夹白">奴家在月下停舟。偶把琵琶消遣一回。不意相公正在江边送客。听得是奴家的指拨。相邀过船。感旧兴悲。青衫泪湿。那时节有人来报。茶客酒醉溺死。相公就赎我回来了。</span>续前缘真不枉。</p>
        
        <p class="曲"><span class="牌">前腔</span><span class="科">贴小旦</span>从别后泪两行。音容阻隔路渺茫。邂逅水云乡。似文鸳逐雁行。移莲步入画堂。再相逢喜相傍。</p>
        
        <p class="曲"><span class="牌">天下乐</span><span class="科">生末上</span>迁客逢秋倍黯然。那堪送客楚江边。琵琶一曲湿青衫。始得鸾胶续断弦。</p>
        
        <p class="白"><span class="科">末</span>此间已是衙门首了。<span class="科">扣门介</span>开门。相公回来了。<span class="科">小丑开门介贴小旦</span>相公为何归迟。裴娘已在此了。<span class="科">生</span>兴奴。你到了几时了。<span class="科">旦</span>方才到的。相公请坐。待奴家拜见。<span class="科">拜介</span>奴家脱迹烟花。得操箕箒。不胜荣幸。<span class="科">生</span>兴奴。破镜再合。去璧复还。深为可喜。你与他二人可曾见礼。<span class="科">旦</span>还不曾行礼。<span class="科">生</span>就此行礼罢。<span class="科">三旦交拜介贴小旦</span>相公。自古道新娶不如远归。今日相公与裴娘又是新娶。又是远归。乐可知矣。况秋宵正长。我们备一榼子来。与裴娘灯下坐一回如何。<span class="科">生</span>夜已深了。不消了。明日坐罢。<span class="科">贴</span>相公。你忒性急了些。<span class="科">小旦</span>姐姐。知趣些罢。<span class="科">贴</span>既如此。我们先进去睡。玲珑你看茶来。与裴娘吃。<span class="科">小丑</span>裴娘听得茶字。头也是疼的。如今在白家来。只吃些白滚汤罢。<span class="科">贴</span>胡说。解道新知乐。<span class="科">小旦</span>今宵且让伊。<span class="科">做转身介</span>相公。明日有贺客来。又要吃酒。早些起来。<span class="科">小丑</span>不是吃酒。是吃醋了。<span class="科">小旦</span>唗。<span class="科">同下生</span>兴娘。我与你灯下再坐一坐。把别来心事。试讲一番如何。<span class="科">旦</span>如此甚好。</p>
        
        <p class="曲"><span class="牌">江头金桂</span><span class="科">生</span>自那日春郊游访。为封章谪此邦。无奈纵横豺虎。折散鸳鸯。把恩情都撇漾。受尽了多少凄凉。喜得青衫无恙。到此新愁顿减。旧愿须偿。浔阳今番作楚阳。賸把银缸照取。賸把银缸照取。玉容偎傍。谩商量。只落得感旧春如梦。惊心喜欲狂。</p>
        
        <p class="曲"><span class="牌">前腔</span><span class="科">旦</span>也只为风尘业障。苦相思在两乡。经几度蘼芜春望。暗惜年芳。叹萍踪无倚仗。谁承望剩粉残香。番做了珠还掌上。幸遇今宵欢会。打叠柔肠。他乡恍疑归故乡。虽是青山黛浅。虽是青山黛浅。眉尖愁放。谩论量。<span class="夹白">相公。你还该到二位夫人那里去。</span>休落了宛转歌喉细。蹁跹舞袖长。</p>
        
        <p class="白"><span class="科">生</span>夜已深了。我和你去睡罢。<span class="科">携手介</span></p>
        
        <p class="落诗">今宵相遇岂寻常。<br />苦把相思诉一场。<br />不是一番寒彻骨。<br />怎得梅花扑鼻香。</p>
        
        <h2 id=ch30 class="chapter"><span class="出题">第三十出　乐天蒙召</span></h2>
        
        <p class="曲"><span class="牌">风入松</span><span class="科">外小生引从上</span>昨宵邂逅豫章城。向秋江饯别长亭。听冰弦嘹喨传邻艇。喜旧爱重谐堪庆。向衙斋联镳共行。停征盖。暂逢迎。</p>
        
        <p class="白">昨晚相期。同贺乐天。此间已是他官衙了。左右的快通报。<span class="科">报介</span></p>
        
        <p class="曲"><span class="牌">前腔</span><span class="科">生上</span>天涯沦落不胜情。幸江津重遇娉婷。梦回巫峡魂难定。闻故友朝来相庆。且开尊相邀共倾。候下榻。喜逢迎。</p>
        
        <p class="白"><span class="科">出迎相见介小生外</span>乐天。昨宵裴娘之事。可谓奇逢。二弟特来奉贺。<span class="科">生</span>赖二兄玉成。未及造谢。敢劳先施。请坐了。<span class="科">小生</span>小弟简书相迫。即欲解维。不敢坐了。<span class="科">生</span>既到衙斋。岂有不坐之理。小设已具。略叙片时。幸勿见拒。白璧那里。<span class="科">末上生</span>你可传话后堂。唤玲珑请二位小夫人同裴娘出来。见了二位老爷。<span class="科">末应传话下介小生外</span>这个不敢。<span class="科">生</span>通家兄弟。相见何妨。<span class="科">贴小旦旦小丑同上</span>大妇理青丝。<span class="科">小旦</span>中妇饰蛾眉。<span class="科">旦</span>少妇独无事。曲罢咏新诗。<span class="科">合</span>上官何须起。安坐饮琼卮。<span class="科">相见介旦拜介</span>多谢二位大人作主。不忘大恩。<span class="科">外小生</span>好说。乐天。我们两个。也当得个媒人了。<span class="科">生</span>多谢。正是月夜幸逢月老。<span class="科">小生外</span>冰弦喜遇冰人。<span class="科">生</span>玲珑。取酒过来。<span class="科">小丑</span>有酒。</p>
        
        <p class="曲"><span class="牌">催拍</span><span class="科">生</span>记当初周旋帝京。幸今日重逢友生。攻破愁城。拭拂啼痕。打叠心旌。几载暌离。百岁姻盟。<span class="科">合</span>盍簪处且缓王程。三妇艳。二难并。</p>
        
        <p class="曲"><span class="牌">前腔</span><span class="科">小生外</span>喜一朝重谐旧盟。况契合金兰并馨。看新欢故情。杯酒盘桓。秉烛烧灯。妙舞娇歌。语燕啼莺。<span class="科">合前末上报</span></p>
        
        <p class="白">禀爷。朝廷诏书到了。<span class="科">生</span>快排香案。<span class="科">丑扮官捧诏上</span></p>
        
        <p class="曲"><span class="牌">探春令</span>九重纶綍映昭回。捧天书特来宣召。</p>
        
        <p class="白">诏书已到。跪听宣读。皇帝诏曰。朕惟效力宣猷者。委质之大义。犯颜直谏者。尽瘁之忠贞。尔原任左拾遗今降江州司马白居易。偶因忤旨。谪谴江州。忠谠才猷。不忍终弃。兹特召为礼部侍郎。兼翰林学士。赐绯衣一袭。仍佩紫金鱼袋。赞司邦礼。启沃朕心。尔其恪恭厥职。钦哉毋替。望阙谢恩。<span class="科">生</span>万岁万岁万万岁。<span class="科">众相见介</span>天使大人请坐。<span class="科">丑</span>王命紧急。不敢坐了。就此告辞。<span class="科">生</span>还请到馆驿中少住。<span class="科">丑</span>一封来玉陛。千里促雕鞍。<span class="科">下外小生</span>恭喜恭喜。<span class="科">生</span>叨赖叨赖。兴奴。你过来。我虽荷君恩赐绯。青衫不忍轻弃。我他日归来。履道园中。香山社里。还要穿他。好好收拾了。<span class="科">旦贴小旦</span>足见相公不忘旧的意思。<span class="科">生</span>二兄。小弟正在沦落之乡。不意有此宠召。主上之恩。何以报答。</p>
        
        <p class="曲"><span class="牌">大环着</span><span class="科">合</span>感吾皇宠召。感吾皇宠召。趋命还朝。绛节朱轮。紫泥丹诏。履舃重登廊庙。典礼春曹。金马玉堂仙。翰林清要。齐钦羡欢增朋好。看衣紫腰金荣耀。遭昌运佐唐尧。位列夔龙。光分管鲍。</p>
        
        <p class="曲"><span class="牌">越恁好</span>同声共倾倒。同声共倾倒。名誉冠时髦。满堂欢笑。金石交。凤鸾交。文章事业。风流才调。咫尺丹霄。浮云不蔽长安道。欢娱百岁同谐老。</p>
        
        <p class="曲"><span class="牌">尾声</span>佳人才子从来少。荣辱升沉何足道。白雪还须续彩毫。</p>
        
        <p class="落诗">休论白傅与元郎。<br />仕路从来是戏场。<br />一曲琵琶千古恨。<br />翻令迁客有辉光。</p>

    </body> 
</html>
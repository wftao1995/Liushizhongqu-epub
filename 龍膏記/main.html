<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/龍膏記</title>
        <meta name="author" content="明　楊珽　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">龍膏記</span></h1>

        <p class="作者">明　楊珽　著</p>

        <h2 id=ch1 class="chapter"><span class="齣題">第一齣　敘傳</span></h2>

        <p class="曲"><span class="牌">玉樓春</span><span class="科">末上</span>樓臺絕勝宜春苑。此外俗塵都不染。飛花送酒舞前簷。好鳥迎春歌後院。　　且看欲盡花經眼。青鏡流年驚髮變。玉壺春酒正堪攜。莫惜追歡歌吹晚。<span class="科">問答照常科</span></p>
        
        <p class="曲"><span class="牌">滿庭芳</span>淑女湘英。才郎無頗。仙都暫謫人間。暖金盒內。藏着巧姻緣。就裡龍膏起死。閨中秀再整芳顏。酬恩處新詩寫意。邂逅訂盟言。　　一朝嫌隙起。恩將讎報。獄底含冤。幸脫離患難。上苑臚傳。縱得一枝梅信。還隔着楚水巫山。塵劫滿。重逢金盒。指點證僊緣。</p>
        
        <p class="落詩">張進士天宮散吏。<br />元小姐水府僊媛。<br />袁大娘撮成奇遇。<br />郭令公契合天緣。</p>
        
        <h2 id=ch2 class="chapter"><span class="齣題">第二齣　旅況</span></h2>
        
        <p class="曲"><span class="牌">瑞鶴僊</span><span class="科">生巾服扮張無頗上</span>　　弱冠工詞翰。論平生才具。東南竹箭。子虛猶未獻。冀觀光帝里。探花上苑。乘輿遠幸。知甚日南宮開選。嘆異鄉久滯。客囊將罄。旅懷難遣。</p>
        
        <p class="誦"><span class="牌">鷓鴣天</span>曉樹烏啼客夢殘。劍光橫雪玉龍寒。公車未結王生襪。客路虛彈貢禹冠。　　裁錦字。吐琅玕。有才無命說應難。東風不為吹愁去。對此空冷灑淚看。</p>
        
        <p class="白">小生姓張。名無頗。南康人也。擅美三清。研幾十篋。偉龍章之秀質。騰孔雀之俊年。學海驚瀾。綴珠鱗于濯錦。文江翻浪。織玉瀲以韜霞。倒峽懸河。幸存張儀之舌。含經味道。曾遺公叔之冠。哎。只是漢庭無狗監之遊揚。北海乏孔融之賞鑑。以故漂零蓬斷。世業漸彫。燕喜桃夭。室家未遂。正是玄豹夜寒和霧隱。驪龍春暖抱珠眠。前日汾陽王郭子儀慕我才名。徵為記室。我以春試在邇。不赴其招。誰想一到長安。吐蕃入寇。駕幸陜州。棘闈暫輟。久居旅邸。囊橐蕭然。怎生是好。</p>
        
        <p class="曲"><span class="牌">錦纏道</span>我漫有筆凌雲詞華燭天。待詔赴長安。又誰知罷春闈尚困寒氈。我本是凌霜騎隱霧姿摩霄羽翰。到如今阨蓬蒿伏櫪棲山。歎息損朱顏。帝京塵把貂裘盡染。拂青萍白日寒。禁不住氣冲碧漢。竟何年遇主奏甘泉。</p>
        
        <p class="白"><span class="科">小生扮店主人上</span>獻策未得意。況復柳條春。為客黃金盡。居停有主人。自家店主人是也。南康張相公寓居小店。春試無期。客懷消阻。不免進去解勸他一番。多少是好。<span class="科">相見介生</span>店主人。小生久寓貴店。房金酒價。未有所償。自懷慚愧。<span class="科">小生</span>呀。張相公說那裡話。我看你貌如冠玉。陳孺豈常貧。才比南金。顧榮終自顯。小子自慚無一飯之奉。安敢望千金之酬。區區長物。不必掛懷。<span class="科">生</span>店主人。雖承雅意。只是我苦馮衍之漂流。類相如之貧窶。當此艷陽天氣。睹景傷懷。轉覺淒楚人也。</p>
        
        <p class="曲"><span class="牌">錦庭樂</span>看遊絲把愁懷亂。聽語燕把鄉心頻喚。歎囊底轉自淒然。怎能彀三府招賢。幸居停見憐。意殷勤好教人三謝難安。</p>
        
        <p class="曲"><span class="牌">古輪臺</span><span class="科">小生</span>你氣昂然。似陸機入洛正青年。蘭薰桂馥人堪羨。文成繡虎。譚擅雕龍。更鴻都學冠群賢。自是明月隋珠。連城卞璞。何妨暫爾受迍邅。雖則牀頭金盡。又非關名落孫山。分明是洛陽季子。臨邛司馬。長安曼倩。豈久困塵寰。從今去願君好着祖生鞭。</p>
        
        <p class="白">張相公。此間有一袁大娘。精于易理。賣卜東郊。明日去問他一卦。以卜行藏。何如。<span class="科">生</span>這也使得。明日就行。</p>
        
        <p class="曲"><span class="牌">尾聲</span>龍蛇倚伏今難辨。不惜君平買卜錢。<span class="科">小生</span>應把他鄉意緒寬。<span class="科">生</span>草色青青柳色黃。</p>
        
        <p class="落詩"><span class="科">生</span>草色青青柳色黃。<br />春風拂地日空長。<br /><span class="科">小生</span>多才自有雲霄望。<br />計日應追鵷鷺行。</p>
        
        <h2 id=ch3 class="chapter"><span class="齣題">第三齣　寵賜</span></h2>
        
        <p class="曲"><span class="牌">齊天樂</span><span class="科">淨冠帶扮元載末雜從上</span>巍巍位列三台上。尊貴當今誰讓。八柱承天。四時成歲。共道功垂霄壤。威權無兩。看餽獻填門。寶玩盈筐。初度欣逢。瑤池遙引佐霞觴。</p>
        
        <p class="白">詔下黃麻拜上公。袞衣玉帶聖恩隆。台階上應三光象。槐位還同五岳崇。下官姓元。名載。鳳翔岐山人氏。官居宰相。職掌朝綱。寵冠九重。當代之臣僚少匹。富傾四海。歷朝之宰輔無雙。夫人王氏。共傳婦道母儀。小女湘英。更喜天才國色。今乃下官誕辰。正値艷陽佳景。夫人已曾分付安排筵席慶賞。院子。請夫人小姐出來。<span class="科">末應請介老旦扮王氏旦扮湘英小旦扮冰夷上老旦</span></p>
        
        <p class="曲"><span class="牌">寶鼎現</span>簾櫳紅日上。舞臺金簇。妝樓珠晃。聽鳥語笙簧疊奏。看瑤階繡茵初長。<span class="科">旦</span>窺鏡雙眉裁柳葉。玉臉桃花一樣。<span class="科">合</span>喜二月龍生。壽筵正列。良辰堪賞。</p>
        
        <p class="白"><span class="科">相見介老旦</span>今日相公華誕。壽酒俱已淮備在此。<span class="科">淨</span>將酒過來。<span class="科">送酒介淨</span></p>
        
        <p class="曲"><span class="牌">錦堂月</span>瑞日當陽。祥風繞席。春來武陵溪上。<span class="科">老旦</span>金母蟠桃。今朝正看初放。鋪雲幄玄圃芝鮮。薦霞杯赤城標上。<span class="科">合</span>須歡暢。惟願花下年年共看無恙。</p>
        
        <p class="曲"><span class="牌">前腔</span><span class="科">旦</span>稱觴。瑞液瀼瀼。花源馥馥。春歸萬年枝上。日月移來。雲霞綴成黼帳。<span class="科">小旦</span>任鸞歌歲月休論。聽鶴語春秋難量。<span class="科">合前小生扮內官捧煖金盒上</span></p>
        
        <p class="白">淑景風光媚。皇恩寵賜重。捧觀珍質麗。拜受聖心崇。<span class="科">末報介老旦旦小旦暫退介小生進上立介</span>奉萬歲爺聖旨。道老相公壽誕。特將西域所貢煖金盒賜與老相公。此盒所在。雖是寒時。一室暄熱。不假爐炭。乃無價之寶。<span class="科">淨</span>下官方慚曠職。忽被殊恩。實切愧感。分付快排酒席。管待中貴。<span class="科">小生</span>上命難稽。就此告別。願續南山壽。千春奉聖躬。<span class="科">淨送小生下仍進介</span>夫人。聖上念下官虛度。將此煖金盒賜與下官。此盒乃西域所貢。所在去處。便覺和煖。真至寶也。女孩兒。你可將去。好好收藏。勿得輕用。<span class="科">旦應介淨</span></p>
        
        <p class="曲"><span class="牌">醉翁子</span>曠蕩。這恩寵誰人敢望。看製出天工。光分僊掌。<span class="科">老旦</span>還想。是義取斷金。作礪阿衡相倚仗。<span class="科">合</span>翻弄處。須珍重君恩。好教無恙。</p>
        
        <p class="曲"><span class="牌">前腔</span><span class="科">旦</span>浩蕩。這恩寵喜從天降。看影蔽金屏。煖蒸錦障。<span class="科">小旦</span>玩賞。更紅紫增輝。燁燁階庭春正長。<span class="科">合前外扮官捧金幣上</span></p>
        
        <p class="白">柳垂金屋煖。花發玉樓香。萬壽禎祥獻。臨行意緒長。<span class="科">向末介</span>小官是黃門侍郎王爺差來送壽禮的。<span class="科">末報介淨</span>着他進來。<span class="科">末引外進見介</span>黃門侍郎王縉。要親來拜賀老爺。因衙門有事。不能脫身。先差小官前來。奉上黃金千兩。綵段千端。聊充壽禮。少間還要親來。<span class="科">淨</span>收了。多拜上。<span class="科">外應介</span>願奉南山壽。千年常若斯。<span class="科">下淨</span></p>
        
        <p class="曲"><span class="牌">僥僥令</span>群僚皆拱向。九錫足恩光。<span class="科">老旦</span>但願鳳翼龍鱗歌喜起。萬歲千秋慶未央。</p>
        
        <p class="曲"><span class="牌">前腔</span><span class="科">旦</span>門庭添氣象。筐篚鬭輝光。但願椿樹萱花歌保定。萬歲千秋樂未央。</p>
        
        <p class="曲"><span class="牌">尾聲</span><span class="科">眾</span>祥光靄靄瑤京上。寵命源源玉殿傍。會見歡慶于今與日長。</p>
        
        <p class="落詩">澹蕩春光滿曉空。<br />祥雲瑞氣捧階濃。<br />若非群玉山頭見。<br />會向瑤臺月下逢。</p>
        
        <h2 id=ch4 class="chapter"><span class="齣題">第四齣　買卜</span></h2>
        
        <p class="白"><span class="科">旦扮道童上</span>松下問童子。言師採藥去。只在此山中。雲深不知處。自家仙師袁大娘的道童便是。俺師父隸名仙籍。寄跡人寰。假易課而指塵世之迷塗。通劍術而救人生之危難。囊中丹藥。鍊金屑玉。可以補髓還精。匣裡青鋒。陰縵陽文。常是凌霜耀雪。高翔五岳。低望九河。御蒼龍而驂白獸。數千里外瞬息飛還。軌出蒼垠。旌披宵崿。拖星佩而戴霞冠。百萬軍中單身直入。遨遊紫府。則隨王母木公雲行星步。真個黃節羽衣風嫋娜。戲侮黃塵。則與紅線隱娘吐火吞刀。果然紅霞紫氣晝氛氳。空空兒。精精兒。白日擊人。矯如俊鶻。紅旛子。白旛子。深宮飛入。輕若遊蜂。正是暗臨黑水蛟螭泣。潛倚空山鬼魅愁。道猶未了。師父早到。<span class="科">老旦道妝扮袁大娘上</span>坐掩茅菴鍊性靈。角冠時禮一壇星。藥將雞犬雲中試。琴許魚龍月下聽。自家袁天綱之女袁大娘是也。奉玉帝之旨。說那南康秀才張無頗是天宮司香散吏。元載之女湘英是水府織綃仙姝。他兩個夙緣未了。合為夫婦。着我先結他浩劫業緣。方授他清虛仙訣。但目前尚有磨難。未得會合。昨日朝廷賜元載的煖金盒。原是水府廣利王之寶。只因無頗與湘英的姻緣。該在這金盒上結果。因此傳出人間。不免叫直日天將。盜這盒兒出來。少間張無頗到我菴中買卜。將續命龍膏藏在盒中。贈與他去。日後自有應驗。直日天將何在。<span class="科">雜扮天將上老旦</span>你可到元載府中。取出那御賜煖金盒來。<span class="科">雜應下</span></p>
        
        <p class="曲"><span class="牌">僊呂點絳唇</span><span class="夾白">他兩個</span>是碧海瓊姬。紫皇仙吏。班聯貴。名注仙籍。又結下風流誓。</p>
        
        <p class="白"><span class="科">雜捧金盒送上介老旦發付雜下介</span>我看起來。人世上姻緣。就如這盒兒一般。盒兒有開有合。姻緣也有開合。開了的少不得要合。合了的少不得要開。因此上張無頗與那湘英也逃不過這開合也。</p>
        
        <p class="曲"><span class="牌">混江龍</span>紅絲曾繫。人間天上有相思。只為着姻緣分定。因此上會合佳期。只教他乍出滄溟填慾海。遨遊塵世下雲逵。爭奈眼根前花星還未照。命運中劫數正當時。問青鸞雖有信。恨靈鵲未銜枝。我先將這煖金盒勾了姻緣簿。卻把那紫金丹再作上天梯。恐迷了他仙風道骨。也不是惜樹憐枝。</p>
        
        <p class="白">既是他夙世根由。須證他今生公案。欲歸本位。先了塵緣。我且坐在菴前。待他來時。付與金盒便了。<span class="科">生上</span>雲碓無人水自舂。野桃無語笑春風。偶將心地問高士。坐指浮生一夢中。自家要訪袁大娘。求他占卦。此間已是東郊。你看裡面坐着一位女仙。想只他便是袁大娘。只索上前相見者。仙師拜揖。<span class="科">老旦</span>先生稽首。先生那裡來。<span class="科">生</span>小生南康張無頗。特造仙菴。買求一卦。<span class="科">老旦</span>先生為甚事要買卦來。</p>
        
        <p class="曲"><span class="牌">油葫蘆</span>賣卜君平簾自垂。何來得長者車。這行藏禍福你卻待要前知。你不是賈太傅遠貶長沙去。又不是楚三閭澤畔苦吟日。<span class="夾白"><span class="科">生</span>久聞仙師易卦通神。小生為功名一事。特來拜懇。望乞指示迷塗。<span class="科">老旦</span></span>卻原來龍虎榜欲問功名事。麒麟閣未際風雲會。待抱筮問易求明示。早難道片語定恁個狐疑。</p>
        
        <p class="白">先生。你要問前程事。好難決斷也呵。<span class="科">生</span>仙師胸羅星斗。袖頓乾坤。乞指愚迷。長行吉地。<span class="科">老旦</span></p>
        
        <p class="曲"><span class="牌">天下樂</span>恁道我日月乾坤藏袖裡。這話兒待說破怎生提。<span class="夾白"><span class="科">生</span>仙師。小生十載青燈。半生黃卷。憑着這管筆兒。唾手功名。但不知命運若何。<span class="科">老旦</span></span>只待要功名仗着這筆尖兒。一任你墨淋漓灑鳳闕。策光芒燦虎墀。只落得到處逢人忌。</p>
        
        <p class="白"><span class="科">生</span>若依仙師這般說。我張無頗終身不遇了。<span class="科">老旦</span>先生。卜以決疑。不疑何卜。據先生才地。豈長貧賤。只是目下不利。恩反成讎。<span class="科">生</span>自古道前程暗如漆。還求先生快卜一卦。俺這裡虔誠禱告者。<span class="科">老旦</span></p>
        
        <p class="曲"><span class="牌">那吒令</span>他抱枯莖問伏羲。擲金錢占周易。論終身卻怎的。據前程暗似漆。先貧賤受人欺。後富貴緊相隨。終用着你駕海棟梁材。鎮國璠璵器。怎生的林壑也那棲遲。</p>
        
        <p class="白"><span class="科">生</span>原來無頗還有顯達之日。<span class="科">老旦</span>咦。先生。後來雖是亨通。災星還未過度。</p>
        
        <p class="曲"><span class="牌">鵲踏枝</span><span class="夾白">你</span>馳騁處有趦趄。快活處帶憂虞。端的是恩反成讎。節外生枝。<span class="夾白"><span class="科">生</span>這卻是甚緣故來。<span class="科">老旦</span></span>參不透玄機啞謎。着緊裡惹了些閒是閒非。</p>
        
        <p class="白"><span class="科">生</span>仙師。這災難可有處躲避麼。<span class="科">老旦</span>不妨不妨。</p>
        
        <p class="曲"><span class="牌">寄生草</span>縱風波無端至。遇災殃須躲避。遊絲兒怎縛得鶤鵬翅。魚蝦兒怎困蛟龍勢。浮雲呵怎蔽青天日。你乘風飛下紫雲車。登仙終帶瓊琚佩。</p>
        
        <p class="白"><span class="科">生</span>吉凶禍福。時命所招。多承仙師指示。小生自當趨吉避凶。只是如今旅邸蕭條。行囊羞澀。好生難過也。<span class="科">老旦</span>先生不須愁煩。我有煖金盒一個。送與先生。兼有玉龍膏數丸。可以起死回生。</p>
        
        <p class="曲"><span class="牌">么篇</span>金盒世罕希。靈藥真奇異。迴生起死功無比。金丹本是龍膏製。贈君聊作長安費。高標着表白待人求。個中便是神仙意。</p>
        
        <p class="白"><span class="科">生</span>仙師。甚麼個中便是神仙意。<span class="科">老旦</span>先生聽者。這龍膏非小可也。</p>
        
        <p class="曲"><span class="牌">賺煞</span>雲竇采靈苗。月府舂霞髓。他不比那尋常草根木蕊。是結婚姻玉液瓊飴。成好事玉斧靈絲。<span class="夾白"><span class="科">將盒并膏付生介</span>你將此龍膏去賣。不但可供客中之資。兼可獲佳麗之偶。</span>他經玉杵搗多時。遇佳人好訂佳期。便有難也自逢吉地。折莫你天台路不迷。憑着這煖金盒子。向錦窩花障覓嬌姿。</p>
        
        <p class="白"><span class="科">下生</span>呀。仙師將煖金盒玉龍膏付與我。就瞥然進去。閉上菴門。他道賣此龍膏。可得佳偶。中間必有緣故。我且將回客舍。標立招牌。看有甚麼人來買便了。</p>
        
        <p class="落詩">巫嶺岧嶢天際重。<br />佳期夙昔願相從。<br />朝雲暮雨連天暗。<br />神女知來第幾峰。</p>
        
        <h2 id=ch5 class="chapter"><span class="齣題">第五齣　起釁</span></h2>
        
        <p class="曲"><span class="牌">杏花天</span><span class="科">外冠帶扮郭子儀小生雜從上</span>幾迴掃盡欃槍。論勳名首著旂常。承恩命來朝建章。看天香猶沾衣上。</p>
        
        <p class="白">拖玉腰金報主身。早開黃閣畫麒麟。指揮如意回天地。訓練強兵動鬼神。自家郭子儀。職統元戎。閫分重鎮。二京收復。兩河蕩平。馳單騎而退回紇于涇陽。借虛聲而走吐蕃于商陜。真個是功蓋天下。位極人臣。屢蒙聖恩。進爵為汾陽王。以太尉兼尚書令。八子七婿。皆為顯官。次子郭曖。得尚昇平公主。一門恩寵。至此極矣。只是魚朝恩忌我位望。心存嫉妒。我以信義感之。不敢加害於我。近日討平僕固懷恩之亂。奉詔班師入朝。昨日那魚朝恩又來請我到章敬寺飲宴。我若不去。反生彼疑。且待孩兒們出來。與他商議。<span class="科">淨冠帶扮郭曖上</span></p>
        
        <p class="曲"><span class="牌">生查子</span>主第勝平陽。繡閣懸金帳。度曲又飛觴。鎮日神魂蕩。</p>
        
        <p class="白">自家汾陽王之子駙馬都尉郭曖是也。父親在堂。上前參見。<span class="科">見介外</span>孩兒。我前日在軍中命你聘張無頗為記室。他以春試約我一定到在京師。只因軍務匆冗。不及再問。你可知他蹤跡麼。<span class="科">淨</span>這樣人朝東暮西。那裡曉得他下落。<span class="科">外</span>哎。汝生閥閱之門。為帝室之戚。似這等人才。正該去存問他。方見你折節下士。<span class="科">淨</span>謹依爹爹嚴命。<span class="科">丑扮官持書上</span>特傳丞相命。專報令公知。自家元丞相府中差來送書與郭令公老爺。已到他門首。不免徑進。<span class="科">進見介外</span>你是那裡差來的。<span class="科">丑</span>小官是丞相爺差來的。有書拜上老爺。<span class="科">外接書看介</span>拜上你家爺。說我知道了。<span class="科">丑應介</span>早離貔貅帳。仍返鳳凰池。<span class="科">下淨</span>爹爹。那元載書中怎麼說。<span class="科">外</span>明日魚朝恩請我到章敬寺飲宴。元載說他將不利于我。叫我不要去赴。這是誹謗之言。不必信他。<span class="科">淨</span>爹爹。那魚朝恩奸謀叵測。況忌爹爹勳望。每事阻撓。明日之宴。未必無意。依孩兒愚見。還是不去的是。<span class="科">外</span>那有此理。我為國家大臣。他非奉王命。豈敢加害于我。我若不去。反起他疑心了。<span class="科">淨</span>爹爹。元載之言。必有所據。不可不聽他。<span class="科">外</span>這是元載恐我與魚朝恩相結傾他。故造此謗言。我明日一定要去。</p>
        
        <p class="曲"><span class="牌">剔銀燈</span>我領重鎮邊疆保障。建奇勳王朝老將。南衙北府無相抗。怎把干戈暗藏犧象。思量。他萋菲怎當。我豈怕弘恭勢張。</p>
        
        <p class="白"><span class="科">淨</span>爹爹只是不該去。</p>
        
        <p class="曲"><span class="牌">前腔</span>負重望功成不賞。算刑餘恩難役養。非全氣體曾鉤黨。變倉皇有誰相仗。須防。他忠謀可商。看漢室蕭周慘傷。</p>
        
        <p class="白">爹爹如要去。須多帶人馬。以防不虞。<span class="科">外</span>我明日減去騶從。止帶親隨數人。跟去服役。<span class="科">淨</span>爹爹怎麼到減了騶從。<span class="科">外</span>我自有道理。</p>
        
        <p class="落詩"><span class="科">外</span>精神動天地。<br />正直不妨身。<br /><span class="科">淨</span>莫信直中直。<br />須防仁不仁。</p>
        
        <h2 id=ch6 class="chapter"><span class="齣題">第六齣　成隟</span></h2>
        
        <p class="曲"><span class="牌">卜算子</span><span class="科">末冠帶扮魚朝恩丑雜從上</span>威望震華夷。權勢傾寰字。天香兩袖出龍墀。早到琉璃地。</p>
        
        <p class="白">雉扇纔分拜玉旒。宵衣應待絕更籌。金貂再入三公府。錦帳連封萬戶侯。自家唐朝內官魚朝恩是也。荷蒙聖恩。初判國子監事。今領神策禁軍。真個漁陽老將皆迴席。果然魯國諸生半在門。今日置酒章敬寺中。請郭令公飲宴。早已差官去請。想就到了。叫左右。郭爺到來。隨從必多。可多備酒飯犒勞。<span class="科">雜應介外帶小生上</span></p>
        
        <p class="曲"><span class="牌">前腔</span>報國誓無欺。何必多浮議。牙官暫減赴招提。堪笑宵人計。</p>
        
        <p class="白"><span class="科">雜報介末出迎作看隨從介外末相見介末</span>元帥奏凱榮歸。下官特備魯酒稱賀。<span class="科">外</span>此是聖天子福庇。諸將士協謀。下官方愧無功。何足為賀。<span class="科">末</span>元帥今日下臨。為何減去騶從。<span class="科">外</span>恐煩老公公經營。不敢多帶。<span class="科">末</span>說那裡話。其中必有緣故。<span class="科">外沈吟介</span>不敢相欺。昨日元丞相有書。說今日之宴。老公公將不利于我。我料公公必無此意。特地減去騶從。來赴寵招。<span class="科">末驚介</span>天日在上。我魚朝恩那有此心。元載為何無端造此謗言。若不是元帥寬洪長者。下官心事。何以自白。可恨可恨。<span class="科">外</span>此是無稽之言。不必掛意。<span class="科">末</span>將酒過來。<span class="科">送酒介</span></p>
        
        <p class="曲"><span class="牌">玉芙蓉</span>元戎細柳威。上宰調梅寄。羨汪洋大度。市虎無疑。蘋蘩聊且邀騶騎。葑菲何緣屈隼旟。<span class="科">合</span>私心喜。幸追隨翠微。看縹緲天香。吹落護朝衣。</p>
        
        <p class="曲"><span class="牌">前腔</span><span class="科">外</span>銀貂侍玉墀。繡服居丹陛。況弘敷教典。妙運戎機。我東山虛為蒼生起。南浦終當皓首歸。<span class="科">合前末</span></p>
        
        <p class="白">元帥。你誠孚回紇。計退吐蕃。真個是再造邦家。重新宇宙。</p>
        
        <p class="曲"><span class="牌">雁來紅</span>群兇掃奏凱歸。扇皇風布九圍。親提三尺除妖氣。譚笑清區宇。他日凌煙姓字題。<span class="科">合</span>論心臆。龍宮暫娛。瀉玄醪。拚沈醉。</p>
        
        <p class="曲"><span class="牌">前腔</span><span class="科">外</span>憑天子威德施。仗三軍忠義齊。況承指示多深計。徼倖驅殘敵。碌碌因人愧有餘。<span class="科">合前末</span></p>
        
        <p class="白">叫左右。把殿閣的門都開了。請元帥登覽。<span class="科">外末同起看介外</span>貝闕珠宮。金姿寶相。千條纓絡。隱隱間龍蛇。幾處精藍。煌煌飛紫翠。真好壯麗也。這都是老公公獨建的了。<span class="科">末</span>伏蒙聖恩。毀清華宮館。給賜下官。方能成此功德。<span class="科">外</span></p>
        
        <p class="曲"><span class="牌">朱奴兒</span>飾花宮輝煌玉題。施珠網燦耀琉璃。龍護瑤窗龍掩扉。更有那曇花盈樹。<span class="夾白"><span class="科">末</span>下官建造此寺。專資太后五福。聖躬萬壽。<span class="科">合</span></span>香臺啟。願岡陵壽齊。千萬歲崇佳祉。</p>
        
        <p class="曲"><span class="牌">前腔</span><span class="科">末</span>聽寶磬聲傳九衢。看雁塔影掛清溪。法座曇雲自卷舒。更有那霏霏花雨。<span class="科">合前外</span></p>
        
        <p class="白">酒已多了。下官告辭。</p>
        
        <p class="落詩"><span class="科">外</span>笑志歌懷亦自如。<br />樓臺隱映接天居。<br /><span class="科">末</span>謝安不倦登臨興。<br />阮籍焉知禮法疎。</p>
        
        <p class="白"><span class="科">外小生先下末</span>可惱可惱。那元載每每與我相抗。今日為何又造此謗言。我想起來。他與我勢不兩立。自古道先下手者為強。我如今尋一個機會。教幾個心腹的人交章論他。我在聖上面前攛掇幾句。殺了那老賊。方遂吾意。正是畫虎不成君莫笑。安排牙爪始驚人。</p>
        
        <h2 id=ch7 class="chapter"><span class="齣題">第七齣　閨病</span></h2>
        
        <p class="曲"><span class="牌">一翦梅</span><span class="科">小旦扶旦上旦</span>寂寂流蘇冷繡茵。不為傷春。顦顇芳春。<span class="科">小旦</span>遲遲曉日悄庭閽。無計留春。斷送青春。</p>
        
        <p class="白"><span class="科">旦</span>雙鬟慵整玉搔頭。簾幕襤襂不掛鉤。<span class="科">小旦</span>惆悵近來消瘦盡。淚珠時傍枕函流。<span class="科">旦</span>冰夷。自我那一日春朝早起。抱此沈痾。你看羸臥空牀。支離病骨。擔延累日。堪憐月冷煙埋。迤逗到今。更覺香憔粉悴。雖然紅顏易謝。不憂我環珮空歸月夜魂。但是白髮無倚。只愁他畫圖省識春風面。如何是好。<span class="科">小旦</span>小姐。正是。我看你楚腰漸怯。似弱柳迎風。螓首時飄。如新秋敗葉。黃昏廢寢。說甚麼棲老鳳凰枝。白晝忘餐。那裡是啄餘鸚鵡粒。但你蘭姿蕙質。怎禁妒雨摧殘。況且時和景明。莫把韶光辜負。請自寬懷消遣則個。</p>
        
        <p class="曲"><span class="牌">二犯傍妝臺</span><span class="科">旦</span>多病倦登臨。妒雲恨雨倍傷神。<span class="夾白"><span class="科">小旦</span>小姐。你敢是冒了風。<span class="科">旦</span></span>晴花不識東風勁。<span class="夾白"><span class="科">小旦</span>你敢是冒了寒。<span class="科">旦</span></span>餘寒不透瑣窗深。青年病染惟高枕。繡閣愁時早閉門。芳情自耿。芳心自驚。柳妖桃艷不勝春。</p>
        
        <p class="曲"><span class="牌">前腔</span><span class="科">小旦</span>你病成銷骨妒蘭茵。遠山微畫翠猶顰。睡容無力羅裙褪。韶顏消盡鏡塵生。<span class="夾白">小姐。我今番說着你了。</span>關情怕對摽梅影。抱恨還同落絮縈。臨妝自損。臨風自吟。遇人推道不宜春。<span class="科">淨扮元載老旦扮夫人同上</span></p>
        
        <p class="曲"><span class="牌">下山虎</span>桑楡遲暮。蘭玉蕭森。淑女遭迍運。<span class="夾白"><span class="科">見旦介</span>孩兒。你夜來好些麼。<span class="科">旦搖頭介淨老旦</span></span>緩聲慰存。只見他氣息懨懨。教我淒然暗驚。風雨花枝弱不勝。取次摧殘盡。翠黛含愁金帶枕。<span class="夾白"><span class="科">老旦</span>老相公。快分付院子。遍訪醫人。作急調治纔好。<span class="科">淨</span>院子去多時了。怎麼還不見來。<span class="科">合</span></span>但願天憐憫。醫逢越人。指下潛回瓊樹春。</p>
        
        <p class="白"><span class="科">老旦</span>孩兒。病人服藥是假的。還要自家排遣纔好。<span class="科">旦</span></p>
        
        <p class="曲"><span class="牌">前腔</span>鸞姿消減。雞骨伶俜。臨睡何曾穩。勞役夢魂。<span class="夾白">只為</span>病中膏肓。盡日心煩氣昏。身似風中一片雲。<span class="夾白"><span class="科">老旦背介</span>冰夷。你終日隨侍小姐。曉得小姐為甚麼病的。<span class="科">小旦</span>連冰夷也不曉得。只是小姐近日呵。</span>寂寞爐煙冷。睡怯梨花渾未醒。似殢酒淹淹困。無端病侵。體不勝衣可奈春。</p>
        
        <p class="白"><span class="科">末扮院子丑扮醫上丑</span>貧無達士將金贈。<span class="科">末</span>病有良醫說藥方。<span class="科">末進見介</span>稟老爺。醫人請到了。<span class="科">淨</span>着他進來。<span class="科">丑進見介淨</span>我小姐有病。你可用心醫治。<span class="科">丑</span>待醫人猜一猜。<span class="科">淨</span>診脈便好。怎麼要猜。<span class="科">丑</span>老爺。如今的醫人。那個曉的脈理。猜得着的便喚做明醫了。<span class="科">作診脈諢介淨</span>這病該用甚麼藥。<span class="科">丑</span>這病凡是女科的藥都要用。<span class="科">淨</span>這等忒雜了。<span class="科">丑</span>還是多用得些。定有幾樣撞着。老爺如不信。<span class="科">付藥介</span>把這藥試一試。<span class="科">淨</span>喫藥下去便好纔是。怎麼禁得試的。<span class="科">丑</span>老爺。如今的醫人。那一個不把病人來試手。<span class="科">淨</span>院子。我叫你遍訪明醫。怎麼叫這樣的醫人來。快打發出去。<span class="科">末應叫丑丑諢下淨</span>夫人。請醫無效。如何是好。<span class="科">老旦</span></p>
        
        <p class="曲"><span class="牌">山桃紅</span>丹無橘井醫無杏林。投餌全無效也。<span class="夾白"><span class="科">旦</span>母親。我神思撩亂得緊。<span class="科">小旦</span>老爺。</span>忍見他神魂亂。掩面對沾巾。<span class="夾白"><span class="科">淨老旦嘆介小旦</span>老爺夫人省愁煩些。小姐病體沈重。見一家慌張。反增他憂愁了。<span class="科">老旦</span></span>我待要暫寬心。怎當他閉哀絃。塵青鏡。不耐春寒橫也。寶帳玉爐殘麝冷。生死無憑准。沈沈轉深。難道殘紅送了春。</p>
        
        <p class="白"><span class="科">淨</span>院子。小姐病勢如此。城中還有甚麼名醫。再去請來。<span class="科">末</span>稟老爺。滿城中名醫俱已請遍了。只有個遠方秀士。在前街客舍中懸掛招牌。說道囊有異藥。可以起死回生。小人稟過老爺。就去請他來看。<span class="科">淨</span>你快去請來。</p>
        
        <p class="曲"><span class="牌">尾聲</span>芳年弱質多災疢。聞說南鄰有異人。亟往招尋莫得暫停。<span class="科">末應介</span></p>
        
        <p class="落詩">春風拂檻露華濃。<br />一片年光覽鏡慵。<br />多病獨愁常閴寂。<br />不堪吟罷夕陽鐘。</p>
        
        <h2 id=ch8 class="chapter"><span class="齣題">第八齣　投膏</span></h2>
        
        <p class="曲"><span class="牌">鵲橋僊</span><span class="科">生上</span>芳華開圃。錦茵鋪徑。常伴遊人孤悶。空齋長臥對瑤琴。看春光鄉愁堪盡。</p>
        
        <p class="白">張翰不歸吳。陸機猶在洛。時占季主龜。乍販韓康藥。小生自從那日買卜東郊。蒙袁大娘贈我金盒龍膏。說道可得甚麼佳偶。我想自家功名偃蹇。鄉國漂零。但願折上林之花。安敢望江皋之珮。如今招牌懸掛數日。尚不見有人來問藥。不知何故。當此暮春天氣。索居旅邸。怎生消遣。</p>
        
        <p class="曲"><span class="牌">太師引</span>暗傷情。浪跡渾無定。困長安玉粒桂薪。空懷着珠璣萬斛。怎濟得釜甑生塵。為蝸角蹉跎光景。怕又早點霜潘鬢。長堤柳愁中盡生。凝眸望白雲歸好寄鄉心。</p>
        
        <p class="白"><span class="科">末上</span>陸孟丘楊久作塵。同時存者更誰人。金丹別後知誰得。乞取刀圭救病身。自家元府中院子是也。因小姐有恙。奉老爺之命。到客舍中請一秀士醫治。已到店前。不免問一聲進去。<span class="科">問介</span>店主人。此間有一個賣藥的。可在麼。<span class="科">內應介</span>賣藥的是南康張相公。在裡面。你自進去。<span class="科">末進相見介生</span>足下何來。<span class="科">末</span>小人是元丞相府中差來的。小姐有恙。諸醫不效。老爺聞相公能醫異疾。特着小人奉請。<span class="科">生</span>原來如此。我偶遇異人。授我龍膏。可以起死回生。我原不是醫人。況與你老爺素不相識。如何好去。</p>
        
        <p class="曲"><span class="牌">前腔</span>看花帝里春將盡。歎身賤羞提姓名。少甚麼胸中錦字。那曾知肘後丹經。我清齋閴寂誰相問。漫勞他結襪王生。<span class="夾白"><span class="科">末</span>相公。你去醫好了小姐。老爺自當重謝。<span class="科">生</span></span>自甘做涸轍腐鱗。今日裡且休誇郭穴多金。</p>
        
        <p class="白"><span class="科">末</span>相公。俺小姐的病十分沈重。</p>
        
        <p class="曲"><span class="牌">三學士</span>抱病三春珠翠冷。試求君玉液金津。須知君臣藥在寧憂病。子母錢成不患貧。開閣迎賓專待等。邀玉趾。早貺臨。</p>
        
        <p class="白"><span class="科">生</span>既承你老爺之命。你拿我這續命龍膏去與小姐喫。一定就效。我不必自去了。<span class="科">與藥介</span></p>
        
        <p class="曲"><span class="牌">前腔</span>羽客曾將芝石贈。休猜做賣藥都門。<span class="夾白"><span class="科">末</span>雖然如此。只是老爺專候。一定要請相公同去。<span class="科">生</span></span>我自為江上樵蘇客。不識天邊侍從臣。<span class="夾白"><span class="科">生背介</span>袁大娘說我有佳偶。莫不應在那小姐身上。哎。我卻妄想了。</span>楚水吳山成話柄。空記憶。枉勞魂。</p>
        
        <p class="白"><span class="科">末</span>相公。小人將此藥去。小姐病愈之後。老爺一定還要奉請。</p>
        
        <p class="落詩"><span class="科">生</span>蓬轉還家未有期。<br />白雲流水自相隨。<br /><span class="科">末</span>煩君遠示青囊錄。<br />准擬人看似舊時。</p>
        
        <h2 id=ch9 class="chapter"><span class="齣題">第九齣　開閣</span></h2>
        
        <p class="曲"><span class="牌">菊花新</span><span class="科">淨上</span>懨懨弱息病經春。粉褪香銷力不勝。客舍訪醫人。怕五石三芝無應。</p>
        
        <p class="白">事不關心。關心者亂。自家為女孩兒病體沈重。諸醫無效。院子說客舍中有一秀士。能醫異疾。已着人去請。怎麼還不見來。<span class="科">末上</span>靈藥不知何處得。禁方應自古人傳。<span class="科">見介</span>稟老爺。藥已取在此了。<span class="科">淨</span>那秀才怎麼不親來。<span class="科">末</span>那秀才說曾遇異人。授此奇藥。名曰龍膏。只將此藥與小姐喫了。自然便愈。不必親來。<span class="科">淨</span>既如此。傳進後堂。快將此藥與小姐喫。<span class="科">末應付內藥介淨</span>院子。我且問你。那秀才為何不肯來。<span class="科">末</span>老爺聽稟。</p>
        
        <p class="曲"><span class="牌">桂枝香</span>他胸藏文錦。藥傳丹井。不肯投刺侯門。甘向新豐貧困。<span class="夾白"><span class="科">淨</span>他姓甚麼。是那裡人氏。<span class="科">末</span>他姓張。是南康人氏。<span class="科">淨</span>我聞得南康有個張無頗。是個大才子。莫非就是此人麼。<span class="科">末</span>這也小人不知。只聽得說他大有才名。</span>他才華可欽。他才華可欽。是豫章材品。南州豪俊。振儒林。休言藥向成都賣。卻是文傳鄴下名。</p>
        
        <p class="白"><span class="科">小旦上</span>藥醫不死病。佛度有緣人。<span class="科">見介</span>稟老爺。小姐服了此藥。登時便好。如今就起在繡房中了。<span class="科">淨</span>有這等事。可喜可喜。這一定是異人了。況又有才學。院子快與我去請來。我要見他。你可就去訪問。果是那張無頗麼。<span class="科">末應介淨</span>冰夷。對夫人說。快排筵席。<span class="科">小旦應介末</span>虛左迎佳客。<span class="科">下小旦</span>開筵引上賓。<span class="科">下淨</span>我女兒有病。諸醫不效。誰想服得龍膏。即時便愈。甚是奇異。我想這秀才呵。</p>
        
        <p class="曲"><span class="牌">前腔</span>他業精陽慶。名高枚乘。漫言湯液迴生。多是觀濤起病。<span class="夾白">我聞昔日東方朔未遇之時。也曾賣藥于會稽。</span>是東方後身。是東方後身。暫向會稽棲隱。有日金門馳騁。款佳賓。非關五石能延曆。應為三都久擅名。<span class="科">生同末上</span></p>
        
        <p class="曲"><span class="牌">菊花新</span>羈身京洛染風塵。一片閒雲萬里心。相府引書生。看綺柱璇題輝映。</p>
        
        <p class="白"><span class="科">末進報介</span>請到了。果是南康張無頗。<span class="科">淨迎進介生</span>老相公斗山在望。鼎鼐久調。小生猥以鄙賤之姿。謬奉特達之顧。<span class="科">淨</span>先生紫府謫仙。金閨時彥。願聞謦欬。喜接豐儀。<span class="科">請坐介</span>先生。小女以蒲柳弱質。幾萎秋霜。得賜龍鳳仙膏。再生春色。真是骨肉之恩。實切肺腑之感。<span class="科">生</span>小生素習章句。不諳丹書。令愛偶爾違和。自是吉人天相。何勞鄭重。良切主臣。<span class="科">淨</span>今日草草杯盤。非酬高誼。慕你軒軒眉宇。望吐玄言。左右。將酒過來。<span class="科">淨送生酒介</span></p>
        
        <p class="曲"><span class="牌">梁州序</span>槐庭含碧。荷池開鏡。翠羽流霞玉噴。新篁攢檻。輕收暑氣沈沈。謾道習池選勝。河朔高風。投轄留豪俊。盤桓杯酒也共披襟。譚笑生風滿座春。<span class="科">合</span>珠浪滴。紅妝靚。看青泉雪藕冰漿瑩。歌吹急。管絃頻。</p>
        
        <p class="曲"><span class="牌">前腔</span><span class="科">生</span>黃扉霞彩。平泉波影。綠樹陰濃掩映。涼生蘭牖。密垂珠箔沈沈。看你東山歌酒。綠野風煙。竹裡開三徑。涼飄簷外也浸雲屏。不減蓬壺別院春。<span class="科">合前丑冠帶扮王縉帶小生從上</span></p>
        
        <p class="白">天高謗易成。白髮帶愁新。北極辭明主。南溟作逐臣。自家王縉是也。一向依附元載。誰想為魚朝恩所忌。謫為括州刺史。即日赴任。特來辭別。<span class="科">向末通介末報介淨</span>着他進來。<span class="科">丑進見介</span>下官謫貶括州。特來拜辭恩相。<span class="科">淨</span>左遷刺史。太虧你了。<span class="科">丑</span>不敢。<span class="科">淨</span>這是南康張先生。當今大才子。王刺史你也該識荊。<span class="科">生丑相見介淨</span>今日來得正好。就在此同飲一杯。<span class="科">丑遜生坐介丑</span></p>
        
        <p class="曲"><span class="牌">前腔</span>仰開樽北海高情。幸追歡西園名俊。看華筵勝景。賢主嘉賓只見披襟消暑。握塵生風。遶坐冰山冷。今朝何幸也挹清芬。莫惜相傾玉瓮春。<span class="科">合前</span></p>
        
        <p class="曲"><span class="牌">前腔</span><span class="科">生</span>喜追隨下士平津。幸相逢含香荀令。我涼才未達。名愧諸生。自喜登龍成飾。御李生輝。玉斝分餘潤。筵開東閣也意慇懃。盼睞潛回黍谷春。<span class="科">合前淨</span></p>
        
        <p class="白">今日佳會。不可無詩。二公即席請教一首。若詩不成。罰以金谷酒數。<span class="科">丑</span>這等下官罰了酒罷。<span class="科">生</span>請韻。<span class="科">淨</span>閣外溪流環繞。就是溪流二字。張先生得溪字。王刺史得流字。<span class="科">生</span>有了。<span class="科">念介</span></p>
        
        <p class="詩">平津閣上酒重攜。一片涼雲拂檻齊。<br />向晚醉餘明月上。隔庭猶奏古前溪。</p>
        
        <p class="白"><span class="科">淨</span>妙妙。真是子建七步之才。<span class="科">丑走想介</span>我只會喫酒。那曉得詩。又要甚麼流字。待我把幼年讀過的舊詩想一首。改數字便是。有了。又是我學問淹貫。要流便流將出來。<span class="科">轉念介</span>遲日園林快活遊。起得如何。<span class="科">淨</span>快活二字俗些。<span class="科">丑</span>這等罰酒。<span class="科">淨</span>怎麼便喫酒。<span class="科">丑又念介</span>今春花鳥卓邊愁。<span class="科">淨</span>桌邊二字不好。<span class="科">丑</span>這等改為椅邊何如。<span class="科">生</span>原是作邊愁。<span class="科">丑</span>正是。我記差了。<span class="科">又念介</span>京官不做遭南竄。跳入湘江水北流。<span class="科">淨</span>怎麼說跳入。<span class="科">丑</span>京官改了外任。心中不樂。不如投江死了。這等意思。<span class="科">生</span>原是獨憐京國人南竄。不似湘江水北流。這是杜審言的詩。如何把他來改壞了。<span class="科">丑</span>改了數字。便是我的。強如那直抄李杜詩的。<span class="科">生</span>卻是點金成鐵了。<span class="科">丑</span>張兄。下官會飲酒。你會做詩。各有所長。<span class="科">生</span>只是美酒易傾盡。好詩難率酬。<span class="科">丑背介</span>小畜生這樣輕薄。可惡可惡。可惜是丞相佳賓。只得忍耐了罷。<span class="科">淨</span>再進酒。</p>
        
        <p class="曲"><span class="牌">節節高</span>金罍引上賓。吐青英。詩成倚馬真堪敬。<span class="科">丑</span>潘江潤。陸海澄。題橋俊。當年子建應無遜。陽春白雪誰能並。<span class="科">合</span>莫嘆儒冠久誤身。鵬程萬里終當奮。</p>
        
        <p class="曲"><span class="牌">前腔</span><span class="科">生</span>貂裘久滯秦。少知音。朱門倒屣堪棲影。風樓靜。水檻沈。冰壺冷。名園嘉會風光盛。尊前且醉侯家醞。<span class="科">合前</span></p>
        
        <p class="曲"><span class="牌">尾聲</span>玉繩低轉金烏影。響泠泠瓊簫再品。璧月無雲興轉深。</p>
        
        <p class="白"><span class="科">淨</span>張先生就留在府中住下。老夫還要請教。叫左右打掃水閣。待張相公安歇。<span class="科">丑</span>下官告別。</p>
        
        <p class="落詩">巖前樹色隱房櫳。<br />乳燕涼飛玉宇風。<br />深荷良宵慰憔悴。<br />卻疑身在廣寒宮。</p>
        
        <h2 id=ch10 class="chapter"><span class="齣題">第十齣　酬詠</span></h2>
        
        <p class="曲"><span class="牌">遶紅樓</span><span class="科">小旦上</span>芳槿低簷欲吐紅。看春意忽罷簾櫳。雛燕驚心。新蟬喚夢。惆悵對薰風。</p>
        
        <p class="白">昨日我家老爺請那南康張秀才飲宴。他即席賦詩。老爺極口贊他。特抄他的在此。我小姐雅好文墨。不免拿來與他一看。呀。小姐。此時還未起哩。哎。小姐小姐。你夙疾初平。新愁更重。袖飄細縠。一點點淚雨斕斑。扇掩輕紗。一陣陣悲風淒惋。冰簟與冰肌並徹。堪憐的楚楚冰心。玉骨與玉枕俱寒。怕聽的沈沈玉漏。小姐。這也怪你不得。你看這時節風老鶯雛。雨肥梅子。雖夜夜笑風嗽露。不負佳人雪藕絲。縱朝朝浮李沈瓜。那得公子調冰水。就是我冰夷呵。觀金別玉。遠遜石季翾風。調古弄今。愧非鄭玄家婢。尚怕聽蟬鳴新怨。怎禁得燕訴餘愁。好生不耐煩人也。</p>
        
        <p class="曲"><span class="牌">香遍滿</span>新愁誰共。雙雙伯勞飛向東。只落得心想夜閒惟足夢。春光日自濃。容華落鏡中。<span class="夾白"><span class="科">旦內叫冰夷介小旦</span>呀。小姐早已下妝樓了。</span>妝臺上半空。看獨下僊人鳳。</p>
        
        <p class="曲"><span class="牌">懶畫眉</span><span class="科">旦上</span>麝香數度繡芙蓉。涼葉生寒玉簟風。鄂君香被夢難窮。覺來獨對人驚恐。為想年來憔悴容。</p>
        
        <p class="白">冰夷。我今日身子不快。起遲了些。是甚麼時候了。<span class="科">小旦</span>日高花影重。將次晌午光景了。<span class="科">出詩介</span>小姐。你看這一首詩。可做得好麼。<span class="科">旦接詩念介</span>平津閣上酒重攜。一片涼雲拂檻齊。向晚醉餘明月上。隔庭猶奏古前溪。這詩豐神逸宕。如俊鶻摩霄。詞藻清妍。似新桐濯露。是好才子也。冰夷。這是那裡來的。<span class="科">小旦</span>他金丹蠲疾。既投續命之膠。玉薤臨風。又吐驚人之語。就是送龍膏那人做的。老爺昨日請他即席揮毫。文不加點。老爺說。在座之人無出其右。<span class="科">旦沈吟介</span>原來就是那張秀才做的。可敬可敬。</p>
        
        <p class="曲"><span class="牌">前腔</span>長卿文采冠諸公。似碧水澄潭映遠空。醉吟偏稱紫荷筒。<span class="夾白">他如今在那裡住。<span class="科">小旦</span>老爺見留在水閣上住下。</span>水邊重閣含飛動。且喜琴尊數日同。</p>
        
        <p class="曲"><span class="牌">前腔</span><span class="科">旦</span>只今誰是出群雄。南國詞人陸士龍。飄飄才思杳無窮。杯黏紫酒金螺重。譚轉琱璫玉麈空。</p>
        
        <p class="白"><span class="科">小旦</span>小姐。據冰夷看起來。他年似長沙。才方鄴下。小姐你姻緣未偶。若還嫁得這樣一個。倒稱得過才子佳人。只是太窮些。<span class="科">旦</span>說那裡話。你看這等人地。豈肯終身困窮。只是眼前沒人識得他。<span class="科">小旦</span>正是如此。</p>
        
        <p class="曲"><span class="牌">前腔</span>十年流落賦歸鴻。誰傍昏衢駕燭龍。<span class="夾白">今日你兩人呵。</span>碧霄何路得相逢。不知他日華陽洞。更隔蓬山幾萬重。</p>
        
        <p class="白"><span class="科">旦</span>冰夷。你可曾見他麼。<span class="科">小旦</span>冰夷不曾見他。小姐。你若肯做靈妃。冰夷也不辭做蹇修之使。<span class="科">旦</span>丫頭好饒舌。我只為感他再生之恩。無由寄謝。你若相見。可為我致聲。<span class="科">小旦</span>小姐。你有謝他的心。何不做一首新詩。待我送去與他。<span class="科">旦笑介</span>送去卻使不得。你只說我感他恩德做的。你偶然帶在身邊便了。<span class="科">小旦</span>小姐。這個極好。<span class="科">旦作寫詩介</span></p>
        
        <p class="曲"><span class="牌">簇御林</span>憐彤管意未通。愧瓊琚報未恭。聊將詩句相賡詠。<span class="夾白"><span class="科">小旦</span>待我研得墨兒濃些。<span class="科">旦</span></span>墨痕濃。爭似情深重。<span class="夾白"><span class="科">小旦</span>你可有甚麼說話。<span class="科">旦</span></span>意何窮。芳心自解。盡在不言中。</p>
        
        <p class="白"><span class="科">小旦</span>詩做完了。念與冰夷聽一聽。<span class="科">旦念介</span>羞解明璫尋漢渚。但憑春夢訪天涯。紅樓日暮鸚飛去。愁殺深宮落砌花。這是一首了。還有一首。燕語春泥墮錦筵。情愁無意整花鈿。寒閨欹枕不成夢。香炷金爐自嫋煙。<span class="科">小旦</span>好詩好詩。正是對手。冰夷就拿去見他。</p>
        
        <p class="落詩">人間鴛鷺杳難從。<br />來是空言去絕蹤。<br />復恐匆匆說不盡。<br />行人臨發又開封。</p>
        
        <h2 id=ch11 class="chapter"><span class="齣題">第十一齣　傳情</span></h2>
        
        <p class="曲"><span class="牌">唐多令</span><span class="科">生上</span>朱邸暫盤桓。歌魚客裡彈。帝城塵夢已經年。枕上鄉關頻轉。憐寂寞。歎迍邅。</p>
        
        <p class="誦"><span class="牌">河滿子前</span>細草孤雲斜日。淒涼寶瑟餘音。夢裡不知身是客。覺來忙自追尋。畫臥北窗清曉。種種幽恨難禁。</p>
        
        <p class="白">自家蒙元相公館穀于此。雖孟嘗折節。長鋏可幸無彈。奈司馬倦遊。子虛終慚未獻。今日元相公入朝去了。當値的都外邊閒耍。教我獨坐空齋。不覺懸心故里。正是舊國應無業。他鄉到是歸。</p>
        
        <p class="曲"><span class="牌">醉扶歸</span>望家山渺渺迷人遠。看晴暉亭亭向客前。砌花陰晴色上闌干。新篁影晝臥侵湘簟。閉空齋盡日冷含煙。鄉愁旅思增悲歎。</p>
        
        <p class="白">晝長無事。不免午睡一番。<span class="科">作睡介小旦上</span></p>
        
        <p class="曲"><span class="牌">不是路</span>柳咽新蟬。滿地飛花不捲簾。<span class="夾白">已到水閣上了。此處是他書房。</span>深深院。文窗靜閉晝長閒。<span class="夾白"><span class="科">窺窗介</span>原來睡在此間。</span>枕書眠。想夢回鄉國雲山遠。<span class="夾白"><span class="科">作叩門介</span>開門開門。<span class="科">生</span>是誰叩門。待我來開。<span class="科">整衣冠介小旦</span></span>他陡起朦朧漫整冠。<span class="夾白"><span class="科">生出開門見介</span>呀。原來是位女郎。</span>天仙伴。青娥皓齒雙眸斂。半含羞臉。半含羞臉。</p>
        
        <p class="白">女郎何來。到此何幹。<span class="科">小旦</span>賤妾是小姐侍兒冰夷。奉小姐之命。說多感相公起死回生。特遣妾身代謝。<span class="科">生</span>有這等事。小生何幸。<span class="科">小旦</span>相公。俺小姐春華久悴。既蒙噓植之恩。你秋色將臨。能無蕭瑟之感。<span class="科">生</span>多謝小姐雅意。小生新豐孤客。頗愧羈棲。你小姐青瑣仙姝。過蒙盼睞。小娘子蘭裾瞥顧。玉趾枉臨。必有好音。慰我岑寂。<span class="科">小旦</span>相公。你才擅雕龍。文成倚馬。為何獨淹旅館。尚未獻策金門。久沾京洛之塵。豈無室家之念。<span class="科">生</span>鄉關久隔。琴瑟未諧。正難為情。勞卿垂問。</p>
        
        <p class="曲"><span class="牌">紅衲襖</span>我指望上金門姓字傳。誰知道困新豐時運蹇。因此上阻泥塗名未顯。因此上望雲霄翮未摶。怕的是夜雨濕燈花暗。怕的是曉鴉啼露井寒。每日價春色撩人也。紙帳梅花醉夢間。</p>
        
        <p class="白"><span class="科">小旦</span>我到忘了。我小姐見相公席上賦詩。不忍釋手。因感相公厚誼。也賦二篇。頗有欽慕之意。<span class="科">生驚介</span>詩在何處。<span class="科">小旦</span>賤妾偶帶在此。<span class="科">出詩與生生接詩念介</span>羞解明璫尋漢渚。但憑春夢訪天涯。紅樓日暮鸚飛去。愁殺深宮落砌花。燕語春泥墮錦筵。情愁無意整花鈿。寒閨欹枕不成夢。香炷金爐自嫋煙。好詩好詩。瀟瀟灑灑。不減班姬紈扇之篇。切切淒淒。豈讓蔡女胡笳之拍。世間有這等女子。正是瑤臺謫仙也。<span class="科">小旦</span>我小姐見相公的詩。也道是奴隸曹劉。衙官沈宋哩。</p>
        
        <p class="曲"><span class="牌">前腔</span>他道你筆生花綺藻鮮。他道你思飛霞雲錦燦。是子虛賦就無推薦。是鸚鵡題成誰解憐。<span class="夾白"><span class="科">生</span>我看小姐的詩句。甚有意在裡面。<span class="科">小旦</span></span>他只想和陽春白雪篇。休猜做怨秋風題綺扇。<span class="夾白">小姐還道你來。</span>分明是鵬摶暫息楡枋也。有日吹噓送上天。</p>
        
        <p class="白"><span class="科">生</span>多承小姐過譽。只是我終宵冷落。竟日淒涼。見你小姐的詩。倒添了我一番縈繫。</p>
        
        <p class="曲"><span class="牌">解三酲</span>拂花箋青閨寫怨。寄芳詞黃雀傳言。臨風空憶桃花面。御溝紅枉到人間。他停機織女迷河漢。我失路劉郎憶洞天。<span class="科">合</span>腸堪斷。怎做得襄王雲雨。夢入巫山。</p>
        
        <p class="白"><span class="科">生</span>自古道。投以木桃。報以瓊瑤。你小姐既有瓊瑤之投。我焉可無木桃之報。小生就次韻二首。欲勞女郎轉送小姐。<span class="科">小旦</span>這個怎麼使得。<span class="科">生作寫詩介小旦</span>不要寫。休得妄想。我小姐容貌雖如桃李。他節操卻似松筠。賤妾傳命雖將出戶。外言豈敢內入。這個決不與你拿去。</p>
        
        <p class="曲"><span class="牌">前腔</span>雨中愁丁香結怨。雲中信青鳥難傳。風光只隔宜春院。早難道鳳逐飛鸞。你花迷蝶夢休相戀。月冷梅魂若個憐。<span class="科">合</span>腸空斷。休想那襄王雲雨。夢入巫山。</p>
        
        <p class="白"><span class="科">生</span>女郎既不肯與我拿詩去。小姐處與我多多致意。<span class="科">揖小旦介</span>這個揖兒。勞你寄與小姐。<span class="科">小旦</span>我小姐那要你這個揖兒。</p>
        
        <p class="落詩">花近高樓傷客心。<br />落花流水怨離琴。<br />勞君詩思猶相憶。<br />題在空齋夜夜吟。</p>
        
        <p class="白"><span class="科">小旦先下生</span>小姐。你玉繭揮毫。含着一腔幽怨。松煙染翰。惹起萬種新愁。那袁大娘說的佳偶。多應在此了。只是他蘭閨隔絕。誰傳賈氏之奇香。我蓬梗飄零。難牽郭生之紅線。只恐沒有這般緣分。</p>
        
        <p class="曲"><span class="牌">朝天子</span>綠蔭重重暗畫欄。春色無端至。錦字傳新詞。句句盡堪憐。思綿綿。想姻緣巧合蘭箋。又怕相思枉然。怕相思枉然。</p>
        
        <p class="白">幸喜元相公留我在此。或者還有機會。也未可知。正是已知無益事。還作有情癡。</p>
        
        <h2 id=ch12 class="chapter"><span class="齣題">第十二齣　邂逅</span></h2>
        
        <p class="曲"><span class="牌">金瓏璁</span><span class="科">旦上</span>修蛾攢慢臉。金釵欲墮香肩。愁似結病堪憐。<span class="科">小旦</span>長空秋色澹。彫欄曲檻初寒。開繡戶啟朱簾。</p>
        
        <p class="誦"><span class="牌">浣溪紗</span><span class="科">旦</span>琪樹西風枕簟秋。一行新雁過汀洲。芙蓉花外夕陽樓。　　<span class="科">小旦</span>香燭有光妨宿燕。曉屏無睡待牽牛。美人南國翠蛾愁。</p>
        
        <p class="白">小姐。那張秀才見了小姐的詩。十分感慕。教我多多致意小姐。<span class="科">旦</span>他還有甚麼說。<span class="科">小旦</span>他說尚未有婚。<span class="科">旦</span>這也不干我事。冰夷。你看雲愁半嶺。露結高天。蟬嘒嘒以吟寒。蛩淒淒而泣露。銅壺夜冷。淚滴清鉛。金翦晝寒。脂蔫紅絮。又是清秋天氣了。<span class="科">小旦</span>小姐。你春愁未已。渾如弱柳將眠。秋怨更增。好比黃花同瘦。你這般心緒。我與你同到園中消遣一回何如。<span class="科">旦</span>張秀才在水閣上。怎麼好去。<span class="科">小旦</span>小姐。你時常感他救你。又敬他才學。曾做詩與他。便相見一面何妨。<span class="科">旦</span>冰夷。你是女孩兒家。甚麼說話。<span class="科">小旦笑介</span>冰夷取笑。小姐。今日張秀才早已同老爺出外去了。<span class="科">旦</span>原來如此。便去走一遭。<span class="科">同行介旦</span></p>
        
        <p class="曲"><span class="牌">沈醉東風</span>蕩金飆秋色可憐。促商絃秋聲堪怨。看寒影墮高簷。看寒影墮高簷。更井梧零亂。怎教人不翠顰紅斂。金針懶拈。銀箏懶彈。我病懨懨無言倚闌。</p>
        
        <p class="白"><span class="科">小旦</span>你看園中好光景也。</p>
        
        <p class="曲"><span class="牌">忒忒令</span>聽樹杪蟬聲正喧。看水面藕花猶艷。名園景物。種種真堪消遣。你平白地翠蛾攢。平白地翠蛾攢。<span class="夾白">小姐。你為着甚麼這般愁嘆。我猜着你了。</span>莫不是為多才題錦箋。因此上把柔腸係牽。</p>
        
        <p class="白"><span class="科">旦</span>冰夷。你又多心了。<span class="科">旦小旦做臨池看介生上行介</span></p>
        
        <p class="曲"><span class="牌">尹令</span>雲漠漠秋空黯淡。聲切切寒蛩淒斷。意無聊拊時難遣。怕歸來獨眠孤館。<span class="夾白"><span class="科">做看見介</span>呀。前面的一定是小姐。為何到此。</span>偶遇娉婷。似一朵浮雲出水鮮。</p>
        
        <p class="白"><span class="科">旦避介</span>冰夷。有人來了。怎麼進去。<span class="科">小旦</span>你道是誰。就是救你的張先生。<span class="科">旦</span>哦。原來是那生。</p>
        
        <p class="曲"><span class="牌">品令</span>我香消翠殘。零落惜華年。憑伊沆瀣。一飲駐韶顏。<span class="夾白"><span class="科">小旦</span>既是這般說。便見他面謝一番。也不為過。<span class="科">旦</span></span>我閨門未出。見人猶赧。這雲天厚德。芳心自感。<span class="夾白"><span class="科">生</span>小娘子。前日蒙小姐惠我佳篇。小生也要面謝。<span class="科">旦</span>冰夷。這怎麼好。<span class="科">小旦</span>你閨房私感。常懷報效微忱。邂逅相逢。何惜謦欬一語。<span class="科">低介</span>他攔在面前。去又去不得。躲又躲不得。他已看見了。況廣庭大廈。又非陌上桑間。快斂羞容。上前相見。<span class="科">旦</span>相逢狹路間。安能無一言。也罷。冰夷。冰夷。你對張先生說。他施回生之妙術。延已絕之餘齡。德自難名。恩同再造。<span class="科">相見介</span></span>斂袂慇懃。深愧瓊瑤報謝難。</p>
        
        <p class="白">請張先生略讓一步。我好進去。<span class="科">生</span>小生尚有片言。欲告小姐。</p>
        
        <p class="曲"><span class="牌">豆葉黃</span>我淹留幸舍。蹤跡似馮驩。<span class="夾白"><span class="科">旦</span>敢是老相公館穀不周。<span class="科">生</span></span>料不為彈鋏無魚。料不為彈鋏無魚。只苦是文園消減。<span class="夾白">小姐豈不聞有狐之詩。</span>無裳誰念。綏綏可憐。我是個傷秋的宋玉。我是個傷秋的宋玉。怎禁得鄰家搗月。秋砧暗傳。</p>
        
        <p class="白"><span class="科">旦</span>冰夷。你對張先生說。秋風蕭索。旅舍淒涼。我豈不知。只是勸他留意芸窗。飛揚天漢。自有相會之日。</p>
        
        <p class="曲"><span class="牌">玉交枝</span>不須嗟惋。荷深恩銘刻肺肝。<span class="夾白">張先生。豈不聞將仲子之詩乎。</span>親言可畏嫌當遠。守深閨敢自踰閑。你青雲萬里好高騫。紅絲一縷休輕戀。<span class="科">背介</span>那真情都在不言。這幽懷何當靦覥。</p>
        
        <p class="白">冰夷。對張先生說。我偶爾閒行。驀然相遇。實非江漢之遊女。敢窺青瑣之嘉賓。以禮自閑。願無及亂。<span class="科">小旦低語旦介</span>小姐。</p>
        
        <p class="曲"><span class="牌">玉山頹</span>他芳情展轉。鐵心腸也須留戀。<span class="夾白">小姐。他方纔說有狐之詩。你方纔說將仲子之詩。我也說一篇詩。</span>看河洲睢鳥相求。更關關雙棲堪羨。若耶溪畔。這邂逅夙緣非淺。<span class="夾白">今日一見之後。你兩個呵。</span>藕斷絲難斷。兩心堅。<span class="夾白"><span class="科">旦</span>冰夷。不可亂說。</span>怕好姻緣做惡姻緣。</p>
        
        <p class="曲"><span class="牌">川撥棹</span><span class="科">生</span>他含嬌艷。掩齊紈。春滿面。聽言詞有意相憐。聽言詞有意相憐。<span class="夾白">只是小生久留在此。早已告過老相公。目下暫欲辭歸。</span>怕重來天台路遠。<span class="科">旦背介</span>待徘徊欲盡歡。怯匆忙怎盡言。</p>
        
        <p class="白"><span class="科">內老旦叫介</span>冰夷。看小姐不要寒了。<span class="科">小旦</span>呀。老夫人問小姐。張先生快閃開些。<span class="科">旦</span></p>
        
        <p class="曲"><span class="牌">尾聲</span>池亭頃刻攄芳怨。<span class="科">小旦</span>又被鶯聲偷喚。<span class="夾白"><span class="科">旦小旦先下旦作回顧介生</span>呀。小姐去了。</span>這如海侯門再會難。</p>
        
        <p class="落詩">寂寂花時閉院門。<br />美人相並立瓊軒。<br />含情欲說心中事。<br />鸚鵡前頭不敢言。</p>
        
        <h2 id=ch13 class="chapter"><span class="齣題">第十三齣　禍媒</span></h2>
        
        <p class="曲"><span class="牌">西地錦</span><span class="科">淨帶末上</span>愛女深閨嬿婉。一春多病纏綿。幸逢佳客精鴻術。一朝分袂依然。</p>
        
        <p class="白">自家子嗣無緣。箕裘零落。止有一女。尚未結婚。不料春來抱疾。幾至不起。幸遇南康張秀才。投以龍膏。一服而愈。一向就留在府中。昨日說要辭我歸去。倘此人行後。女孩兒舊疾復發。怎生是好。我且請他出來。再求數丸。以防不虞。有何不可。院子。去請張相公出來。<span class="科">末請介生上</span></p>
        
        <p class="曲"><span class="牌">前腔</span>江北江南秋色。有風有雨人還。故鄉今夜思千里。明朝客路漫漫。</p>
        
        <p class="白"><span class="科">相見介生</span>小生久蒙幸舍相留。不勝首丘在念。雁書久絕。馬首將東。暫賦歸歟。尚圖再叩。<span class="科">淨</span>老夫奉聆高論。正挹叔度之玄穆。先生遽厭塵氛。忽動淵明之歸興。行色匆匆。離情款款。意欲再淹高駕。數月而行。望先生許之。<span class="科">生</span>多蒙相公厚意。小生敢不敬從。只是作客經年。久厭風塵迷目。離鄉一載。何當桑梓縈心。急欲告歸。不能奉命。</p>
        
        <p class="曲"><span class="牌">鎖南枝</span>離鄉井到日邊。霜紅染葉秋又殘。<span class="夾白">今日呵。</span>鵬翮未能摶。驪駒路歸遠。<span class="夾白"><span class="科">淨</span>一定要多留幾時。<span class="科">生</span></span>蒙投轄願執鞭。只是盼衡廬久縈念。</p>
        
        <p class="白"><span class="科">淨</span>先生歸志既決。老夫不敢強留。只是小女病體初安。老夫憂心未釋。猶恐前恙再發。敢求龍膏數丸。留在此間。以備不虞。<span class="科">生</span>這個當得奉命。<span class="科">生出盒取藥介淨見盒作驚介</span>好金盒。好金盒。借過來一看。<span class="科">生奉盒介淨接盒看介</span></p>
        
        <p class="曲"><span class="牌">前腔</span>精熌爍。溫辟寒。虹霓氣吐光燭天。<span class="夾白"><span class="科">背介</span>我想此無價之寶。朝廷賜我。我付與女孩兒收藏。為何得在此人手中。</span>難道有約在桑間。偷香寄宮苑。瓜田履。李下冠。<span class="夾白">我待窮究出來。必然出醜。我有計在此了。</span>就其間有機變。</p>
        
        <p class="白"><span class="科">淨轉對生介</span>先生此行。道出括州。前日酒席間相會的王刺史。正任彼處。老夫有書一封。勞先生便道寄他。書中就要他青目先生。<span class="科">生</span>小生四海孤蹤。雖不勞宣武之薦拔。相公五雲寶翰。必不效豫章之浮沈。請即揮毫。敢辭將命。<span class="科">淨</span>既然如此。請到書房收拾行李。老夫修書完了。就來奉請。<span class="科">生</span>長當從此別。且復立斯須。<span class="科">暫下淨</span>咦。可惱可惱。這煖金盒分明是與女孩兒做下醜事。那不肖之女將來贈與他的。今日我就發露其情。有何難處。只是播揚出去。玷辱家門。不當穩便。我只說寫書到括州薦他。書中說他偷了御賜煖金盒。叫王縉置之死罪。豈不消了我這口腌臢臭氣。哎。張無頗。張無頗。我怎生待你。你這畜生倒做出這般勾當。叫院子取筆硯來。<span class="科">末應取筆硯書上淨作寫介</span></p>
        
        <p class="曲"><span class="牌">前腔</span>輕浮子。惡少年。穠桃艷李私自攀。<span class="夾白">我想他一死。我女孩兒的醜行就掩過了。</span>搥碎這連環。免教鶯聲出花苑。帷簿醜。怎外宣。<span class="夾白">他只道我書中薦他。</span>誰知八行書是機陷。</p>
        
        <p class="白">叫院子。請那張秀才出來。<span class="科">末應請介生上</span>嘉會難再遇。行人難久留。<span class="科">淨</span>先生。書已修完。你可收了。將金帛過來。<span class="科">末持銀段上淨</span>這些微物。聊充塗中之費。<span class="科">生</span>多謝相公。</p>
        
        <p class="曲"><span class="牌">前腔</span>歸心急。行路難。徘徊路隅魂黯然。<span class="夾白"><span class="科">淨</span>先生此別。不知何日再會。我欲將此金盒暫留我處。待先生日後來時奉還。不知尊意若何。<span class="科">生沈吟背介淨聽介生</span>這金盒故人所贈。</span>他有意贈琅玕。誰知被留戀。悲故履。難再還。<span class="夾白">盒已在他處。不得不留了。</span>也知獻連城豈情願。</p>
        
        <p class="白"><span class="科">轉介</span>既承尊命。便當留在此間。小生就此告別了。<span class="科">淨</span>先生。那王刺史的書。還有機密事在裡面。千萬就去走一遭。<span class="科">生</span>領命。就此奉別。久為名所誤。今日始知還。<span class="科">先下淨</span>可惱可惱。這畜生不怕不死在王縉手中。</p>
        
        <p class="落詩">正是恨小非君子。<br />果然無毒不丈夫。</p>
        
        <h2 id=ch14 class="chapter"><span class="齣題">第十四齣　藏春</span></h2>
        
        <p class="曲"><span class="牌">風入松幔</span><span class="科">老旦</span>幸逢女病乍回生。還憐嬌怯難禁。<span class="科">旦</span>朝來強起臨妝鏡。纔檢罷驚疑不定。<span class="科">合</span>舊病未曾離體。新愁偏自縈心。</p>
        
        <p class="誦"><span class="牌">漁歌子</span><span class="科">老旦</span>雁響遙天玉漏清。翠幃金鴨炷香平。<span class="科">旦</span>鸚鵡臥。蟪蛄鳴。<span class="科">背介</span>簟涼枕冷不勝情。</p>
        
        <p class="白"><span class="科">老旦</span>孩兒。我看你身子未見全愈。如今張秀才又要歸去。怎生是好。<span class="科">旦</span>還與爹爹說。再留他幾時纔好。<span class="科">老旦</span>你爹爹再三留他。苦苦要去。我已與你爹爹說。要他再留些龍膏在此。不知怎麼。<span class="科">小旦上</span>落花有意隨流水。流水無情戀落花。<span class="科">附旦耳介</span>再沒處尋。怎麼好。<span class="科">老旦</span>孩兒。你又為着甚麼來。<span class="科">旦</span>就是前日朝廷賜的那煖金盒。孩兒放在妝奩裡面。一向因病。不曾點檢。今日再尋不見。<span class="科">老旦</span>一定混在那裡。冰夷。你從容再與小姐尋便是。<span class="科">旦</span>早上直尋到這時候。遍處搜尋。並不見有。</p>
        
        <p class="曲"><span class="牌">風入松</span>龍精飛去杳冥冥。玉鏡臺前孤另。少原空抱遺簪恨。早難道金瓶墜井。遍尋覓似滄溟探針。心自忖怨難平。</p>
        
        <p class="曲"><span class="牌">前腔</span><span class="科">淨怒上</span>春光漏洩出閨門。展轉狐疑不定。<span class="夾白">怎做得</span>楚弓得失何勞問。<span class="夾白"><span class="科">見介</span>前日叫你收的煖金盒兒。拿來我看。<span class="科">旦不語介老旦</span>正為不見了這盒兒。在此煩惱。<span class="科">淨怒介</span>嗄。這是朝廷賜的。你拿在那裡去了。</span>你閨門何人得近。難道這金盒無脛自行。情可憤。氣難平。</p>
        
        <p class="白"><span class="科">老旦</span>待他慢慢的尋出來。<span class="科">淨出盒付老旦介</span>慢慢的尋甚麼。這不是煖金盒兒。<span class="科">旦驚介</span>呀。爹爹。你那裡得來。</p>
        
        <p class="曲"><span class="牌">前腔</span>緣何璧返滈池君。卻訝去來無定。<span class="夾白"><span class="科">淨</span>不要問我。你只問自家。<span class="科">旦悲介老旦</span>呀。相公。女孩兒久病新愈。今日為何這般着惱。可不驚嚇了他。</span>將伊抵死相凌併。看弱質懨懨多病。論金盒値得幾文。好笑你驟相嗔。</p>
        
        <p class="白"><span class="科">淨</span>你倒笑我。外人還笑你哩。<span class="科">老旦</span>怎麼笑得我着。<span class="科">淨</span>你一個女兒不能管他。不笑你。倒笑我。<span class="科">老旦</span>這是怎麼說。女孩兒有甚麼事。要管着他。<span class="科">淨</span>哦。你說不要管他。這煖金盒兒為何在張無頗身邊拿出來。<span class="科">老旦顧旦驚介</span>孩兒。這盒兒怎麼在他身邊。<span class="科">旦</span>爹爹。你既見他拿出來。就問他那裡來的纔是。<span class="科">淨</span>你還要巧言。我問他時。他說你與他的。可不羞殺了我這面皮。</p>
        
        <p class="曲"><span class="牌">前腔</span>根由說出愧難勝。只得忍羞含恨。<span class="夾白"><span class="科">旦哭介</span>母親。</span>無端橫事相凌迸。便百口是非不定。總一死無由自明。<span class="夾白"><span class="科">淨</span>不怕你不死。<span class="科">旦悲介</span></span>當不得狠相嗔。<span class="科">老旦</span></p>
        
        <p class="白">呀。相公。你怎麼忍得說出這等言語。他朝夕在我身邊。那有些兒差池。<span class="科">淨</span>呸。這金盒兒在我根前拿出來。還要與他賴。<span class="科">小旦</span>冰夷稟老爺知道。這金盒若是小姐贈與那張秀才的。他怎麼敢在老爺面前拿將出來。天下豈有無對之物。或者另是一個。也未可知。老爺不要錯埋怨了小姐。<span class="科">淨</span>唗。這妮子也是一路的了。<span class="科">旦哭介</span>我少不得是一死。<span class="科">內</span>聖駕行幸洛陽。請老爺即往扈從。<span class="科">淨</span>我從駕去。你快死快死。不及黃泉。無相見也。<span class="科">先下旦</span></p>
        
        <p class="曲"><span class="牌">榴花泣</span>風波頃刻。骨肉忍參辰。疑怎釋。恨難任。妝鈿檀粉淚空橫。眼睜睜玉碎珠沈。<span class="夾白"><span class="科">小旦</span>小姐。你若死了。這事再不明白了。<span class="科">旦</span>我若不死。這事也不得明白。</span>冤深覆盆。怕泉扉自掩誰相信。<span class="夾白">哎。俺爹爹道這金盒。</span>似江皋珠珮相投。又誰知是弓蛇杯酒無憑。</p>
        
        <p class="白">母親。爹爹道我偷將金盒。送與外人。玷辱閨門。不容再見。我想起來。雖生于世。也無顏見人。不如尋個自盡。免得爹爹終日氣惱。哎。這荷池一泓清水。是我終身結果的所在了。<span class="科">投水介老旦小旦急扶介老旦</span>我兒。你為何這般性急。你爹爹既往洛陽。一時未歸。待異日我自慢慢勸他。虎毒尚不食兒。孩兒切莫短見。<span class="科">旦</span>母親。你孩兒既逢不解之怒。又蒙不潔之名。縱然不死。也難做人。不如死了罷。<span class="科">老旦哭介</span>孩兒。你怎麼捨得我。<span class="科">小旦</span>老夫人在上。老爺之怒。未得便解。小姐之事。不可不明。不如尋一個幽僻所在。將小姐暫且寄居。待老爺回心。方請小姐相見。有何不可。<span class="科">老旦</span>這倒使得。只是沒個幽僻所在。<span class="科">小旦</span>冰夷母親。家在城南韋曲。甚是幽寂。況且他是孤身。莫若送去那裡同住。冰夷又好常常往探。<span class="科">老旦</span>這個極好。你就去喚你母親來。相伴小姐同去。<span class="科">旦</span>母親。這卻使不得。<span class="科">老旦</span>我那兒。你不要固執了。與其負屈而死。孰若從容討個明白。若是心跡既明。你爹爹自然回心轉意。<span class="科">小旦</span>老夫人見得極是。冰夷就去叫母親來。豈令冤氣積。未必去經年。<span class="科">下老旦</span></p>
        
        <p class="曲"><span class="牌">前腔</span>潛蹤隱跡。韋曲暫藏鶯。疑共信。假和真。水清石見兩分明。<span class="夾白">孩兒。你也不要怪你爹爹。</span>這狐疑似聽層冰。<span class="夾白">因此上</span>嗔怒頓生。怕不修帷簿把家聲隕。<span class="夾白"><span class="科">看盒介</span>我想當初御賜金盒的時節呵。道是</span>寵元臣禮絕恩隆。到做怨東風割愛分情。</p>
        
        <p class="白"><span class="科">付旦金盒介</span>這金盒你依先收了。且待日後明白。<span class="科">丑扮趙母同小旦上</span>青蠅一相點。白璧遂成冤。<span class="科">見介老旦</span>媽媽。小姐的事。你女兒一定對你說明白了。如今我小姐朝夕全托在你身上</p>
        
        <p class="曲"><span class="牌">急板令</span>念牽衣嬌癡可矜。長深閨風霜未經。仗爾看承。仗爾看承。<span class="夾白"><span class="科">對旦介</span>孩兒。你如今不比在娘身邊了。</span>朝夕寒暄。好自支撑。形影淒涼。莫自呻吟。<span class="科">合</span>從此後兩地關情。愁似織。淚如傾。</p>
        
        <p class="白"><span class="科">小旦</span>小姐。冰夷本該隨去。又恐怕老爺知道。只是自今以後呵。<span class="科">悲介</span></p>
        
        <p class="曲"><span class="牌">前腔</span>思巾櫛妝臺鏡塵。憶刺繡紗窗影沈。不奈傷心。不奈傷心。<span class="夾白"><span class="科">對丑介</span>母親。你在小姐面前。</span>勉力追隨。好侍晨昏。曲意周旋。免使沈吟。<span class="科">合前老旦</span></p>
        
        <p class="白">孩兒。你快改了衣妝。乘夜同趙媽媽出城去。<span class="科">旦哭介</span>孩兒怎忍得離了母親。</p>
        
        <p class="曲"><span class="牌">一撮棹</span>離膝下。魂夢遠。暗心驚。辭閨閤。分恩愛。出門庭。<span class="夾白">母親。</span>憐晚景。休為我痛傷神。臨別腸欲斷。教我步難行。回首處嗚咽各沾巾。</p>
        
        <p class="曲"><span class="牌">尾聲</span>臨岐分手渾難定。浪卜刀頭無準。<span class="夾白"><span class="科">旦丑先下老旦哭倒小旦扶起介</span>我那兒呵。</span>何日相看眼倍青。</p>
        
        <p class="白"><span class="科">老旦</span>冰夷。你可分付府中人老爺回來。只說小姐投水死了。<span class="科">小旦應介</span></p>
        
        <p class="落詩">仙娥終去月難留。<br />一別心知兩地秋。<br />無復綺羅嬌白日。<br />寂寥燈下不勝愁。</p>
        
        <h2 id=ch15 class="chapter"><span class="齣題">第十五齣　羅織</span></h2>
        
        <p class="曲"><span class="牌">掛真兒</span><span class="科">丑扮王縉外小生從上</span>羊質虎皮衣錦繡。假威權坐鎮雄州。豎子相嘲。狂生巧詆。為權要包羞忍詬。</p>
        
        <p class="白">自家括州刺史王縉是也。前在元丞相府中。與張無頗那小子分韻賦詩。可耐他自恃才高。好生輕薄。這場怨恨。堆積在心。為他是丞相上賓。投鼠忌器。只得且忍耐了。哎。張無頗。你若撞着我。斷不輕放過了你。叫左右。無事且把衙門掩上。如有星相求見。與鄉里來打抽豐的。不可放進。<span class="科">外小生應介生上</span>不待金門詔。空持寶劍遊。曾從投轄飲。還作置書郵。小生自從辭了元丞相。急欲回家。他又托致書括州王刺史。今日已到。只得暫停車轍。送彼函書。此間已是他衙門首。煩與我通報。說南康張相公要見。<span class="科">外小生</span>相公。老爺分付。一應星相打抽豐的。俱不許相見。<span class="科">生</span>我不是星相打抽豐的。你說當朝元丞相爺有書在此。<span class="科">外小生</span>這等進去通報老爺。自當跪迎。<span class="科">報介丑出迎做奉承生介丑</span>張兄。久違顏範。殊切欽馳。近日不知丞相好麼。<span class="科">生</span>丞相多多致意。有書在此。<span class="科">丑</span>張兄這等高才。自來下顧。學生一定厚贈。何必要丞相的書來。既是有書。越發該加敬了。書在何處。借來一看。<span class="科">生出書丑接看轉身作怒介</span>張無頗。我到說你是文墨中的人。原來到會做賊。那煖金盒是甚麼東西。你就敢偷將出來。<span class="科">生驚背介</span>呀。王刺史好生慢客。這話是怎生說的。<span class="科">丑</span>張無頗。你不要推蠪妝啞。這是丞相書中言語。拿與他看。<span class="科">外小生拿書與生看介生</span>呀。使君差矣。這金盒是故人所贈。丞相一見。便要留在那裡。我倒慨然與了他。他怎麼反說我盜他的。<span class="科">丑</span>張無頗。這煖金盒是無價之寶。世上那有兩個。朝廷賜與丞相。誰人不知道。到是你的。你明明盜了。被他看見。假意送他。終不然丞相到圖賴你這金盒不成。叫左右。與我拿下去。<span class="科">生</span>唗。誰敢來拿。難道我做鼠竊狗偷的事麼。<span class="科">丑</span>你不做。倒是我做。快拿下去。去了他衣服。<span class="科">外小生扯生下介生</span></p>
        
        <p class="曲"><span class="牌">八聲甘州</span>清操素守。是不疑廉介。肯把金偷。<span class="夾白"><span class="科">丑</span>好高比。你做了賊。還要說這樣大話。<span class="科">生</span></span>無瑕瓊玖。驀地裡點污蠅垢。<span class="夾白"><span class="科">丑</span>自做自當。誰來點污你。<span class="科">生</span>我此來差了。</span>自傷劍氣沈埋久。悔把隋珠暗裡投。<span class="夾白"><span class="科">丑</span>哎。翻雲覆雨。數黑論黃。都是這張嘴。今日到此。嘴也強不去了。<span class="科">生</span></span>休愁。看張儀舌在何愁。</p>
        
        <p class="白"><span class="科">丑</span>你還要說甚麼舌在。正是你口舌傷人。所以有今日之禍。</p>
        
        <p class="曲"><span class="牌">前腔</span>輕浮。兒曹乳臭。<span class="夾白">那日在酒席上呵。</span>恃朱門貴客。笑傲公侯。<span class="夾白">你說我點金成鐵。又說甚麼美酒易傾盡。好詩難率酬。</span>微言詆詬。那些個自緘其口。<span class="夾白"><span class="科">生</span>原來你為此懷恨。今日思量報復。<span class="科">丑</span>張無頗。我也不計較你。只是你小小孩童。眇視先達。只道常在丞相府中高譚闊論。原來也有井落在弔桶裡面的時節。今日做了賊。在我手裡。決斷</span>你搖唇鼓舌輕耆舊。<span class="夾白">今日呵。</span>敗面蓬頭類馬牛。<span class="夾白"><span class="科">生</span>王使君。王使君。勿相輕薄。你道死灰不復然乎。<span class="科">丑</span></span>堪羞。溺韓灰怎脫羈囚。</p>
        
        <p class="白"><span class="科">生</span>王使君。你道我張生向日倚元公之勢。輕薄你麼。<span class="科">丑</span>卻不道怎生。<span class="科">生</span></p>
        
        <p class="曲"><span class="牌">前腔</span>休休。我胸藏錦繡。論高才八斗。氣肅三秋。冰山誰倚。肯如伊尋香逐臭。<span class="夾白"><span class="科">丑</span>倒罵我倚靠冰山。尋香逐臭。你死在目前。尚未知哩。<span class="科">生</span>王使君。天不可欺。你為何要把我奉承元相公。<span class="科">丑</span>張無頗。你曉得烏紗帽上是青天。天隨着我做官的。難道倒隨你這窮儒不成。<span class="科">生</span></span>困龍怎共魚蝦鬭。鴻鵠翻遭燕雀讎。<span class="夾白"><span class="科">丑</span>張無頗。我機關已造就了。不怕你才高不踏在我圈套裡。<span class="科">生</span></span>奸謀。歎鄒陽難免犴狴窮愁。</p>
        
        <p class="白"><span class="科">丑</span>你偷了御賜寶盒。是該死的人了。何況又惹了丞相。</p>
        
        <p class="曲"><span class="牌">前腔</span>堪尤。他熏天炙手。笑傾梁燕壘。沸鼎魚遊。王章輕構。那些個法從三宥。<span class="夾白"><span class="科">生</span>咳。是我不該久滯長安。遭此枉屈。<span class="科">丑</span>張無頗。你也曉得自作自受。快快招了罷。</span>樊籠窮鳥誰相救。烈焰飛蛾卻自投。<span class="夾白"><span class="科">生</span>王使君。你既要誣我為盜。豈不知國家法律。有贓無證者。尚不妄坐。如今金盒在那裡。你憑着紙上空言。就要輕入我罪。<span class="科">丑</span>這也不難。我且把你監禁在此。待我差人到丞相處。請了金盒。差了人來。那時節贓證明白。不怕你飛上天去。<span class="科">生</span></span>窮搜。謾把范睢拉脅追求。</p>
        
        <p class="白"><span class="科">丑</span>叫左右。把他收了監。我還要再審。<span class="科">外小生</span>張相公行路辛苦。且請去監裡坐幾時。<span class="科">生嘆介</span>時來天地雖同力。勢失英雄不自由。<span class="科">外小生押生先下丑嘆介</span>盜金盒之事。明明是丞相害他。況且又無贓證。怎麼問得他的罪。也罷。我只教禁子獄中安排死了。又消了我這口氣。禁子何在。<span class="科">末扮禁子上應介丑</span>方纔這犯人是丞相爺的讎人。你可在獄中快結果了他的性命。帶挈老爺做個大大的官兒。我重重賞你。<span class="科">末</span>老爺。如何把人的性命來換官做。</p>
        
        <p class="落詩"><span class="科">丑</span>我只要趨權附勢。<br />那裡管殺人媚人。<br /><span class="科">末</span>那善惡到頭有報。<br />遠在兒孫近在身。</p>
        
        <h2 id=ch16 class="chapter"><span class="齣題">第十六齣　賜玦</span></h2>
        
        <p class="曲"><span class="牌">一江風</span><span class="科">淨老旦小旦同上</span>悶無聊。風度窗紗悄。蛛網房櫳杳。憶秦娥魂夢空勞。膝下無人到。香魂不可招。香魂不可招。遺珠恨怎消。怕慈烏反哺簷前鬧。</p>
        
        <p class="白"><span class="科">淨</span>夫人。我當初一時心性。你也該勸止我纔是。如今女孩兒投水死了。膝下無依。怎生是好。<span class="科">老旦</span>相公。我當初怎麼樣勸你。你苦苦不聽。早知今日思量。誰教你這樣狠毒。<span class="科">小旦跪介</span>老爺不消苦得。<span class="科">老旦背搖手介淨</span>怎麼說。<span class="科">小旦</span>自古道死者不可復生。請自消遣則個。<span class="科">淨</span>雖如此說。教我怎生消遣。我仔細思量起來。冰夷。你前日說得有理。若是小姐與他的。他怎麼敢在我面前拿將出來。卻不屈死了他。教我怎生不苦。<span class="科">淨老旦小旦同悲介</span></p>
        
        <p class="曲"><span class="牌">前腔</span>淚痕交。彩鳳辭巢蚤。蘭玉臨春夭。恨狂風摧折柔條。幾度縈懷抱。晨昏苦鬱陶。晨昏苦鬱陶。音容轉寂寥。<span class="科">內作鴉鳴介</span>怪寒鴉盡日迎人噪。</p>
        
        <p class="白"><span class="科">外扮官小生丑扮校尉上</span>懼法朝朝樂。欺公日日憂。奉聖旨拿元載。來到此間。不免徑入。<span class="科">進介</span>聖旨下。<span class="科">淨老旦小旦驚跪介外</span>傳奉聖旨。元載黷貨營私。欺君誤國。着法司審實賜死。<span class="科">淨</span>元載為相十六年。不曾有一毫負着朝廷。我曉得了。這是魚朝恩的奸計了。他始拿守令。繼拿監司。我都不能禁他。如今該輪到我宰相了。</p>
        
        <p class="曲"><span class="牌">四邊靜</span>漫漫請室無昏曉。彌天罪自造。盤水劍相承。一朝禍難料。<span class="科">合</span>天閽路遙。黃泉路杳。怨氣慘愁城。沈冤結蒿草。</p>
        
        <p class="白"><span class="科">外</span>元載妻王氏。太后聞你賢淑。勑免汝死。着你掌管後宮彤管事務。意下如何。<span class="科">老旦</span>妾身二十年太原節度使女。十六年宰相妻。怎書得長信昭陽之事。罪當萬死。怎敢偷生。</p>
        
        <p class="曲"><span class="牌">前腔</span>鸞封鳳軸皇恩浩。宮闈事誰曉。彤管愧親操。青鋒甘自蹈。<span class="科">合前外</span></p>
        
        <p class="白">叫左右。先把元載并妻王氏押送萬年縣。聽候審決。一面抄沒家產。<span class="科">淨老旦小旦哭介淨</span></p>
        
        <p class="曲"><span class="牌">鷓鴣天</span>竊弄威權意氣豪。誰知一旦似冰消。<span class="科">老旦小旦</span>華堂目斷情難斷。繡閣香銷恨不銷。<span class="夾白"><span class="科">小生押淨老旦先下外</span>還有元載之女湘英在那裡。<span class="科">小旦背介</span>呀。小姐也不免了。幸喜不在此間。妾身就認了。倘有患難。我自承當。<span class="科">轉介</span>妾身就是湘英。<span class="科">外</span>奉聖旨發給汾陽王府中為奴。<span class="科">下丑押小旦介小旦</span></span>凝望處。白雲高。侯門一入粉容憔。沈沈幽恨何時了。渺渺遊魂甚處飄。<span class="科">共下</span></p>
        
        <h2 id=ch17 class="chapter"><span class="齣題">第十七齣　下獄</span></h2>
        
        <p class="白"><span class="科">淨末上</span>靜室閒逾邃。幽庭春未暄。寄語韓安國。何驚獄吏尊。自家括州的禁子便是。適纔老爺發下一個犯人。叫做張無頗。說道盜了丞相府中的金盒。教今夜害了他。我想起來。這般無影的官司。多是冤枉。你要報自家冤讎。到教我造來生罪業。只是上命遣差。概不由己。我和你做了這樣人。管不得甚麼天理。只得做他不着。不免教他出來。有錢詐了他些。待到夜深時分。動手結果了他。有何不可。張無頗在那裡。<span class="科">生囚扮悲上</span></p>
        
        <p class="曲"><span class="牌">金蕉葉</span>時慳運慳。恨無端囹圄屈陷。要潛形縮地又難。待插翅上天又遠。</p>
        
        <p class="白"><span class="科">淨末</span>張無頗。自古道靠山喫山。靠水喫水。我們在此。但是囚犯進監。都有個常例。你既到來。也該見賜我們些。怎麼竟不說起。是何道理。<span class="科">生</span>小生千里客遊。陡遭陷害。身邊並無半文。望二位可憐。<span class="科">末淨</span>張無頗這話也難說。我們衙門中人。只曉得要錢。便是親爺親娘來。也顧他不得。你這些斯文禮數。我們用他不着。若有銀子。快快拿來。別有計較。若沒有銀子。且請在柙牀上睡一睡。<span class="科">將生上柙牀介</span></p>
        
        <p class="曲"><span class="牌">羅江怨</span><span class="科">生</span>悲風入夜寒。孤燈半殘。幽蛩敗葉客心酸。圜扉鎖定怨漫漫也。三木關身。瞬息難舒展。巫咸莫問冤。寒灰怎復燃。嘆何年能脫今朝難。<span class="科">淨末</span></p>
        
        <p class="白">張無頗。自古道癩絲蝦蟆想天鵝肉喫。一世也不能勾。你今日犯了不赦的罪。又撞了冤家。怎麼還想出去。且安心在這裡住幾時。<span class="科">生</span></p>
        
        <p class="曲"><span class="牌">前腔</span>霜風夜轉寒。荷衣漸單。愁聲嚴柝愈心酸。圜扉深閉淚澘澘也。白日無光。況復當昏黯。江淹筆可傳。鄒陽才可攀。嘆誰人來解今朝難。</p>
        
        <p class="白"><span class="科">淨末</span>張無頗。你犯了大罪。尚不知死。還要說這樣大話。早間老爺分付。教我害你性命。還思量人來解你的難。一發做夢了。明年今日。是你的週年。你要訴冤。對頭是元丞相王刺史。與我無干。不知你尊意要怎麼樣死。作速見教。待我們好伏侍。<span class="科">生驚介</span></p>
        
        <p class="曲"><span class="牌">香柳娘</span>乍聞言膽寒。乍聞言膽寒。不勝驚戰。胸中怨氣應無限。<span class="夾白"><span class="科">末淨</span>張無頗。也是你的數該如此。不要怨着我們。<span class="科">生嘆介</span>我怎麼怨着你們。</span>恨權臣肆奸。恨權臣肆奸。德厚反成冤。恩多變為怨。拚今宵命捐。拚今宵命捐。<span class="夾白">袁大娘。你把我那金盒呵。</span>誰道姻緣。翻為坑塹。</p>
        
        <p class="曲"><span class="牌">前腔</span><span class="科">老旦戎粧扮袁大娘上</span>暫乘風下天。暫乘風下天。霞衣霜點。須臾千里塵寰遍。歎鯫生負冤。歎鯫生負冤。桎梏已堪憐。危亡更應念。且從容斬關。且從容斬關。須續姻緣。忍淪坑塹。</p>
        
        <p class="白"><span class="科">打門進扶生起介</span>張先生。你受苦也。<span class="科">生</span>呀。你莫不是袁大娘麼。<span class="科">老旦</span>正是。<span class="科">淨末驚攔倒介生哭拜介</span></p>
        
        <p class="曲"><span class="牌">前腔</span>謝神明救援。謝神明救援。暫寬危難。天高地厚恩何限。望始終保全。望始終保全。虎穴莫留連。龍潭亟離遠。願回風早還。願回風早還。速挈沈淵。上超霄漢。</p>
        
        <p class="曲"><span class="牌">前腔</span><span class="科">老旦</span>你不須絮煩。你不須絮煩。且休憂嘆。好教脫卻桁楊難。笑幽垣戒嚴。笑幽垣戒嚴。超海等如閒。挾山同轉眼。<span class="科">淨末攔介老旦</span>任伊家阻攔。任伊家阻攔。早出重關。已騰霄漢。</p>
        
        <p class="白"><span class="科">挾生下淨末</span>好古怪。怎麼一個婦人。好好的打將進來。便把張無頗輕輕的取了出去。他是個要緊人犯。怎麼沒得。快快報與老爺知道。作速追趕。<span class="科">叫介</span>有人劫了牢。快快請老爺出來。<span class="科">丑扮王縉慌上</span>怎麼說。怎麼說。<span class="科">淨末</span>適纔正要把那張無頗下手。忽然一個婦人。打將進來。竟把他扭開枷鎖。搶了出去。我們一齊攔阻。他就飛出牢牆。上天去了。特來報與老爺知道。<span class="科">丑</span>有這等事。怎麼一個婦人。就打得進來。又搶得出去。<span class="科">淨末</span>小的們說謊。就生疔瘡。人人都是見的。<span class="科">丑</span>怎麼好。他是當朝丞相的對頭。要我謀害他。若是沒了。教我如何回報。快點起人馬。四路擒拿。我也自帶人馬。親自捉他轉來。</p>
        
        <p class="落詩">一心忙似箭。<br />兩腳走如飛。</p>
        
        <h2 id=ch18 class="chapter"><span class="齣題">第十八齣　脫難</span></h2>
        
        <p class="白"><span class="科">老旦挾生上</span>張先生。早與你飛出這括州城也。<span class="科">生</span>袁大娘。我與你雖離犴狴。未脫網羅。那王縉毒過虎狼。惟圖吞噬。倘來追趕。怎生脫得這禍患。須索趲行者。<span class="科">老旦</span>是是。快趲行些。</p>
        
        <p class="曲"><span class="牌">北鬭鵪鶉</span>只俺這兩袖天風。早離了括州城下。想着您牢獄深沈。險些兒遭刑來犯法。就便是對獄吏的條侯。下蠶室的司馬。<span class="夾白"><span class="科">生</span>小生本待上苑看花。到去都門賣藥。誰想撞了元相公。惡了王刺史。也是前世冤家也。<span class="科">老旦</span></span>你本待上苑看花。誰着你都門買卦。說着元字兒擔驚。提着王字兒害怕。這的是今生罪業。是前世冤家。</p>
        
        <p class="白"><span class="科">生</span>我想元相公玉刺史好不利害。<span class="科">老旦</span></p>
        
        <p class="曲"><span class="牌">紫花兒序</span>你道他兩個覆地翻天。射影吹沙。舞爪張牙。那恢恢天網。終久還他帶鎖披枷。只為你謫塵世命運駁雜。因此上受着眼前折罰。少不得為雨為雲。怎生的只這般兒地角天涯。</p>
        
        <p class="白"><span class="科">暫下丑帶外末雜眾趕上</span>只為一個酸倈。趕得兩腳蘇麻。撞着五瘟使者。去捉八臂那叱。趕了一夜。並沒一些影兒。<span class="科">外末</span>老爺。你看見不見。<span class="科">丑</span>着你眾人趕。到問我見不見。<span class="科">外末</span>老爺不見。我們也不見。<span class="科">丑</span>胡說。快去趕。<span class="科">外末</span>老爺。冤家只可解。不可結。他與你甚麼殺父母冤讎。你抵死要趕着他。<span class="科">丑</span>你不知道。殺了我父母到不打緊。他是丞相爺要緊人犯。丞相爺就是我的父母。<span class="科">外末</span>這裡路境又雜。那裡去趕。<span class="科">丑</span>沿途去問。<span class="科">外末問介</span>這一路人民。曾見一個奇妝女子。帶着個囚首男子麼。<span class="科">內應</span>過去得不多時。<span class="科">外末</span>既有下落。我們只得趕上去。饒他走到焰摩天。腳下騰雲須趕上。<span class="科">虛下老旦生上老旦</span></p>
        
        <p class="曲"><span class="牌">金蕉葉</span>恰過了白茫茫斷岸平沙。雲淡淡斜籠月華。一陣曉風兒相送咱。俺這裡那怕他千軍萬馬。</p>
        
        <p class="白"><span class="科">生</span>小生陷在獄中。若非大娘拿雲妙手。怎脫得這一場大禍也。<span class="科">老旦</span></p>
        
        <p class="曲"><span class="牌">調笑令</span>你道這橫禍受波查。這椿事不𩴵<a epub:type="noteref" href="#char01"><sup>註</sup></a>不魀有天來大。他不公不法不詳察。到頭來也見根芽。若不是神仙來救拔。兀的不斷送了人年華。</p><aside epub:type="footnote" id="char01"><p>「⿺鬼監」</p></aside>
        
        <p class="白"><span class="科">生</span>袁大娘。此難雖脫。只是四海無家。半生作客。怎得個出頭日子。<span class="科">老旦</span></p>
        
        <p class="曲"><span class="牌">小桃紅</span>休道是龍潛淺水困魚蝦。有一日向滄溟化。得志也玉鞭隨驕馬。先看了上林花。須信道洛陽才子多聲價。從此去雲程萬里。吐出來文光千丈。醉春城花月夜煞堪誇。</p>
        
        <p class="白"><span class="科">暫下丑同外末雜眾趕上</span>好古怪。那婦人帶了張無頗在面前。緊趕緊走。慢趕慢走。不趕不走。趕得人困馬乏。你這夥人全不上緊。只教老爺自趕不成。<span class="科">外末</span>老爺。非敢後也。馬不進也。<span class="科">丑</span>這樣時節。還要通文。<span class="科">外末</span>老爺。趕不着了。轉去罷。<span class="科">丑</span>你們不知道。他是丞相爺對頭。拿轉去擺佈死了。我卻陞箇大大的官兒。<span class="科">外末</span>若拿得張無頗轉去。老爺便陞官。既是這等。括州土地。決然着力。一定拿着他。<span class="科">丑</span>怎麼土地肯着力。<span class="科">外末</span>他巴不得老爺陞了去。留些地皮還他。<span class="科">丑</span>胡說。只在前面了。快趕快趕。<span class="科">虛下老旦生上內作鳴鑼鼓介生</span>袁大娘。你看後面旌旗蓋地。鑼鼓震天。好怕人也。<span class="科">老旦</span></p>
        
        <p class="曲"><span class="牌">禿廝兒</span>早只是前隊兒擺着鎗義。耳邊廂只聽得喊殺諠譁。<span class="夾白"><span class="科">生</span>袁大娘。追趕漸漸近了。怎麼是好。<span class="科">老旦</span>不妨不妨。</span>趕得來水遠山長氣力乏。一時間只教他就眼睛花胡抓。</p>
        
        <p class="白">他若來時。只將幾句話兒發付他去。<span class="科">丑帶外末雜眾趕上介</span>好了。被俺追着了。<span class="科">老旦同生作立半空介外末</span>怎麼趕着了就飛在雲端裡去。<span class="科">丑</span>快拿他下來。<span class="科">外末</span>他在半空中。小的們怎麼拿得他着。老爺的手長。還自老爺自去拿。<span class="科">丑</span>唗。胡說。這等放箭。<span class="科">眾作射箭老旦接箭介</span></p>
        
        <p class="曲"><span class="牌">鬼三台</span>休得把烏號架。休得把青莖射。<span class="夾白"><span class="科">眾</span>老爺。射不着。<span class="科">丑</span>快拿刀去砍。拿鎗去搠。<span class="科">眾作鎗搠刀砍不着介老旦</span></span>那怕你丈八蛇矛。凌霜寶鍔。<span class="夾白"><span class="科">丑</span>擺陣勢圍了。鎗刀布住。不怕你上了天。<span class="科">眾作圍介老旦</span></span>縱旗旛密似麻。更劍戟亂交加。多勞你護送到仙家。俺待蹂踐你這些兒曹。一霎時抽筋來拔髮。</p>
        
        <p class="白"><span class="科">外末</span>老爺。這是個活神仙。再擺佈他不得。老爺到不如自去拜求。要他放轉張無頗。他或者肯也不見得。<span class="科">丑</span>有理。<span class="科">跪拜介</span>仙姑。張無頗是元丞相的讎人。仙姑不要說小官面皮。只看丞相大面皮。放還了張無頗罷。<span class="科">老旦</span></p>
        
        <p class="曲"><span class="牌">天淨沙</span>堪笑您井底蝦蟆。只好去聽候隨衙。且向那勢利場中弄滑。把英雄來叱咤。到頭來燃臍有樣黃犬堪嗟。</p>
        
        <p class="白"><span class="科">丑</span>我不知道這許多。只要還我張無頗。<span class="科">老旦</span>你不知道。他是天上星宿。偶然有難。今日災殃已過。發達有時。你何苦與他做對。回去了罷。</p>
        
        <p class="曲"><span class="牌">麻郎兒</span>他是棟梁材暫時禁架。須教發達。把你惡肚腸好生按納。造橫業有神明鑑察。</p>
        
        <p class="白"><span class="科">丑</span>我怕丞相怪。回去不得。<span class="科">老旦</span></p>
        
        <p class="曲"><span class="牌">么篇</span>儘他萬千掗𢺞<a epub:type="noteref" href="#char02"><sup>註</sup></a>。亂國家使些奸詐。少不得蕩產傾家。能幾日妝孤做大。</p><aside epub:type="footnote" id="char02"><p>「⿰扌霸」</p></aside>
        
        <p class="白"><span class="科">丑</span>你這些話也沒憑準。只要張無頗。<span class="科">老旦</span></p>
        
        <p class="曲"><span class="牌">絡絲娘</span>你只會俺跟前喳喳來嗑牙。枉教你擁專城管軍民坐衙。眼睜睜臨頭禍將發。<span class="夾白">叫眾天將。把王縉打下去。</span>只教你天傾地塌。</p>
        
        <p class="白"><span class="科">淨小生旦小旦扮天將上打丑眾介丑</span>不好了。神兵來了。將軍不下馬。各自奔前程。<span class="科">眾天將趕丑眾同下老旦</span>張先生。你災星已過。吉曜將臨。如今王縉既去。元載又死。春榜動。選場開。你可到長安赴試也。</p>
        
        <p class="曲"><span class="牌">尾聲</span>穩情取風雲際會把龍頭跨。登紫閣題名雁塔。從今後新風月緊趁逐。舊相思都畢罷。</p>
        
        <p class="白"><span class="科">老旦先下生</span>呀。袁大娘去了。他道元載已死。好事將到。想他必無謬語。我且轉去長安。求取功名去來。<span class="科">下</span></p>
        
        <h2 id=ch19 class="chapter"><span class="齣題">第十九齣　棘試</span></h2>
        
        <p class="曲"><span class="牌">雙勸酒</span><span class="科">丑扮試官末旦扮從隨上</span>昏花眼睛。糊塗方寸。不公不明。錢財性命。由他皓首有窮經。是孤寒總不關情。</p>
        
        <p class="白">快把選場大開。英才任他進來。文章不論好歹。去取全憑貨財。若問試官肚裡。昏天黑地亂猜。下官奉命典試。今日試期。左右的。快把應試舉子點將進來。<span class="科">末旦應介生淨上</span></p>
        
        <p class="曲"><span class="牌">海棠春</span>朝廷闢四門。濟濟人文盛。</p>
        
        <p class="白"><span class="科">進見介丑</span>諸君美才。一定都是高中的。但三年難得遇。作文須要用心。起來聽題。<span class="科">生淨應介丑</span>叫左右把應試舉子分為天地二號。<span class="科">末旦應介丑</span>先叫天字號舉子領題。<span class="科">生對丑立介丑</span>梅占百花魁。就把梅為題便了。<span class="科">生</span></p>
        
        <p class="曲"><span class="牌">駐雲飛</span>嫩蕊清英。幾樹凌寒庾嶺橫。倚檻芳魂冷。傲雪疎枝勁。<span class="夾白">嗏。</span>桃李莫相輕。繁苞蔥蒨。物序驚時。漏洩春前信。好待和羹佐聖明。</p>
        
        <p class="白"><span class="科">丑</span>絕妙絕妙。好箇宰相的氣象。左右。先放他出去。<span class="科">生揖出介末旦</span>地字號領題。<span class="科">淨對丑諢介丑</span>也把梅為題。<span class="科">淨</span>我是有關節的。饒我做文章也罷。<span class="科">丑</span>若是白卷子。叫我也難中你。便文理不通些。也要做來。<span class="科">淨</span>箇這何難。</p>
        
        <p class="曲"><span class="牌">前腔</span>月老冰人。男女成親說事因。<span class="夾白"><span class="科">丑</span>這個是媒妁之媒了。不是不是。<span class="科">淨</span>如今曉得了。</span>炭火功相並。<span class="夾白"><span class="科">丑</span>這是燒的煤了。<span class="科">淨</span></span>鍋底煙薰盡。<span class="夾白"><span class="科">丑</span>這是煙煤了。一發不是。我的題目是梅花之梅。<span class="科">淨</span>呸。說得明白。做得明白。既是梅花之梅。如今斷不差了。嗏。</span>萬象漸回春。神童詩證。畫影圖形。狗腳看相近。<span class="夾白">若論滋味呵。</span>濺齒如同醋裡生。</p>
        
        <p class="白"><span class="科">丑</span>這文章實是去不得。叫我如何處置。<span class="科">淨</span>我是這等文理不通的。若是會做文章。如何來買你。<span class="科">丑</span>也罷也罷。我如今把你的改一改。將就中了你便是。<span class="科">淨</span>快改快改。我要出去。<span class="科">丑</span>不要着忙。聽我道來。</p>
        
        <p class="曲"><span class="牌">前腔</span>折取遺人。春到江南贈有因。<span class="夾白">這兩句就做着了題目。不像你胡謅亂謅。況與你的韻腳相同。難道不好。<span class="科">淨</span>妙。<span class="科">丑</span>妙。且看下句如何。</span>香氣誰能並。幽韻應無盡。<span class="夾白">嗏。</span>萬象漸回春。有詩為證。<span class="夾白">這兩句便用了你的。也留些本色。<span class="科">淨</span>原來你也動我的不得。<span class="科">丑</span></span>畫影圖形。桃李顏相近。<span class="夾白">若到清明時節呵。</span>梅子青青如豆生。</p>
        
        <p class="白"><span class="科">淨</span>這程文也不見佳。<span class="科">丑</span>這是試官自做的。難道倒不好哩。你那裡知道。</p>
        
        <p class="落詩">不要文章中天下。<br />只要文章中試官。</p>
        
        <h2 id=ch20 class="chapter"><span class="齣題">第二十齣　訪舊</span></h2>
        
        <p class="曲"><span class="牌">高陽臺</span><span class="科">外扮郭子儀小旦旦扮從隨上</span>露濕犀旗。霜凌龍劍。專征屢假黃鉞記室需才。當年曾聘英傑。如今鵬翮飛天路。羨芳名早奏金闕。漫乘機掇月移雲。赤繩堪結。</p>
        
        <p class="白">閒看人間得意人。賈生才調更無倫。好風儻借低枝便。莫遣青絲掃落塵。我郭子儀。昔年曾聘張無頗為記室。只因春試屆期。不來應聘。可喜他得中進士。昨日曲江題名。惟他年少。多因未曾婚配。我想元載之女湘英。一向沒入我府中。既以同僚之誼。育為己女。必須為他覓一快婿。倘配得此人。豈不稱快。今日必來參謁。待我細問他一番。再作區處。叫左右。諸進士來見。說省中已承公謁。不敢再勞。只請南康張進士進來。我有話講。<span class="科">旦小旦應介生冠帶老旦小生扮從隨上</span></p>
        
        <p class="曲"><span class="牌">三臺令</span>淑女沒入侯門。蕭郎堪悲路人。知己有平津。且向他試探緣因。</p>
        
        <p class="白">下官就試棘闈。叨中進士。不意元相公全家抄沒。小姐給發郭令公府中為奴。我想令公昔年曾聘我為記室。雖未應聘。也是舊時知己。今日特來到他府中參謁。探聽小姐消息。有何不可。左右通報。<span class="科">旦小旦報介外出迎生進見介</span></p>
        
        <p class="誦"><span class="牌">減字木蘭花</span><span class="科">生</span>掃清海宇。伯仲之間見伊呂。<span class="科">外</span>買駿金臺。托乘還徵鄴下才。　　<span class="科">生</span>功高絕代。天子預開麟閣待。<span class="科">外</span>羅得好英。好取從容致太平。</p>
        
        <p class="白"><span class="科">生</span>下官昔緣春試。有方寵招。非效阮瑀之固辭。實負孫陽之清盼。久蒙涵庇。實切恐惶。<span class="科">外</span>先生當世名流。青年妙選。昔在蓮幕。未慰御李之懷。今睹龍光。深藉識荊之願。<span class="科">生</span>令公。你勳業格天。威名蓋世。下官江右鯫生。久欽山斗。</p>
        
        <p class="曲"><span class="牌">高陽臺</span>威震華夷。心懸日月。千年間氣豪傑。再造唐家。赤手獨扶天闕。卓越。丹心耿耿忠帝室。看鯨鯢連番頻掣。是當年非熊發夢。濟川舟楫。</p>
        
        <p class="曲"><span class="牌">前腔</span><span class="科">外</span>休說。你玉幹驚華。瓊基疊秀。五采來自丹穴。鄴下高才。郢中舊歌白雪。屑越。虛慚鼎鉉原非據。這邦家待君調燮。應自有浴日功名。格天勳業。</p>
        
        <p class="白">先生客寓京華。曾差人去請寶眷麼。<span class="科">生</span>下官箕裘凋落。家室荒涼。種玉無緣。射屏未選。</p>
        
        <p class="曲"><span class="牌">前腔</span>悲切。拾艾幽人。緯蕭末品。秦樓鳳簫聲絕。湖海飄零。冷落謝庭風月。<span class="科">外</span>休熱。宮花帝城千萬樹。有仙葩任君攀折。<span class="夾白"><span class="科">背介</span>他既未娶。就可將湘英許他了。</span>這姻緣鸞凰輻輳。須知天設。</p>
        
        <p class="白"><span class="科">轉介</span>先生。向年元載賜玦之時。其女湘英。沒入我家。我以同僚之誼。育為己女。久欲為彼求一佳婿。先生既未有婚。願將此女。以奉箕帚。若得絲蘿附喬木。不但良緣。也是義舉。先生意下若何。<span class="科">生</span>齊大非偶。恐不敢攀。<span class="科">外</span>說那裡話。此女呵。</p>
        
        <p class="曲"><span class="牌">前腔</span>堪說道蘊幽閒。班姬俊雅。況相國門楣枝葉。只因傳燭深宮。輕煙散入侯宅。<span class="夾白"><span class="科">生背介</span>我與那小姐。園中曾有婚姻之約。一向隔絕。只道永作參商。誰想復有緣會。</span>心熱。豐城劍去無處覓。喜延津終合神物。<span class="科">轉介</span>這姻緣連枝再發。藕絲不絕。</p>
        
        <p class="白">伏承大人盛意。敢不從命。<span class="科">外</span>既蒙俯俞。下官即當選擇吉日。奉迎過舍成親便了。</p>
        
        <p class="曲"><span class="牌">尾聲</span>花迎喜氣皆歡悅。桃李鮮鮮待君折。<span class="科">生</span>有日把一段離愁燈下說。</p>
        
        <p class="白"><span class="科">生</span>就此告別。</p>
        
        <p class="落詩">天上碧桃和露種。<br />日邊紅杏倚雲栽。<br />縱令奔月成仙去。<br />且作行雲入夢來。</p>
        
        <h2 id=ch21 class="chapter"><span class="齣題">第二十一齣　邪萌</span></h2>
        
        <p class="曲"><span class="牌">霜天曉角</span><span class="科">淨扮郭曖小生雜扮從隨上</span>丈人皇帝。到也隨吾意。叵耐醜驢公主。更兼忤逆爹爹。</p>
        
        <p class="白">我本是個世祿侈富。那曉甚麼天地玄黃。日間只會具膳餐飯。夜間但知籃筍象牀。撞着公主驢騾犢特。常要倚那鳥官人皇。並不顧甚上和下睦。也不管甚四大五常。有時撏了蓋此身髮。有時剝了乃服衣裳。我家也有府羅將相。怎麼便肯臣服戎羌。我也不管勞謙謹勑。那管甚麼顧答審詳。他去告訴龍師火帝。驚得我好宇宙洪荒。又撞了那資父事君。捉得我似捕獲叛亡。更不說起恭惟鞠養。又說甚麼豈敢毀傷。定要教我知過必改。教我好不悚懼恐惶。如今只得何遵約法。幾曾像箇男效才良。終朝只是曰嚴與敬。好一似箇率賓歸王。那裡尋箇毛施淑姿。與他暫做侍巾帷房。別尋一處索居閒處。悄地裡去銀燭煒煌。倘若得個晝眠夕寐。也是一時悅豫且康。<span class="科">小生</span>不恇駙馬爺。有這一肚千字文的學問。<span class="科">淨</span>我曉得千字文。還是虧我的了。<span class="科">小生</span>足見駙馬爺有才學。<span class="科">淨</span>閒話休講。這幾日只因公主惱我。只好跪在筵前。聽候指揮。並不敢走動一步。好生氣悶。今日公主入宮去了。討得片時自在。欲趁此時。尋個樂地。去耍一耍。不拘樂戶良家。但有新出標緻的婦人。報幾個來。<span class="科">小生</span>近因兵火之後。那得有標緻的婦人來。就是那些勾欄中娼妓。那是駙馬爺看見的。那有中得駙馬爺意的。昨日偶然在城南。見一村落中有個女子。甚是標緻。<span class="科">淨</span>怎見得。<span class="科">小生</span>但見他穠纖得中。修短合度。皛皛的齒如含貝。熒熒的膚似凝脂。美目娟娟。涵着一泓秋水。芳顏皎皎。帶着幾度春風。清清翠羽。低眉淡灣新月。綰綰青絲。垂鬢巧挽重雲。楚腰束素。輕輕盈盈。不數那小蠻楊柳。檀口施朱。鮮鮮的的。賽過那樊素櫻桃。從容罷繡倚欄干。翠袖中露出纖纖玉筍。徘徊顧影搖環佩。湘裙下移來步步金蓮。清標不染。秀色可餐。翩翩西子毛嬙。當年堪擬。豐若有餘。柔若無骨。嘖嘖太真飛燕。曠世兼長。丹唇啟處。那嬌滴滴的珠喉。卻似日暖巧傳鸚鵡。錦帶飄來。那鬱氳氳的香氣。猶如風清滿爇麝蘭。延佇一回。脈脈的無限幽思。真個是懷情入夜月。留連再顧。依依的許多歡意。果然是含笑出朝雲。千般姿態橫生。妖妖嬈嬈。若還若往。若危若安。盡道嫦娥降臨月殿。四面神光溢出。熌熌爍爍。乍離乍合。乍陰乍陽。共疑織女謫下星橋。或忘犁。或忘鋤。神魂蕩蕩。可知迷君傾國。或忘餐。或忘駕。志意搖搖。更詫落雁沈魚。虛飄飄暮雨朝雲。笑宋玉枉賦巫山神女。空渺渺春松秋菊。歎陳王浪傳洛浦仙姝。況且他亭亭的詠摽梅正當及時。更兼那寂寂的歎瓠瓜尚然無匹。駙馬爺。你枉有明珠三斛價。空傳金谷十分春。</p>
        
        <p class="曲"><span class="牌">一盆花</span>那女子十分標緻。看將來真個絕世豐姿。恍似神仙下瑤池。丹青圖畫應難比。人也要迷。佛也要迷。空笑你使君有婦。怎如得秦氏羅敷。</p>
        
        <p class="曲"><span class="牌">前腔</span><span class="科">淨</span>聽說罷佳人可意。霎時間教我意蕩魂迷。作速搶來莫遲遲。朱樓綺室同歡會。臉兒慢依。體兒慢偎。看我這風流范蠡。也須得越國西施。</p>
        
        <p class="落詩">一心只要那嬌娥。<br />管取拿來做老婆。<br />計就月中擒玉兔。<br />謀成日裡捉金烏。</p>
        
        <h2 id=ch22 class="chapter"><span class="齣題">第二十二齣　錯媾</span></h2>
        
        <p class="曲"><span class="牌">行香子前</span><span class="科">外帶末雜上</span>才子芳年。淑女韶顏。喜風流共結天緣。</p>
        
        <p class="白">今日把湘英招贅張進士。吉時已至。院子。分付掌禮。快請新人。<span class="科">末應喚介丑扮掌禮照常念介生小旦冠帶上</span></p>
        
        <p class="曲"><span class="牌">行香子後</span>綵雲低捲。絳蠟催燃。看鳳臨軒。花明夜。鵲喧簷。<span class="科">丑生小旦拜送酒照常介生</span></p>
        
        <p class="曲"><span class="牌">惜奴嬌</span>絲幕紅牽。對梅梁曖日。蛩氈坐暖。香風滿。連理枝頭花遍。堪羨。填就銀河。吹徹瓊簫。歡情繾綣。<span class="科">背介</span>偷看。分明舊識青鸞。卻做雙棲新燕。</p>
        
        <p class="曲"><span class="牌">前腔</span><span class="科">小旦</span>天然。會合良緣。看夭桃未吐。梅英先占。瑤臺畔。縹緲巫山雲滿。如願。倚玉蒹葭。附木絲蘿。香奩增艷。<span class="科">背介</span>還念。朱陳席上文鴛。王謝堂前舊燕。</p>
        
        <p class="曲"><span class="牌">鬭寶蟬</span><span class="科">外</span>翩翩。秦晉交歡。喜蘭閨芳質。玉堂名彥。看瑟調琴弄。畫眉舉案。欣羨。仙郎步廣寒。姮娥愛少年。堪憐。妒殺獨宿鴛鴦。勝似于飛春燕。</p>
        
        <p class="曲"><span class="牌">前腔</span><span class="科">末眾</span>僊僊。閬苑三千。正絳臺雲細。繡簾風軟。羨僊媛跨鳳。天孫捧雁。忻忭。金屏瑞靄聯。洞房明月懸。喜連綿。永結百歲姻盟。莫負今宵歡燕。</p>
        
        <p class="曲"><span class="牌">錦衣香</span><span class="科">共</span>映畫堂紅妝蒨。靄瓊筵金爐暖。雜佩含風。叢花隔扇。錦茵繡榻結新歡。雀屏中選。鳳卜和占。問看花上苑。又何似蟾宮月殿。樂事生平佔。天從人願。芙蓉並蔕。兔絲不斷。</p>
        
        <p class="曲"><span class="牌">漿水令</span>護藍橋五雲低院。耿銀河三星在天。煇煌高燭燦金蓮。銅壺合箭。玉漏穿簾。前生願。今夜滿。山盟海誓期無限。從今後。從今後天長地遠。還願取。還願取種玉藍田。</p>
        
        <p class="曲"><span class="牌">尾聲</span>有緣千里能相見。這其間夙因不淺。看錦帳流香度百年。</p>
        
        <p class="落詩">閶闔疎雲漏絳津。<br />橋頭此夜鵲飛頻。<br />桂扳明月曾觀國。<br />錦里逢迎有主人。</p>
        
        <p class="白"><span class="科">外眾先下生</span>小娘子。我想昔日池亭邂逅。曾傳上苑春光。今朝朱邸姻盟。實慰長安客思。何意卻逢冰室。不見湘君。雲散楚峰。望故人之何處。絲牽繡幕。豈奇遇之無因。既道是小姐沒入府中。何緣漂流天末。卿家同時被難。當時蹤跡。必知其詳。願速告我。勿重生疑。</p>
        
        <p class="曲"><span class="牌">啄木兒</span>追良晤邂逅間。頃刻紅塵悲隔斷。喜今宵契合鸞儔。又誰知枉續鶤絃。縱玉清堪作衙城伴。還憐織女孤銀漢。怕做了彩鳳辭巢逐野鴛。</p>
        
        <p class="白"><span class="科">小旦</span>自從別後呵。</p>
        
        <p class="曲"><span class="牌">前腔</span>風波起瞬息間。楚岫空悲環珮遠。笑寒鴉早自雙飛。苦文鸞尚爾孤騫。小星幸賦緣非淺。翻教桃李花埋艷。我怎忍獨向羅帷伴彩鴛。</p>
        
        <p class="白">我且問你。當初那盛藥的金盒兒。是那裡得來的。<span class="科">生</span>正是。我以金盒之故。幾乎死于獄中。你怎麼也問起這金盒。<span class="科">小旦</span>呀。這金盒是朝廷賜與老相公的。一向付與小姐收藏。偶然失去。不知何故。卻在相公身邊。我老相公一見生疑。道小姐與你私通。暗中相贈。把小姐抵死埋怨。欲置死地。因此老夫人不得已。暫把小姐寄在我母親家中。不久老相公老夫人被法。我就替小姐沒入府中。今日得附喬木。實出偶然。只是這盒兒畢竟是那裡來的。<span class="科">生</span>是我向女仙袁大娘買卜。他送與我。你老相公一見。便使機心。送到括州。叫王縉害我。誰想小姐流落。也為此盒。不知何日得重逢也。<span class="科">小旦</span></p>
        
        <p class="曲"><span class="牌">三段子</span>蕭牆禍延。把嬋娟偷離廣寒。村居待年。嘆明珠塵埋可憐。雲英咫尺藍橋伴。書傳橘浦應非遠。管取你指日雙棲交頸鴛。</p>
        
        <p class="曲"><span class="牌">歸朝歡</span><span class="科">生</span>堪悲處。堪悲處緣乖分慳。從別後情拋意閃。誰能料。誰能料姻緣偶然。謝家莊又早見桃花再艷。應知王母離蓬苑。先教萼綠通歡繾。今夜裡暫把流蘇護錦鴛。</p>
        
        <p class="落詩">碧落香銷蘭露秋。<br />星河無夢夜悠悠。<br />靈妃不降三清駕。<br />仙鶴空成萬古愁。</p>
        
        <h2 id=ch23 class="chapter"><span class="齣題">第二十三齣　砥節</span></h2>
        
        <p class="曲"><span class="牌">山坡羊</span><span class="科">旦同丑趙母上</span>氣蕭蕭柴門風驟。冷颼颼孤帷寒透。悶沈沈妝臺懶親。病懨懨人比梅花瘦。心暗愁。把恩情付水流。更雙親咫尺。咫尺分離久。怎撇蘭閨。獨居蓬牖。堪憂。濕盡羅襟淚不休。堪羞。撥盡銀箏怨未休。</p>
        
        <p class="白"><span class="科">丑</span>小姐。如今光景雖是淒涼。你我晨昏無事。尚足消遣。還要省愁煩纔是。<span class="科">旦</span>媽媽。你還不知我心事哩。我一生心跡未白。雙親膝下久離。只為這金盒。把我再生恩人不知如何斷送。向來你女兒過一二日還要看我一看。如今連你女兒也不來了。怎教我不添煩惱。<span class="科">丑</span>小姐。你一向不提起。我也不敢說。如今料瞞你不過了。我說與你知道。你不要苦。<span class="科">旦驚介</span>有甚話說。<span class="科">丑</span>小姐到此不久。老相公老夫人俱被朝廷賜死。全家抄沒入官了。<span class="科">旦</span>有這等事。豈不痛殺我也。<span class="科">倒介丑扶起介旦</span></p>
        
        <p class="曲"><span class="牌">前腔</span>痛驚風大椿忽掊。恨臨霜靈萱摧朽。嘆南枝鷦鷯借棲。問扶搖鵬翮摶風否。淚雨流。榮華一夢休。愁腸種種。種種難消受。我是玉樹瓊枝。到做風中飛柳。堪憂。欲效慈烏不到頭。堪羞。欲學鴛鴦不並頭。<span class="科">淨帶小生雜眾上</span></p>
        
        <p class="曲"><span class="牌">字字雙</span>終朝快樂恣遨遊。<span class="科">眾</span>福厚。<span class="科">淨</span>房中少個俏風流。<span class="科">眾</span>將就。<span class="科">淨</span>今朝忽起不良謀。<span class="夾白"><span class="科">眾</span>不如</span>守舊。公主知道喫拳頭。<span class="科">淨</span>慣受。</p>
        
        <p class="白"><span class="科">眾</span>稟駙馬爺。已到他門首了。<span class="科">淨</span>叫人把住他後門。我不免徑闖入去。<span class="科">撞入旦做避眾攔住旦低頭背介丑</span>呀。相公何來。<span class="科">眾</span>這是郭駙馬爺。<span class="科">淨偷看旦介眾</span>駙馬爺。何如。<span class="科">淨</span>說不差。妙妙。小娘子。你在此這般冷落。怎麼過得日子。不如隨了我的好。我那裡呵。</p>
        
        <p class="曲"><span class="牌">憶多嬌</span>花滿樓。月滿樓。寶貝珍珠成土丘。只少個娉婷做一頭。慕你嬌柔。慕你嬌柔。<span class="科">揖介</span>特地親來拜求。</p>
        
        <p class="白"><span class="科">旦悲低向丑介</span>這場冤債怎麼了。</p>
        
        <p class="曲"><span class="牌">鬭黑麻</span>嘆屋漏連朝雨偏不休。嘆水逆行船風偏打頭。<span class="科">淨諢介旦</span>人無禮類馬牛。莫道文鴛肯配禿鶖。<span class="夾白"><span class="科">淨</span>呀。怎麼就罵我。<span class="科">眾</span>駙馬爺。打情罵趣。他肯罵你。是有口風了。<span class="科">淨</span>有理有理。院子。我前日見搬琴甚麼記的戲文。那故事你可記得麼。<span class="科">眾</span>是琴心記。卓文君的故事。<span class="科">淨</span>小娘子。你可曉得麼。<span class="科">旦</span></span>文君可羞。漫說桃花逐水流。怎抱琵琶。怎抱琵琶又過別舟。</p>
        
        <p class="白"><span class="科">淨</span>小娘子不要舟。自有轎在此。<span class="科">旦</span>唗。<span class="科">淨怒介</span></p>
        
        <p class="曲"><span class="牌">憶多嬌</span>我位莫儔。勢莫儔。生殺之權得自由。那怕你區區一女流。<span class="夾白"><span class="科">眾</span>駙馬爺不要狠。狠便壞了事。<span class="科">淨</span>正是。小娘子。</span>我意綢繆。我意綢繆。<span class="科">揖介</span>只得再三拜求。</p>
        
        <p class="白"><span class="科">旦</span>罷罷。我有個道理。</p>
        
        <p class="曲"><span class="牌">鬭黑麻</span>要強續鸞膠把魚腸刺喉。要野合桑間拚湘江自投。琉璃碎翡翠休。不是冤家不教聚頭。<span class="夾白"><span class="科">淨</span>好個冤家二字。<span class="科">眾</span>駙馬爺。不要差認了。他是不肯的話。<span class="科">淨</span>這等你們與我搶將去。<span class="科">眾</span>清平世界。怎麼好搶得。<span class="科">淨</span>我家前日一個紅綃。也被崑崙奴輕輕的搶去了。你們也搶一個來還報。<span class="科">眾搶丑奪介旦</span></span>崑崙可尤。你癡心認好逑。我死效共姜。死效共姜永言柏舟。</p>
        
        <p class="白"><span class="科">淨</span>不要管他好歹。把他兩個一齊搶了。要死到我府中去死。<span class="科">外扮院子急上介</span>有事不敢不報。無事不敢亂傳。稟駙馬爺。公主出宮。宣駙馬爺快快回去。<span class="科">淨</span>怎麼好。怎麼好。我且回去。你們與我拿他到園中。封鎖在那裡。待我改日來用。<span class="科">淨同外急下眾擁旦介旦抱丑哭介</span></p>
        
        <p class="曲"><span class="牌">臨江僊</span>情到不堪回首處。一齊分付東流。<span class="夾白"><span class="科">淨復上介</span>封鎖好些好些。再差兩個看守。好生管待茶飯。不可把他餓瘦了。<span class="科">眾應淨下旦</span></span>終須一死在荒丘。銅臺空自鎖。睢鳥隔河洲。</p>
        
        <p class="落詩">獨閉空山雪影寒。<br />等閒平地起波瀾。<br />春蠶到死絲方盡。<br />蠟燭成灰淚始乾。</p>
        
        <h2 id=ch24 class="chapter"><span class="齣題">第二十四齣　修郤</span></h2>
        
        <p class="白"><span class="科">末扮院子上</span>得便宜處折便宜。未曾舉意早先知。善惡到頭終有報。只爭來早與來遲。自家王老爺府中院子是也。俺老爺一生嗜利。半世趨炎。愛的是刀尖上蜜。使的是舌頭上鎗。向來奉承元相公。甘為鷹犬。近日結交常僕射。託為腹心。因此廢而復起。出而再入。只是他陷人的機械益深。害人的心腸更毒。未能一飯之德必酬。果然睚眥之怨必報。他道富貴須在計較上得來。我說陰騭已從刻薄中損去。正是作善降祥。作惡降殃。天網恢恢。疎而不漏。我雖閒中評論。這也不要管他。老爺將次出來。只得在此伺候。<span class="科">丑扮王縉上</span></p>
        
        <p class="曲"><span class="牌">普賢歌</span>由人說我是奸人。要做高官機要深。人前須奉承。心中卻妒傾。轉面無情豬狗行。</p>
        
        <p class="白">要得顯爵高官。那顧奴顏婢膝。須是昏夜乞哀。方可驕人白日。我昔日依附元載。做得美官。誰想忤了魚朝恩。謫為括州刺史。如今魚朝恩已死。常袞為相。我曲意奉承。他依先轉我進京。甚是得計。只是張無頗這畜生。昔年元載席上。把我輕薄。後來不知何故。惡了元載。寫書與我。說他盜了御賜煖金盒。教我害他。我一則是奉承元載的風指。一則要燥自己的脾胃。把他監禁在獄。正要擺佈他的性命。不知那裡走一個女仙。救了出獄。便會中了進士。又去郭子儀府中。娶了元載之女為妻。只當做了郭子儀的乾女婿。甚有勢要。倘或他懷舊日之恨。尋事害我。甚是可慮。自古道。當斷不斷。反受其亂。不若先劾他一本。絕了他仕路。免得復報。院子那裡。<span class="科">末</span>階下聞呼喚。堂前聽使令。老爺有何分付。<span class="科">丑</span>我明日要上本劾人。你曉得京城中會做本的。請一個來。<span class="科">末</span>老爺要做甚麼本。<span class="科">丑</span>要論張無頗。<span class="科">末</span>老爺。小的聞張爺大有才名。人人敬服他。又做了郭令公的女婿。只怕弄他不倒。<span class="科">丑</span>他有兩樁事兒在我手裡。一定劾得他倒。<span class="科">末</span>那這兩樁事。<span class="科">丑</span>他未曾中時節。盜了元丞相御賜煖金盒。送到括州。教我問他罪名。這事文卷未結。隱匿過犯。得中甲科。如今又娶元載之女為妻。這是抄沒官奴。怎生擅自娶得。<span class="科">末</span>老爺。既有這兩樁事。那本中只消說未遇之先。竊盜御賜之金盒。既遇之後。私娶欽給之官奴。都是無君的罪名。有何難處。<span class="科">丑</span>妙妙。你到來得。我依你寫在本中。那怕劾他不倒。</p>
        
        <p class="曲"><span class="牌">鏵鍬兒</span>生平笑裡藏機穽。么麼小輩敢相輕。萋菲計謀定。安排鑠金。<span class="科">合</span>張牙噬人。捕風捉影。教他受迍邅。方消我舊恨。</p>
        
        <p class="白"><span class="科">末</span>老爺為何恨那張爺。<span class="科">丑</span>我昔日在元載席上。與他分韻賦詩。我抄了幾句舊詩。被他輕薄了。因此恨他得緊。<span class="科">末</span>老爺原不該抄舊詩。<span class="科">丑</span>我便抄詩。與他何與。他便識得幾個字。難道就該看人不在眼裡。如今仕途上。正不在你這些才學哩。</p>
        
        <p class="曲"><span class="牌">前腔</span>錦心繡口何須論。奉承鑽刺要通神。鯫生不安分。輕浮可嗔。<span class="科">合前</span></p>
        
        <p class="白">明日就去上本。若還準了。重重賞你。</p>
        
        <p class="落詩">叵耐書生太不仁。<br />須教明日奏楓宸。<br />平生莫作皺眉事。<br />世上應無切齒人。</p>
        
        <h2 id=ch25 class="chapter"><span class="齣題">第二十五齣　空訪</span></h2>
        
        <p class="曲"><span class="牌">意遲遲</span><span class="科">生小旦同上生</span>無意鴛鴦偏並頸。若個成孤另。對景更傷情。終宵魂夢俱無定。<span class="科">小旦</span>鷦鷯早占向南枝。最苦是蓬山隔斷鸞凰影。</p>
        
        <p class="誦"><span class="牌">木蘭花令</span><span class="科">生</span>沈檀煙起盤紅霧。一縷朝霞窺繡戶。<span class="科">小旦</span>漢宮花面學梅妝。謝女雪詩裁柳絮。　　<span class="科">生</span>長垂天幔孤鸞舞。旋炙銀笙雙鳳語。<span class="科">小旦</span>紗窗病困對冰寒。永覺相思無夢處。</p>
        
        <p class="白"><span class="科">生</span>娘子。我早上遣人去訪小姐消息。如何還不見來也。不知花埋幽徑。未許蜂蝶私窺。又不知絮逐東風。早已飄颺無主。教我愁腸空轉。望眼將穿。<span class="科">小旦</span>相公。我小姐素慕你逸駕之才。且感你更生之德。錦瑟未調。愁縈鳳柱。雲箋一到。自夙魚軒。諒執一心。必無他志。<span class="科">生</span>下官想當日呵。</p>
        
        <p class="曲"><span class="牌">白練序</span>西風緊。正寂寞相如臥茂陵。新詩句卻把心猿勾引。虧殺你拈成一段因。恨別後風波兩地驚。情堪憫。怕鶯花誤老。金縷生塵。</p>
        
        <p class="曲"><span class="牌">醉太平</span><span class="科">小旦</span>青青。章臺柳嫩。喜長條待折。正値三春。<span class="夾白"><span class="科">生</span>這一向可曾有消息麼。<span class="科">小旦</span></span>誰憑記問。耳邊消息沈沈。從今。引鸞勾鳳出愁城。這風流向洞房親證。<span class="科">合</span>心旌無定。怎香車赤茀。未返門庭。</p>
        
        <p class="白"><span class="科">小生扮院子上</span>夜靜水寒魚不餌。滿船空載月明歸。<span class="科">見介生</span>院子回了。你到城南韋曲趙媽媽家。可曾見元小姐麼。<span class="科">小生</span>小人到那裡逐一詢問。不要說不見小姐。連趙媽媽都不見了。再三細問。那鄰近人家說。昨日一夥人馬。登時搶去。不知下落。<span class="科">生小旦驚介</span>有這等事。好苦人也。<span class="科">生</span></p>
        
        <p class="曲"><span class="牌">白練序</span>心驚。淚雨傾。鈿車枉迎。誰知道做了綆沈銀瓶。多情委路塵。怕永負今生玉杵盟。空思省。是我姻緣分淺。教他簪珥飄零。</p>
        
        <p class="曲"><span class="牌">醉太平</span><span class="科">小旦</span>傷情。紅顏薄命。恨偷雲掩月。藏影潛形。今成畫餅。空辜負紀信慇懃。<span class="夾白"><span class="科">悲介</span>連我那母親也不在了。</span>星星。衰年辛苦幾曾經。為多嬌蓬飄沒定。<span class="科">合</span>倩誰着緊。使珠還合浦。劍合延津。</p>
        
        <p class="白"><span class="科">生</span>院子。你還再去仔細尋訪一箇的信。<span class="科">小生</span>小人理會得。<span class="科">小旦</span></p>
        
        <p class="曲"><span class="牌">尾聲</span>一別芳容悲斷梗。<span class="科">生</span>千年幽恨正難平。准備着屏山和淚憑。</p>
        
        <p class="落詩">雲想衣裳花想容。<br />未知何日得相從。<br />豈知為雨為雲意。<br />只有高唐十二峰。</p>
        
        <h2 id=ch26 class="chapter"><span class="齣題">第二十六齣　巧遘</span></h2>
        
        <p class="曲"><span class="牌">女冠子</span><span class="科">旦同丑趙母上</span>幽居春曉。懨懨粉污香銷。心事蕭條。三分春色。一分愁病。二分煩惱。鱗鴻音信杳。無媒徑路還遙。憂心悄悄。更形容枯槁。可憐辜負鳳幃人老。</p>
        
        <p class="白"><span class="科">旦</span>美目揚玉澤。蛾眉象翠翰。<span class="科">丑</span>容華耀朝日。誰不希令顏。<span class="科">旦</span>一朝許人折。何得坐相捐。涕淚灑衣裳。能不憶所歡。<span class="科">丑</span>不悟永離別。愈隔增憂嘆。誤落世網中。一往不可扳。<span class="科">旦</span>未知生死處。何能兩相完。黃鳥為悲鳴。哀哉傷肺肝。我自那日被他搶來。拘禁在此。分明是檻鳳圍鸞。奮飛無地。愁紅怨綠。幽恨難平。遇此狂且。必無出頭日子。不如早早尋個自盡罷。<span class="科">丑</span>小姐。且自奈煩些。定有個出頭日子。<span class="科">旦</span>媽媽。我父母俱亡。冰夷遠隔。那恩人張秀才全無下落。我一身又不知究竟若何。教人怎生的消遣。</p>
        
        <p class="曲"><span class="牌">二郎神</span>重門悄。怨悠悠離情多少。記邂逅山盟羞草草。無端心許。翻成翠減紅消。會合今生難自料。怕鏡裡孤鸞空老。<span class="科">合</span>夢魂搖。這新愁一時撮上眉梢。</p>
        
        <p class="曲"><span class="牌">前腔</span><span class="科">旦</span>飄颻。嘆椿萱早謝。孤身誰靠。又為着情由添懊惱。風愁月恨。迢迢水闊天高。<span class="夾白"><span class="科">丑</span>小姐。聞得公主十分拘束。駙馬也不能脫身到此。不須煩惱。<span class="科">旦</span></span>他錦帳流蘇春意好。兀自強攀芳草。<span class="科">合</span>淚痕交。暈紅腮丁香露泣花梢。<span class="科">生小旦帶小生從上行介</span></p>
        
        <p class="曲"><span class="牌">轉林鶯</span>晴雲點點芳樹高。橫空香雪飄瀟。井幹雕闌春窈窕。度平林花顫雲翹。東風嫋嫋。送幾陣清芳繚繞。<span class="夾白"><span class="科">生</span>小娘子。我為小姐杳無下落。心緒愁煩。與你到此園中消遣。你看這個光景。卻似舊日水閣上一般。但不知小姐流落在何處。<span class="科">生小旦</span></span>憶多嬌。武陵人去。一水遠迢遙。</p>
        
        <p class="白"><span class="科">小旦</span>已到園中了。且在此閒玩片時。<span class="科">旦</span></p>
        
        <p class="曲"><span class="牌">前腔</span>寒梅幾點同寂寥。堪憐粉悴脂憔。薄命紅顏難自保。<span class="科">悲介</span>淚痕流血染鮫綃。<span class="夾白"><span class="科">生</span>小娘子。如何有婦人啼哭。<span class="科">小旦</span>正是。<span class="科">旦</span>媽媽。外面似有人聲。莫非是那狂且到此。他若來時。我只是自盡了。</span>蘭芽蕙草。寧自向秋風枯槁。枉相邀。冰心一片。怎肯逐春消。</p>
        
        <p class="白"><span class="科">生</span>叫園丁。<span class="科">末扮園丁上</span>銀燭樹前長似晝。露桃花下不知秋。<span class="科">見介生</span>這房中緣何有婦人啼哭。<span class="科">末</span>老爺在上。前日駙馬爺不知那裡搶了一個小婦人。一個老婦人。正要同回。半路上公主宣召。不曾成事。押來拘禁在此。那婦人不知為甚麼。鎮日在此啼啼哭哭。<span class="科">生</span>開門。問他是甚麼人家女子。<span class="科">末</span>門窗俱是駙馬爺封的。開不得。只這壁廂有小窗。僅容半面。可通飲食。<span class="科">生</span>小娘子。你到窗中去看。是何等婦人。這般哀怨。<span class="科">小旦窺介</span>呀。好似小姐。<span class="科">再窺驚介</span>相公。小姐在此。<span class="科">旦</span>他莫不是冰夷麼。<span class="科">丑看介</span>正是我女兒。<span class="科">小旦</span>小姐。張相公在此。<span class="科">生旦作隔窗相見各悲介生</span>快打門進去。<span class="科">末</span>老爺。打不得。這是駙馬爺封鎖的。若是開了。我們都是個死。<span class="科">生</span>胡說。快打進去。<span class="科">末</span>老爺。可憐小的性命。決開不得。若畢竟要開。須稟明老老爺。方可開得。<span class="科">生</span>呀。老老爺此時在朝未回。怎麼等得。快打開來。<span class="科">旦</span>相公不可造次。還等令公回來。說個明白。與你相見。如今只就窗中。少敘離情便了。<span class="科">生</span>這也說得是。<span class="科">旦</span>相公。你一向在那裡。<span class="科">生</span>我自園中見後。老相公以金盒生疑。附書括州。幾乎死于獄底。也竟不知小姐音信若何。</p>
        
        <p class="曲"><span class="牌">啼鶯兒</span>孤雲沒定鶴離巢。隔瑤臺杳無青鳥。<span class="夾白">近日到京。聞得一家遇害。小姐沒入郭府。</span>道侯門永閉春嬌。誰知末路無靠。<span class="夾白">小生那裡不尋問小姐的信息。誰知落在這裡。</span>想今朝雲窗乍逢。恍疑是夢魂來到。枉心焦。盈盈一室。如隔楚天遙。</p>
        
        <p class="白"><span class="科">旦</span>冰夷。你為何在此。<span class="科">小旦</span>當初抄沒之時。小姐不在。冰夷就代小姐沒入府中。令公只道真是小姐。看老相公分上。育為己女。前日相公中了進士。參謁令公。令公就把冰夷嫁了相公。<span class="科">生</span>小生此時只道是小姐。不想到是冰夷。<span class="科">旦</span>相公。且喜你功名成就。琴瑟和諧。只是我孤身流落。困苦無依。昔日園中之約。只索休了。</p>
        
        <p class="曲"><span class="牌">前腔</span>你天機五色裁錦袍。青驄玉貌爭耀。倒教我淪落無聊。似風中柳絮飛遶。<span class="夾白">妾身昔以金盒之故。抱恨難明。今朝又逢狂暴之徒。幽囚殆盡。只恐此生終無相見之日。如今得見相公之面。便死也不恨了。</span>幸今日相逢故人。便九地黃壚含笑。<span class="夾白">冰夷。你好好伏侍相公。</span>嘆鷦鷯。一枝難借。好惜鳳凰毛。</p>
        
        <p class="白"><span class="科">小旦</span>小姐何出此言。冰夷一見老相公。即當稟明。就來奉迎小姐。與相公成此姻緣。<span class="科">旦</span>冰夷既如此說。怎麼別來不見你記念我呢。<span class="科">小旦</span></p>
        
        <p class="曲"><span class="牌">黃鶯兒</span>鎮日繫心苗。憶飛瓊下碧霄。怕愁多瘦損如花貌。<span class="夾白"><span class="科">旦</span>你既念我。怎麼不通一箇信兒。<span class="科">小旦</span></span>侯門路遙。青閨信遙。<span class="夾白">冰夷自幼隨侍小姐。</span>江梅肯占春光早。莫悲號。陽臺咫尺。會合在今朝。</p>
        
        <p class="白"><span class="科">丑</span>孩兒。你隨了相公倒好了。只是小姐畢竟怎麼。</p>
        
        <p class="曲"><span class="牌">前腔</span>你羅綺艷仙桃。他痛芳容暗裡消。<span class="夾白">相公。我小姐呵。</span>為郎竟日縈懷抱。柔脂不調。修蛾不描。空教靜女隨春老。可相拋。空房寂寞。忍見鎖妖嬈。</p>
        
        <p class="白"><span class="科">旦</span>相公。前日那煖金盒。說是你身邊拿出來的。今日依舊還你去罷。<span class="科">出盒介</span></p>
        
        <p class="曲"><span class="牌">貓兒墜</span>這是姻緣業債。惹出禍根苗。<span class="夾白"><span class="科">生</span>說這金盒原是小姐的。還依先留在小姐處。<span class="科">旦</span>咳。相公。我一身尚且不保。要他何用。</span>羞把珍珠伴寂寥。空遺玉珮在江皋。徒勞。使君有婦。枉到藍橋。<span class="科">投盒與生介</span></p>
        
        <p class="曲"><span class="牌">前腔</span><span class="科">生</span>這是樂昌破鏡。埋沒在蓬蒿。怎比秦樓弄玉簫。<span class="夾白">我想袁大娘說。得此龍膏金盒。可得佳偶。今日小生與小姐對面。如隔天涯。</span>仙源無分續絃膠。<span class="科">小旦</span>心勞。看疏窗掩映。似隔重霄。</p>
        
        <p class="白"><span class="科">老旦扮侍女急上</span>老老爺回朝。快請張爺小姐講話。<span class="科">生</span>令公相召。我們暫且回去。少間稟明。定有處置。不必愁煩。<span class="科">小旦</span>母親。好生伏侍小姐。勸他寬心。<span class="科">丑</span>曉得。<span class="科">生</span>就此告別。暫時相見還相別。不是愁人亦斷腸。<span class="科">生小旦同從先下丑</span>小姐。他們此去。定有好音。<span class="科">旦</span>媽媽。事未可知。</p>
        
        <p class="曲"><span class="牌">尾聲</span>可憐人去情悰杳。只剩得東風嶛峭。好教我幾度腸廻魂暗消。</p>
        
        <p class="落詩">自有春愁枉斷魂。<br />不堪芳草憶王孫。<br />落花寂寂黃昏雨。<br />深院無人獨倚門。</p>
        
        <h2 id=ch27 class="chapter"><span class="齣題">第二十七齣　訴因</span></h2>
        
        <p class="曲"><span class="牌">番卜算</span><span class="科">外上</span>鳳閣罷朝歸。市虎真堪訝。無端貝錦奏天家。休戚相牽掛。</p>
        
        <p class="白">老夫適在朝中。見王縉論張無頗一本。說他未遇之時。竊盜御賜金盒。既遇之後。私娶欽給官奴。恰好各衙門交章發他奸惡。聖上大怒。斬首市曹。他的章奏幸得停罷不行。但不知甚麼金盒。其中必有緣故。我已令人去請。待他出來。便知端的。<span class="科">生小旦上生</span></p>
        
        <p class="曲"><span class="牌">前腔</span>破鏡幾時圓。花落何年發。<span class="科">小旦</span>重門深鎖隔天涯。閉老梅花萼。</p>
        
        <p class="白"><span class="科">相見介外</span>適纔我在朝中。見王縉論你一本。你可曉得他論你的事情麼。<span class="科">生</span>小生不知。<span class="科">外</span>他本中說你未遇之先。竊盜御賜之金盒。既遇之後。私娶欽給之官奴。<span class="科">小旦驚介</span>這本如今怎麼了。<span class="科">外</span>恰好各衙門交章發他奸惡。聖上大怒。斬首市曹。他上的本就停閣不行了。但不知甚麼金盒。你可說與我知道。<span class="科">生</span>大人聽稟。</p>
        
        <p class="曲"><span class="牌">獅子序</span>圖攀折上苑花。困長安飄蓬自嗟。向君平買卜。偶遇仙家。<span class="夾白">此時有一袁大娘賣卜東郊。小生到彼買卜。他贈以金盒一箇。龍膏數丸。說可以起死迴生。又說因此可得佳偶。<span class="科">外</span>哦。原來是袁大娘。我素聞他有仙術。你到曾遇他來。<span class="科">生</span></span>贈我那續命的靈藥。<span class="夾白">那時適値元相公的小姐有病。遍訪明醫。</span>誰知遍京城都尋覓。問明醫經春入夏。<span class="夾白">其時訪得小生有此續命龍膏。贖取回去。一服而愈。</span>仗仙膏頓蠲夙疾。喚起嬌娃。</p>
        
        <p class="白"><span class="科">外</span>也只是龍膏有效。怎的說甚麼金盒。<span class="科">生</span>誰想這金盒是聖上賜與元相公的。一向是小姐收藏。不知何故卻在袁大娘處。及小生臨別元相公之時。元相公恐小姐舊病復發。再取龍膏。偶見金盒。就疑小姐贈與小生的。</p>
        
        <p class="曲"><span class="牌">東甌令</span>道是桑間約暗投瓜。偷折吳王宮苑花。<span class="夾白">元相公就思一計。謀害小生。<span class="科">外</span>怎麼害你。<span class="科">生</span>那時他只說有書一封。教小生便道寄與括州刺史王縉。不想他書中說我盜他金盒。叫王縉置小生于死地。</span>誰知就裡藏機詐。把盜璧虛情駕。<span class="夾白">王縉昔年曾與小生同席賦詩。一時言語相傷。他心懷舊日之恨。</span>怎當山鬼夜含沙。三木驀然加。</p>
        
        <p class="白"><span class="科">外對小旦介</span>孩兒。這等說起來。那金盒事情。俱是你身上起的了。<span class="科">小旦不言介生</span>事到其間。不得不說了。<span class="科">外</span>但說何妨。<span class="科">小旦</span>孩兒非元相公親生之女。是他府中侍女冰夷。老相公為金盒之事。百般窘辱小姐。小姐無以自明。遂欲自盡。</p>
        
        <p class="曲"><span class="牌">賞宮花</span>他雷霆怒發。把青蠅點污他。<span class="夾白">幸喜老夫人見小姐不離身伴。知他必無此事。適値老相公隨駕幸洛。恐怕回來。激起他變。因此權把小姐藏在冰夷母親家裡。</span>王謝堂前燕。暫爾入人家。<span class="夾白">不想朝廷將老相公與老夫人賜死。小姐要沒為官奴。倉卒之間。小姐不在。冰夷只得應了小姐名字。<span class="科">外</span>虧了你了。<span class="科">小旦</span></span>東帝頻催春信緊。穿庭白雪作飛花。</p>
        
        <p class="白"><span class="科">外</span>有這等事。張君。你當日在獄中怎得脫身。<span class="科">生</span></p>
        
        <p class="曲"><span class="牌">降黃龍</span>嗟呀。一自委泥沙。抱痛圜牆。覆盆誰察。<span class="夾白">那時又是袁大娘。從空飛入獄中。把小生救出。</span>豐城獄劍。誰知道貨與王家。<span class="夾白"><span class="科">外對小旦介</span>你一向知道小姐音信麼。<span class="科">小旦</span>冰夷久有此心。謹守爹爹家法。不敢訪問。昨日偶到園亭。聽得房中有個婦人哭聲。細問園丁。他說駙馬搶來拘禁在此。<span class="科">外</span>咳。又是他做出來的。<span class="科">小旦</span>冰夷從窗中窺看。不想就是小姐。</span>波查。嘆碧桃無主。果然是任東風到處飄颯。恰便是這憂懷無限。難訴琵琶。</p>
        
        <p class="白"><span class="科">外</span>你如今待要怎麼。我與你做主。<span class="科">小旦跪介</span>冰夷有一言稟上爹爹。相公與小姐。當時香閨阻隔。未赴鸞鳳之期。錦字傳情。已訂鴛鴦之約。昨日見小姐獨自拘囚。若隔河邊之織女。相公相對永訣。似阻溪上之劉郎。望爹爹特賜矜憐。廣開方便。救他今日之苦。結彼夙昔之盟。使交甫之佩。不致虛投。樂昌之鏡。可以再合。一則培植故相將折之蘭枝。一則完成相公既去之趙璧。恩沾肺腑。感佩死生。<span class="科">外</span>我兒。你起來說。<span class="科">小旦</span></p>
        
        <p class="曲"><span class="牌">大聖樂</span>他正韶年灼灼奇葩。那禁得朝來風雨大。望東君早與成姻婭。可教他受孤寡。<span class="夾白"><span class="科">外</span>你要去取小姐。這也何難。不知你們真情若何。<span class="科">小旦生</span></span>我這裡繡幃錦帳春風夜。他那裡少女風前數落花。真情怎假。忍見他垂垂淚雨。向小窗霑灑。</p>
        
        <p class="白"><span class="科">外</span>既然如此。即便分付安排香車。你就去迎接他到府中。明日恰好元宵。又是黃道吉日。就與他二人成了金盒之緣。我還把始末奏過官裡。明白你的心跡。<span class="科">生</span>如此多謝。</p>
        
        <p class="落詩">從來玉谷有離鸞。<br />浮世塵埃久住難。<br />越女含情已無限。<br />莫教長袖倚闌干。</p>
        
        <h2 id=ch28 class="chapter"><span class="齣題">第二十八齣　觖望</span></h2>
        
        <p class="曲"><span class="牌">梨花兒</span><span class="科">淨扮郭曖丑扮院子上淨</span>堪愛佳人美似玉。搶來不曾同一宿。今朝賺得出宮來。<span class="夾白"><span class="科">丑</span>嗏。</span>勸君休想天鵝肉。</p>
        
        <p class="白"><span class="科">淨</span>唗。這小廝慣要插嘴。本該打你一頓板子。只是今朝是我恭喜日子。姑且饒你。<span class="科">丑</span>不知老爺恭甚麼喜。<span class="科">淨</span>前日搶來那女子。我一向被公主拘管得緊。不得出來。今日得空出來。到園中去成親。豈不恭喜。<span class="科">丑笑介</span>老爺若是這等說。無喜可恭。那女子已是去了。<span class="科">丑怒介</span>胡說。誰敢開我封鎖。<span class="科">丑</span>昨日張爺與元小姐到園中遊玩。那女子正在裡面啼哭。張爺與小姐聽得。就窗楞中張看。兩下廝認起來。那女子到是真正的元小姐。就是張爺原定的夫人。一向沒入我府中的到是假鈔。他們就去稟知老老爺。登時備了香車鼓樂。要迎到府中。與張爺成親哩。<span class="科">淨驚介</span>有這等事。<span class="科">丑</span>老爺。你聽鼓樂喧天。迎將來了。<span class="科">淨丑看介小生末老旦雜扮從鼓樂迎旦小旦上</span></p>
        
        <p class="曲"><span class="牌">神仗兒</span>香車乍輾。香車乍輾。花籠寶扇。響鈴鈴珠串。鳳管鸞笙相間。張繡幕。擁嬋娟。張繡幕。擁嬋娟。</p>
        
        <p class="白"><span class="科">下淨怒介</span>果然有這等事。可恨可恨。</p>
        
        <p class="曲"><span class="牌">大迓鼓</span>笙歌正鬧喧。教人眼中繚亂。怒氣衝天。恨他們酬了平生願。好笑我空惹一身羶。使盡機謀。到底枉然。</p>
        
        <p class="白">快再趕上去看。<span class="科">同丑虛下即上小生末老旦雜扮從鼓樂又迎旦小旦上</span></p>
        
        <p class="曲"><span class="牌">神仗兒</span>花明寶鈿。花明寶鈿。光浮琬琰。是廣寒仙媛。合配風流時彥。跨彩鳳。逐文鸞。跨彩鳳。逐文鸞。</p>
        
        <p class="白"><span class="科">下淨</span>你看他們竟自去了。教我如何處置。<span class="科">丑</span>這是老老爺不是。不為自家兒子。到奉承別人。<span class="科">淨</span>正是。</p>
        
        <p class="曲"><span class="牌">大迓鼓</span>爹爹見忒偏。惟知勢利。拆散姻緣。霎時間環珮聲兒遠。只落得口內枉流涎。<span class="科">丑</span>不如守舊回宮。省喫大拳。</p>
        
        <p class="落詩">好笑人心忒不足。<br />喫了五穀思六穀。<br />姻緣本是前生定。<br />空教喫箇大合撲。</p>
        
        <h2 id=ch29 class="chapter"><span class="齣題">第二十九齣　償緣</span></h2>
        
        <p class="白"><span class="科">末扮院子上</span>鐵關金鎖徹明開。碧落搖光霽後來。喚上紫微三五夕。王孫帝女下仙臺。自家汾陽王府中院子便是。今夜張爺與元丞相的小姐成親。適値上元佳節。昨日老爺分付安排筵席。不免在此伺候。道猶未了。老爺早到。<span class="科">外上</span></p>
        
        <p class="曲"><span class="牌">意難忘前</span>明月上梅梢。正和鳴雙鳳。共下層霄。瓊筵佳氣集。火樹瑞煙飄。</p>
        
        <p class="白">院子那裡。<span class="科">末應介</span>筵席俱已完備。<span class="科">外</span>分付掌禮奉請新人。<span class="科">末應叫淨介淨扮掌禮請照常介生旦冠帶小旦小生丑從上</span></p>
        
        <p class="曲"><span class="牌">意難忘後</span>鸞音報。鵲聲高。舊恨喜全消。看今朝團圞金盒。會合龍膏。<span class="科">淨贊生旦拜送酒照常介生</span></p>
        
        <p class="曲"><span class="牌">好事近</span>花燭映元宵。璧月重輪高照。祥雲香靄。遙將畫堂籠罩。屏開孔雀。燦溶溶萬點燈光繞。春漸歸金屋瓊樓。人似在玉京瑤島。</p>
        
        <p class="曲"><span class="牌">前腔</span><span class="科">旦</span>良宵。月彩散璿霄。凝望處漢陌三星初耀。銀花寶樹。欲把宵光縈曉。樓疑十二。喜盈盈一派簫聲到。樂潛通萬戶千門。景移來十洲三島。</p>
        
        <p class="曲"><span class="牌">千秋歲</span><span class="科">小旦</span>燦星橋。爍爍霞標繞。光皎皎金漢填了。織女牽牛。織女牽牛。早趁着佳節元辰爭巧。不夜城夜光照。長春窟春寒猶峭。共喜佳期早。卻先歌采荇。預詠桃夭。</p>
        
        <p class="曲"><span class="牌">前腔</span><span class="科">外</span>度藍橋。步嫋嫋瑤京道。鮮的的珠彩聯了。宋玉陳思。宋玉陳思。恰遇着洛楚巫山緣巧。並頭花百枝耀。連理樹九華飛繞。共道姻緣好。看婿顏美玉。婦色穠桃。</p>
        
        <p class="曲"><span class="牌">越恁好</span><span class="科">生旦</span>鳳臺鵲渚。鳳臺鵲渚。暖融融淑景饒。幾廻兒顧影。隨月艷。伴燈俏。錦重重絳綃。錦重重絳綃。見拂霏霏篆煙兒間着鳳膏。皎團團扇兒整齊齊彩仗兒繞着玉毫。落梅曲。踏歌詞。盡是雙聲調。羨千金一刻。萬井歌笑</p>
        
        <p class="曲"><span class="牌">前腔</span><span class="科">外小旦</span>郎才和女貌。郎才和女貌。樂融融喜氣饒。幾廻兒笑聲。琴瑟好。鳳凰調。響悠悠玉簫。響悠悠玉簫。聽急錚錚琵琶兒振着碧霄。吉支支笛兒骨鼕鼕畫鼓兒鬧着彩鰲。同聲曲。相和歌。盡唱上元好。願雙心一意。百歲歡笑。</p>
        
        <p class="曲"><span class="牌">紅繡鞋</span><span class="科">末丑淨小生</span>看秦樓鳳影飄颻。飄颻。似西池鶴馭逍遙。逍遙。今夜燈為君耀。今夜月為君嬌。今夜景為君饒。</p>
        
        <p class="曲"><span class="牌">前腔</span><span class="科">生旦</span>山盟海誓堪邀。堪邀。天長地久同遙。同遙。今夜燈願常耀。今夜燈願長嬌。今夜景願長饒。</p>
        
        <p class="曲"><span class="牌">尾聲</span><span class="科">共</span>金吾不禁為歡好。銀燭還看逐夜銷。正洞房春滿。莫把佳期虛度了。</p>
        
        <p class="落詩">青鸞飛入合歡宮。<br />神女知來第幾峰。<br />可憐今夜千門裡。<br />銀漢星回一道通。</p>
        
        <h2 id=ch30 class="chapter"><span class="齣題">第三十齣　遊仙</span></h2>
        
        <p class="白"><span class="科">老旦扮袁大娘上</span>尋思百計不如閒。須看人間比夢間。已見槿花朝委露。朝簪未擲復何顏。自家袁大娘是也。那張無頗與湘英夫妻二人。重諧金盒。已了卻一段姻緣。只恐他貪戀榮華。迷失真性。斷絕仙路。永墮塵寰。我今不免去點化他一番。呀。可早來到了也。</p>
        
        <p class="曲"><span class="牌">北雙調新水令</span>一生泡影水中圓。到頭來被那業風兒吹散。銀屏排粉黛。玉陛列千官。誰得完全。都是那假骷髏浮雲幻。</p>
        
        <p class="白">咦。他兩人這早晚還未起來。是好受用。只恐你沈淪了正果也呵。我且暫遊洞府。待他出來。卻來見他。<span class="科">虛下生旦上</span></p>
        
        <p class="曲"><span class="牌">南步步嬌</span>當年阻隔深深院。兩地相思斷。瓊珠碎又圓。燕爾芳年。桃花人面。斗帳盡清歡。卻疑身在瑤池畔。</p>
        
        <p class="白"><span class="科">生</span>夫人。我和你伉儷重諧。多虧此金盒之力。<span class="科">旦</span>相公。此盒奴家藏在妝奩中。不知相公那裡得來。<span class="科">生</span>下官向年買卜東郊。袁大娘憐我桂玉蕭條。將此金盒盛貯龍膏贈我。他說賣藥都城。可得佳偶。我想佳偶正應夫人。只是金盒的緣由。並不知道。<span class="科">旦</span>那袁大娘是甚麼人。可去問他一個明白麼。<span class="科">生</span>他名列仙曹。蹤跡無定。那裡去尋他。只索休了。<span class="科">老旦上</span></p>
        
        <p class="曲"><span class="牌">北折桂令</span>看人間幾變桑田。忙提覺柱下仙官。早喚醒繡戶嬋娟。休戀着舞鏡飛鸞。青樓鳳館。紫闕鵷班。瞬息裡空華雲散。霎時間石火冰寒。早辦個鳳想仙緣。休等待臨淵結網。只落得月缺花殘。</p>
        
        <p class="白"><span class="科">進見介生</span>呀。來的是袁大娘。正爾想念。為何到此。<span class="科">老旦</span>你兩個夫妻完聚。特來相賀。<span class="科">生</span>我夫妻得有今日。多感大娘成就。<span class="科">生旦拜謝介</span></p>
        
        <p class="曲"><span class="牌">南江兒水</span>雲路仙蹤幻。丹臺姓字懸。神功廣布行方便。<span class="夾白"><span class="科">生</span>小生在獄中時節呵。</span>淒淒夜雨圜牆怨。忽冲開冤氣遊蓬苑。早成就百年姻眷。噓植枯枝。黃雀銜恩非淺。</p>
        
        <p class="白"><span class="科">旦</span>袁大娘。向日盛龍膏的金盒。是朝廷贈與我爹爹的。奴家藏在妝盒裡面。為何得在袁大娘手中。<span class="科">老旦</span>你要知金盒的事麼。這金盒非同小可也。</p>
        
        <p class="曲"><span class="牌">北雁兒落帶得勝令</span>他也曾伴金人捧玉盤。他也曾隨玉女依金殿他也曾貯玄霜石竇寒。他也曾盛鳳液冰壺暖。<span class="夾白"><span class="科">旦</span>既是仙府之物。為何朝廷賜在我家裡。<span class="科">老旦</span></span>到如今流落在人間。暗妝成花柳關。酬卻了風流願。和合你二姓歡。根源。到做了玉鏡臺新公案。團圓。成就了鳳凰簫夙世緣。鳳凰簫夙世緣。</p>
        
        <p class="白">此盒原是水府廣利王鎮海之寶。只為你兩人姻緣在這盒上。因此傳到人間。是我特遣天將到你家中偷將出來。做成方便。合你夫妻。如今你兩箇琴瑟既諧。功名已就。終身的事都已完了。我想幻世光陰。真同一瞬。何不隨我到山中學道去來。<span class="科">生</span>下官纔涉宦途。再完伉儷。事業未終。遽難從命。</p>
        
        <p class="曲"><span class="牌">南僥僥令</span><span class="科">生旦</span>宮袍纔燦爛。燕侶正芳妍。五岳雲遊非所願。還要佐飛龍麗九天。佐飛龍麗九天。</p>
        
        <p class="曲"><span class="牌">北望江南</span><span class="夾白"><span class="科">老旦</span>呀。</span>你待要佐飛龍麗九天。怕興盡酒闌珊。波波劫劫甚時閒。枉把那他身皮肉強來黏。笑癡迷可憐。笑癡迷可憐。可知道不將雲水換朝簪。</p>
        
        <p class="白"><span class="科">生旦</span>袁大娘。我二人蒙你指點。如夢方覺。似醉初醒。我想塵世勞勞。真是終無結果也。</p>
        
        <p class="曲"><span class="牌">南園林好</span>聽伊言塵迷恍然。猛回頭繁華枉然。想蕉鹿終成夢幻。離浩劫學香園。參秘訣煉金丹。</p>
        
        <p class="白"><span class="科">老旦</span>張先生。你聽我道來。你原是玉帝殿前司香仙吏。夫人。你原是水府廣利王長女。只因你二人塵緣未了。合當配為夫妻。因此謫在塵中。屢遭磨難。若不早棄浮榮。復歸正道。只恐真性一迷。永淪劫海。何時再得上升也。</p>
        
        <p class="曲"><span class="牌">北沽美酒帶太平令</span>你是雲臺吏水府仙。雲臺吏水府仙。離閬苑謫塵寰。回首青霞路不懸。火坑中須早道。苦海內莫牽纏。須丟卻閒愁簪冕。早辭那束縛朝班。待遨遊蕊珠宮殿。戴上了朗月霞冠。<span class="夾白">你呵</span>若不早飄然駕驂。向山前水邊。<span class="夾白">呀。</span>怕難尋本來頭面。</p>
        
        <p class="白"><span class="科">生旦拜介</span>願隨袁大娘山中學道去也。<span class="科">淨丑末小生扮仙女仙官執符節旛幢上迎介</span></p>
        
        <p class="曲"><span class="牌">南清江引</span>從來濁世休迷戀。好把黃庭念。庭栽五粒松。袖握千年篆。穿一領紫綃衣。再不上黃金殿。</p>
        
        <p class="落詩">王子求仙月滿臺。<br />玉簫清轉鶴徘徊。<br />曲中飛去不知處。<br />山下碧桃春自開。</p>

    </body> 
</html>
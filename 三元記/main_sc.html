<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/三元记</title>
        <meta name="author" content="明　沈受先　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">三元记</span></h1>

        <p class="作者">明　沈受先　著</p>

        <h2 id=ch1 class="chapter"><span class="出题">第一出　开宗</span></h2>

        <p class="曲"><span class="牌">西江月</span><span class="科">末上</span>秋月春花似水流。等闲白了少年头。玉津金谷无陈迹。汉寝唐陵失故坵。对酒当歌须慷慨。逢场作乐任优游。红尘滚滚迷车马。且向樽前一醉休。<span class="科">问答照常</span>良贾冯商。贤妻金氏。世居江夏。奕叶门楣。赀饶钜万。四十尚无儿。金氏虑无承嗣。劝夫娶妾。贸易京师。尚义冯商。赈贫拯难。恻隐频施。勉从妻命。载橐驱驰。抵寓托寻媒主。议聘娇姿。适际张公折运。偿官货女。得遂佳期淑女情哀。冯商义重。不忍相留速遣归。原聘分毫不取。慨付婚书。更又逆旅还金。诬徒认马。阴德重皇天鉴之。深荷苍穹昭报。赐产佳儿。年少三元高捷。旌誉振乡闾。</p>
        
        <h2 id=ch2 class="chapter"><span class="出题">第二出　祝寿</span></h2>
        
        <p class="曲"><span class="牌">满庭芳</span><span class="科">生上</span>花雾凝香。柳烟分绿。艳阳景物堪题。莺簧调律。燕翦香泥。满目韶光可爱。怡情处诗酒琴棋。瑶阶下奇葩异卉。何日产灵芝。</p>
        
        <p class="诵"><span class="牌">鹧鸪天</span>诗礼名家庆泽丰。衣冠烨烨振儒风。田畴漠漠阡连陌。仓廪陈陈杇贯红。　　心感慨。谩凭陵。几回长睹仰苍穹。承家未见宁馨嗣。耿耿常怀念虑中。</p>
        
        <p class="白">自家姓冯。名商。字民末。湖广江夏人也。叨承祖荫。颇蓄家赀持己惟恭。族党尽恂恂之礼。济人以德。乡闾施薄薄之恩。山妻金氏。家室攸宜。苹蘩可托。仪容雅淡。俨然松柏之姿。德性贞坚。确乎金石之操。今日乃是卑人初度之辰。昨日已蒙娘子安排庆寿筵席。想已完备。同到长春亭上翫赏一回。却不是好。娘子早到。</p>
        
        <p class="曲"><span class="牌">挂真儿</span><span class="科">旦上</span>小院人闲春昼永。香篆袅帘控金钩。睡起纱厨。翠鬟整罢。重献长春寿酒。</p>
        
        <p class="诵"><span class="牌">浣溪沙</span>水满池塘花满枝。乱红深处啭黄鹂。东风轻软弄帘帏。　　日正长时春昼永。燕交飞处柳烟迷。花前正好捧金卮。</p>
        
        <p class="白">员外万福。<span class="科">生</span>娘子拜揖。<span class="科">旦</span>员外。今日春和景明。正逢寿旦之日。奴家聊具一杯寿酒。欲为员外庆寿则个。<span class="科">生</span>多感娘子厚情。<span class="科">旦</span>春英。锦云。将酒过来。<span class="科">净丑上</span>十二阑杆八宝妆。祥云缭绕满华堂。金杯满泛长生酒。共祝南山寿算长。酒在此。<span class="科">旦</span>将酒过来。</p>
        
        <p class="曲"><span class="牌">锦堂月</span>南极星光。东风扇煖。华堂瑞霭珑璁。香荐蟠桃。云外八仙齐捧。碧霞中鸾鹤翺翔。宝鼎内沈檀簇拥。<span class="科">合</span>金杯奉。愿海屋添筹。福禄攸崇。</p>
        
        <p class="曲"><span class="牌">前腔</span><span class="科">生</span>恭承。令德雍容。情怀缱绻。闺门伉俪恩浓。琴瑟调和。春满玉台金镜。未须期东海南山。愿早赐祥麟瑞凤。<span class="科">合前</span></p>
        
        <p class="曲"><span class="牌">前腔</span><span class="科">净</span>帘栊。佳气冲冲。花娇柳媚。鸾筝象板和鸣。三祝华嵩。愿取百年重庆。酬酢处鹦鹉杯传。谈笑里绮罗香拥。<span class="科">合前</span></p>
        
        <p class="曲"><span class="牌">前腔</span><span class="科">丑</span>重重。绿𨟳<a epub:type="noteref" href="#char01"><spu>注</spu></a>黄封。珠围翠绕。当筵笑语喧问。地久天长。愿祝百年相共。只求他玉产昆冈。惟愿取珠生老蚌。<span class="科">合前</span></p>
        
        <p class="曲"><span class="牌">醉翁子</span><span class="科">生</span>思省。叹踪迹似飘萍断梗。况佳会难逢。胜游当重。须听。叹金谷梁园。多少繁华一梦中。<span class="科">合</span>相祝诵。愿偕老夫妻百岁和同。</p>
        
        <p class="曲"><span class="牌">前腔</span><span class="科">旦</span>佳景。胜洞天仙境。总丹青图画。未可形容。酩酊。且对景开怀。莫管城头扣暮钟。<span class="科">合前</span></p>
        
        <p class="曲"><span class="牌">侥侥令</span><span class="科">净</span>霞觞光泛。银烛影摇红。赵舞燕歌齐簇拥。直饮到月儿高花影重。</p>
        
        <p class="曲"><span class="牌">前腔</span><span class="科">丑</span>春风翻舞袖。白雪调歌声。十二金钗频频劝。一任醉扶归锦帐中。</p>
        
        <p class="曲"><span class="牌">尾声</span><span class="科">合</span>盘桓且尽今宵兴。兔走乌飞不暂停。莫待华发萧萧两鬓生。</p>
        
        <p class="落诗">欢娱休问夜如何。<br />此乐人生有几多。<br />遇饮酒时须饮酒。<br />得高歌处且高歌。</p>
        
        <h2 id=ch3 class="chapter"><span class="出题">第三出　博施</span></h2>
        
        <p class="曲"><span class="牌">满庭芳</span><span class="科">生上</span>奕世箕裘。江夏昭昭华裔。白昼无私。青春门第。荡漾游丝飞絮。喜闺中琴瑟相宜。奈膝下萧条丹桂。</p>
        
        <p class="诵"><span class="牌">鹧鸪天</span>重义轻财大丈夫。萧然子嗣待如何。书香一脉无人继。不孝三般是我多。　　闲议论。叹蹉跎。无情日月竞如梭。荣枯得失皆由命。万事从天安分过。</p>
        
        <p class="白">念冯商托赖天地。安居乐业。优游岁月。年登四十。尚无子息承祧。所虑者上年淫雨连绵。今岁狂风拔木。百姓流离。悲声遍野。值此大雪连朝。岂无饥寒之辈。卑人幸得囊有余资。廪有余粟。将欲赈济一番。院子何在。<span class="科">末上</span>万里彤云大雪纷。村南村北闭柴门。长途多少饥寒者。此际悲嚎不可闻。覆员外。有何分付。<span class="科">生</span>江南三尺雪。尽道一年丰。<span class="科">末</span>人道丰年瑞。丰年瑞若何。长安有贫者。宜瑞不宜多。<span class="科">生</span>院子。我见连日大雪纷纷。当此之时。岂无饥寒之士。先贤有云。恻隐之心。人皆有之。我欲赈济乡民。你去门首探望。但有来者。即忙通报。<span class="科">末</span>领钧旨。呀。远远望见一人冒雪而来。想是借贷求乞者。待我在此等候。</p>
        
        <p class="曲"><span class="牌">普贤歌</span><span class="科">净上</span>桂薪玉粒价如金。女哭儿啼彻四邻。饥寒苦逼身。凄凉不可禁。说向他人应不忍。</p>
        
        <p class="白">满头风雪远行来。十叩柴门九不开。闻说冯公施赈济。愿祈甘雨润枯荄。自家唤做匡得成。番番手到便成功。却叹年来时运蹇。十回谋事九回空。大雪纷纷。饥寒难忍。不免手执文券。怀揣羞脸。去问冯员外求借。望见一个人来。看他模样。也是我等之辈。待我闪在此间。听他说些甚么。</p>
        
        <p class="曲"><span class="牌">前腔</span><span class="科">丑上</span>年时饥馑实难撑。夕飧朝饔力不胜。柴薪没一茎。稻谷没半升环堵萧然尘满甑。</p>
        
        <p class="白">柳絮梨花满地飞。琼瑶处处积成堆。红炉煖阁偏宜赏。路上行人不疗饥。自家唤做白手要。逢人只是呵呵笑。空心架子搭得高。转眼机谋十分妙。<span class="科">净</span>这般风雪又饥寒。这个方儿也不妙。老兄作揖。<span class="科">丑</span>几乎失瞻了。愁人莫向愁人说。说向愁人转又愁。适间听得老兄之说。便知心内事与我一般的。如今冯员外大开赈济。我和你同去他家走一遭看如何。<span class="科">丑</span>老兄。去便去。只是乞儿不可并行。<span class="科">净</span>休得取笑。转湾抹角。此间便是。<span class="科">末</span>不知二位到此何干。<span class="科">净丑</span>我二人因年荒岁歉。难以度日。各执文券。到府上与员外借贷些须。敢烦为我通报一声。<span class="科">末</span>既如此。少待。<span class="科">末见生介</span>禀员外。门外有两个人。各执文券。欲求借贷。<span class="科">生</span>既如此。请他进来。<span class="科">净丑见生介</span>我二人因为年时荒歉。又且风雪填门。难以度日。各具文券在此。望乞员外借贷些须。以救烧眉之急。</p>
        
        <p class="曲"><span class="牌">马蹄花</span><span class="科">净丑</span>俯伏阶前。仰望仁慈特见怜。叵耐凶年水旱。时岁饥荒。过活艰难。闭门僵卧笑袁安。范丹破甑尘生满。愿洪钧大布阳春。庶枯涸苟延残喘</p>
        
        <p class="白"><span class="科">生</span>二位不消行礼。叫院子将银二两。白米二石。就着人挑送二位宅上。<span class="科">净丑</span>多感员外仗义。伏乞收纳文券。待来岁丰熟。倍利奉偿。<span class="科">生</span>二位不必挂心。<span class="科">净丑</span>既蒙员外如此。我二人就此拜谢。</p>
        
        <p class="曲"><span class="牌">前腔</span><span class="科">净丑</span>恩德汪洋。刻骨铭心不敢忘。愿你金珠千斛。米粟千仓。罗绮千箱。衔环结草必须偿。终为犬马酬恩贶早诞生天上麒麟。位极品圣朝卿相。</p>
        
        <p class="白"><span class="科">生</span>多谢过奖。不敢久羁。<span class="科">净丑</span>多谢。告回了。</p>
        
        <p class="落诗">今日得君提掇起。<br />免教人在污泥中。</p>
        
        <p class="曲"><span class="牌">水底鱼</span><span class="科">贴上</span>抱屈含冤。谁人肯见怜。夫遭横害。多因奴命蹇。</p>
        
        <p class="白">心慌来路远。事急出闺门。奴家因丈夫王以德不幸被奸豪胡大才诬告赃银二十两。无门处寘。写立文契。着我自到冯员外宅上卖身赎罪。况冯员外即今大施赈济。不免前去。转湾抹角。已是冯员外门首。大哥。奴家欲见员外。敢烦通报。<span class="科">末</span>少待。等我进去报知。<span class="科">末见生介</span>禀员外。门首有一妇人。要见员外。<span class="科">生</span>你叫他进来。<span class="科">末</span>叫你进去。<span class="科">贴</span>员外万福。<span class="科">生</span>娘子免礼。你丈夫姓甚名谁。来此贵干。<span class="科">贴</span>奴家乃王以德之妻。特来借贷。<span class="科">生</span>有何话说。<span class="科">贴</span>员外听禀。</p>
        
        <p class="曲"><span class="牌">黄莺儿</span>未语泪先倾。<span class="夹白">土豪胡大才。不知有何仇。</span>把风波平地生。将夫陷入穿窬穽。<span class="夹白">县官将夫百般拷打。虚招了盗赃二十两。如今呵。</span>赃无半星。何由再生。欲求借贷全躯命。望哀矜。慨然周给。决不负深恩。</p>
        
        <p class="白"><span class="科">生</span>那胡大才真是不仁。</p>
        
        <p class="曲"><span class="牌">簇御林</span>听他语情可矜。<span class="夹白">娘子。</span>顿教人抱不平。此心不觉生怜悯。<span class="夹白">娘子不须烦恼。</span>管教救取伊夫命。这赃银吾当区处。不必泪交倾。</p>
        
        <p class="白">叫当直的。你去柜上取二十两银子。与那娘子。完了他丈夫的赃。再求见我。<span class="科">贴</span>这是丈夫在狱中亲手写出来的文契。请员外权且收下。<span class="科">生</span>娘子。正所谓为人莫作妇人身。百年苦乐任他人。自将卖身文契递与我。世上有这等可怜之事。娘子。文契我收在此。待你丈夫出来之日。我自有处。<span class="科">贴</span>既如此。且告辞。</p>
        
        <p class="落诗">一点仁心天地知。<br />济人利物孰能如。<br />深蒙大德相周济。<br />今日夫妻会有期。</p>
        
        <h2 id=ch4 class="chapter"><span class="出题">第四出　毁券</span></h2>
        
        <p class="曲"><span class="牌">绕地游</span><span class="科">小生上</span>命蹇合逢冤苦。平空遭此无辜。<span class="科">贴上</span>今朝虽得出囹圄。何忍舍糟糠之妇。</p>
        
        <p class="白"><span class="科">小生</span>娘子。昨日教你去求冯员外。事体如何。<span class="科">贴</span>他已与银二十两在此<span class="科">小生</span>他文契收了不曾。<span class="科">贴</span>文契他已收了。他说待你事完之后。再有话说。<span class="科">小生</span>娘子。指望百年期。谁知中道别。<span class="科">贴</span>相对意徬徨。两泪空流血。<span class="科">小生</span>今日汉宫人。明朝胡地妾。<span class="科">贴</span>送汝出阳关。恩情从此绝。<span class="科">小生</span>我和你命合分离。遭此大祸。我死在狱中。你也少不得要从人。如今将你卖银完赃。活我之命。只是亏负了你。<span class="科">贴</span>官人。我也只指望百年相守。谁知与你今日分离。妾心何忍。<span class="科">小生</span>甑已破矣。悔之无益。你如今在冯宅。强如落在奸豪之手。<span class="科">贴</span>丈夫。从此拜别。<span class="科">小生贴抱哭介外扮解子上</span>官差要紧。快些行路。等待已多时。又要到冯家去。有何事说。<span class="科">小生</span>牌子。没奈何。不敢瞒你说。前日将妻卖与冯员外。得银完赃。如今送妻子进去。即时就行了。<span class="科">外</span>放快些。<span class="科">生上</span>何人在此。<span class="科">末</span>甚么人。<span class="科">小生</span>小人是王以德。前日蒙员外完了赃银。特来告别。<span class="科">末</span>待我进去通报。<span class="科">小生</span>多谢。小人伺候。<span class="科">末</span>禀上员外。王以德在外。要见员外。<span class="科">生</span>着他进来。<span class="科">末</span>你每进去。<span class="科">小生进见介</span>员外。小人是王以德。得蒙员外完纳赃银。以免死罪。如今问发河南中都水马驿供徒。今日特送妻子到府上。小人即时就起程去了。<span class="科">生</span>你道我要你的妻子。与你完赃么。我为怜你无辜受害。故与你完赃。当直的。他前日文书在那里。<span class="科">末</span>在此。<span class="科">生</span>取来毁碎了。些须小事。就断绝他人之夫妇。岂不寒心。<span class="科">小生</span>员外既不要我妻子。蒙代完赃银。教小人将何赔偿。无故受惠。这个决使不得。又一件。小人身无半分盘费。途中求乞。怎与妻子同去。小人夫妻。左右不得完叙了。<span class="科">生</span>你身无盘费。岂能同去。若又拆散。不如不救你了。自古道救人须救彻。叫当直的。银子取五两过来。<span class="科">末</span>银子在此。<span class="科">生</span>这一两送与牌子路上盘缠。保全他夫妇性命。<span class="科">外</span>小人无功受禄。<span class="科">生</span>请收下。这二两你二人路上盘缠。这二两等到驿后。随便做些经纪买卖度日。挨过岁月回家。<span class="科">小生</span>小人就是个木偶人。也知些进退。前日蒙纳赃银。妻子又不要。如今又与银子去盘缠。天下也无此理。小人便去求乞。也无奈何。决不敢领。<span class="科">生</span>我非为汝。但尽我平日一点仁心耳。<span class="科">外</span>既蒙员外如此。你且收了。后日事完之时。来报员外大恩。未为迟也。<span class="科">小生拜谢介</span></p>
        
        <p class="曲"><span class="牌">画眉序</span>否极泰重来。今日夫妻再得谐。这恩山义海。铭刻心怀。<span class="夹白">员外。你的</span>阴功比范氏麦舟。也不数裴公还带。<span class="科">合</span>愿期福寿无疆界。麟儿早下天台。</p>
        
        <p class="曲"><span class="牌">前腔</span><span class="科">生</span>我重义更轻财。一点仁心无贰猜。怜你夫妻恩爱。何忍分开。你虽则是背井离乡。牢绾定同心罗带。<span class="科">合</span>劝伊莫把纲常坏。百岁里甘苦同挨。</p>
        
        <p class="曲"><span class="牌">滴溜子</span><span class="科">小生</span>追思起。追思起。素无往来。蒙尊惠。蒙尊惠。于情怎该。叹今世无由偿债徒然自感慨。<span class="夹白">我小人去后呵。</span>朝夕里焚香顶礼如来。</p>
        
        <p class="曲"><span class="牌">鲍老催</span><span class="科">生</span>不须拜跪。我心中平生悯哀。念你无辜受害。遭缧絏实非其罪。但存一点仁心在。施恩不望人感戴。你的夫和妇好唱随。须恩爱。莫教扯断合欢带。我当权若不行方便。如入宝山空手回。</p>
        
        <p class="曲"><span class="牌">尾声</span><span class="科">小生</span>从今打破凄凉寨。<span class="夹白">员外。</span>何日偿还恩债。只怕水远山遥天一涯。</p>
        
        <p class="落诗">拜别恩人上路程。<br />如今夫唱妇随行。<br />从空伸出拿云手。<br />提起天罗地网人。</p>
        
        <h2 id=ch5 class="chapter"><span class="出题">第五出　抵墓</span></h2>
        
        <p class="曲"><span class="牌">临江仙</span><span class="科">生上</span>手倦抛书午梦长。忽闻有客到厅堂。忙着履问行藏。</p>
        
        <p class="白">是何人。<span class="科">外</span>员外请了。<span class="科">生</span>足下何来。<span class="科">外</span>小生江右徐晓山。闻得员外宅上要看风水。相识引小生来。<span class="科">生</span>久仰高名。今幸一见。<span class="科">外</span>凡夫俗眼。徒得虚名。<span class="科">生</span>先生。学生只因无子。诚恐荒垄风水不利。特烦先生一看。请了。<span class="科">同行介</span></p>
        
        <p class="曲"><span class="牌">驻云飞</span><span class="科">外</span>柳絮飞绵。轻煖轻寒二月天。织柳莺梭缓。刺蕊蜂须软。<span class="夹白">嗏。</span>黄鸟语绵蛮。正堪游衍。<span class="科">生</span>遥指荒坵。正在跨涧危桥畔。只恐废垒残碑不美观。</p>
        
        <p class="白"><span class="科">丑净砍木介生</span>先生且不要行。前面就是荒垄了。你看那两个人。手持大斧。偷砍我山上树木。故此不要近前去。<span class="科">外</span>差了。倘若砍坏了你的冢树。致伤风水。正该拿他到官惩治才是。<span class="科">生</span>先生只知其一。不知其二。那两个人见我手足荒忙。必然坠地。倘若斧刀刬了手足。伤其性命。孰大孰小。孰轻孰重。<span class="科">外</span>他既偷盗你的东西。不要说自己该死。就是登时打死。不致偿命。<span class="科">生</span>礼义廉耻。人皆有之。此乃饥寒所迫。出于无奈。些须小事。使他出乖弄丑。不若隐恶扬善。彼此无虞。<span class="科">外</span>员外既有此好心。我小子不去看了。<span class="科">生</span>为何不去。<span class="科">外</span>听我道。</p>
        
        <p class="曲"><span class="牌">前腔</span>古圣传言。穴在人心不在山。<span class="夹白">若是</span>心地多奸险。总然地利无灵验。<span class="夹白">嗏。</span>敬汝好心田。如斯为善。料想天地无私。神目如掣电。梦叶熊罴在目前。天赐佳儿贵怎言。</p>
        
        <p class="曲"><span class="牌">前腔</span><span class="科">生</span>多感良言。愚性从来所见偏。喜述人之善。怕结人之怨。<span class="夹白">嗏。我每若见了他呵。</span>使彼有何颜。怕他含羞成怨。不测灾生。莫若隐恶而扬善。不与贪夫结死冤。</p>
        
        <p class="白"><span class="科">外</span>员外告别了。</p>
        
        <p class="落诗">一点仁心格鬼神。<br />佳儿早晚下天庭。<br />万事劝人休碌碌。<br />举头三尺有神明。</p>
        
        <h2 id=ch6 class="chapter"><span class="出题">第六出　助纳</span></h2>
        
        <p class="曲"><span class="牌">一翦梅</span><span class="科">旦上</span>琴剑图书收拾备。仙郎欲上宸京。骊驹何事苦催行。簷花含别意。窗柳系离情。</p>
        
        <p class="白">烂班绣袄花满身。勾引蛱蝶飞向人。游丝不动浮炉薰。琐窗锦帐娇生春。奴家金氏。良人冯商。宜室宜家。尚未弄璋弄瓦。一则以喜。一则以惧。今日丈夫欲往京师贸易。可教他娶婢妾一人。以续子嗣。庶免绝后。员外早上。</p>
        
        <p class="曲"><span class="牌">前腔</span><span class="科">生</span>秣马膏车行色动。离愁万种徐生。朝云暮雨正多情。一朝成阔别。千里去遥征。</p>
        
        <p class="白">孺人拜揖。<span class="科">旦</span>员外万福。<span class="科">生</span>卑人欲往京师。将次告别了。<span class="科">旦</span>员外。你有财虽富。无子实贫。我愿助白金数笏。娶婢妾一人。倘生一子。庶不绝嗣。<span class="科">生</span>娘子。女子图嫁一夫。男子愿求一室。我和你虽然今日无子。安知去后不生育。<span class="科">旦</span>员外差矣。一妻一妾。传有格言。婢妾有子。易有明训。须当斡旋造化。不可固守常经。<span class="科">生</span>多谢指教。敢不从命。<span class="科">旦</span>既如此。请收下白金。<span class="科">生</span>多谢。<span class="科">旦</span>奴家安排杯酒。与君饯行。<span class="科">生</span>不必了。<span class="科">旦</span>将酒过来。</p>
        
        <p class="曲"><span class="牌">字字双</span><span class="科">净丑上</span>春台春凳摆得能。端正。安排春盛十来层。齐整。东阳美酒七八瓶。忒盛。正好猜拳掷色赌输赢。行令。</p>
        
        <p class="白">员外孺人。酒已在此。<span class="科">旦</span>斟酒过来。</p>
        
        <p class="曲"><span class="牌">二犯傍妆台</span>闺阃饯君行。绿窗朱户番做短长亭。劝君娶妾非为色。念后嗣没人承。我自甘老桂含芳死。你亲植夭桃看子生。<span class="科">合</span>望中南浦。数里水程。绿波芳草远关情。</p>
        
        <p class="曲"><span class="牌">前腔</span><span class="科">生</span>送别泪如倾。青丝细竹都是断肠声。之京娶妾非吾愿。端不在貌娉婷。羡伊乔木萦葛藟。试拟枯杨稊再生。<span class="科">合</span>气清天朗。云散雨晴。欲行且止怕登程。</p>
        
        <p class="白"><span class="科">生</span>孺人免送罢。<span class="科">旦</span>容奴家再送几步。</p>
        
        <p class="曲"><span class="牌">前腔</span>携手下阶行。落花风冷吹泪堕红冰。深知此别无多日。自不觉百愁生。<span class="夹白"><span class="科">生</span>孺人。就此告别。不劳远送。<span class="科">旦</span></span>妾身不及青骢马。安得随君到玉京。<span class="科">合</span>望中南浦。数里水程。绿波芳草远关情。</p>
        
        <p class="曲"><span class="牌">前腔</span><span class="科">生</span>分手立中庭。夫妻恋恋如有系心绳。<span class="夹白"><span class="科">旦</span>员外。快些登程去罢。<span class="科">生</span></span>忽听门外车马动。自不觉旅魂惊。兰房茅店今宵月。照见相思两处情。<span class="科">合</span>气清天朗。云散雨晴。欲行且止怕登程。</p>
        
        <p class="落诗">风前携手蹙双蛾。<br />千里神京奈远何。<br />不孝有三无后大。<br />赴京娶妾莫蹉跎。</p>
        
        <h2 id=ch7 class="chapter"><span class="出题">第七出　饯行</span></h2>
        
        <p class="曲"><span class="牌">一翦梅</span><span class="科">外净小生同上外净</span>绿杨枝上啼春鸟。绛桃花底蜂飞。<span class="科">小生</span>春城日色正迟迟。<span class="科">合</span>呢喃飞燕子。风煖啭黄鹂。</p>
        
        <p class="白"><span class="科">净</span>二位先生。我每曾受冯员外厚爱。未得一报。闻知他即日赴京贸易。我每可各具壶觞。同去与他饯行。未知二位尊意若何。<span class="科">外</span>正欲如此。小子已备酒果在此。<span class="科">小生</span>方才闻得冯员外已起身了。我每快赶上去。</p>
        
        <p class="曲"><span class="牌">金钱花</span><span class="科">众行同唱</span>画桥流水东西。东西。斜穿竹迳松溪。松溪。红雨坠。杏花飞。双屐齿。印香泥。诗酒伴。正相随。</p>
        
        <p class="曲"><span class="牌">前腔</span><span class="科">生上</span>长亭芳草凄凄。凄凄。舟横野渡人稀。人稀。行色壮。步徐徐。何日里。到京畿。</p>
        
        <p class="白"><span class="科">众</span>冯员外请驻了马。<span class="科">生</span>是何人。<span class="科">末</span>是卫冰月陈笔耕褚种杏三位先生。<span class="科">生</span>牵住马。呀。列位先生何往。<span class="科">众</span>闻知员外远行。特来饯送。<span class="科">生</span>何劳列位远送。<span class="科">众</span>学生等尝蒙厚爱。铭刻肺腑。无由补报。<span class="科">生</span>不敢。<span class="科">众</span>看酒过来。还是笔耕先生先送起。<span class="科">外</span>叨先了。</p>
        
        <p class="曲"><span class="牌">懒画眉</span>闻君车从侍长亭。聊具壶觞表寸诚。骊驹唱彻断肠声。不知何日重欢庆。<span class="夹白">员外。</span>愿你万贯腰缠出帝京。</p>
        
        <p class="曲"><span class="牌">前腔</span><span class="科">净</span>木桃投我久铭心。愧乏琼瑶报大恩。陇头梅蕊露先春。折来传报江南信。两字平安抵万金。</p>
        
        <p class="曲"><span class="牌">前腔</span><span class="科">小生</span>长途芳艸绿如裀。好把王孙归路分。临行执手问归程。须知欲别情何忍。折柳殷勤赠故人。</p>
        
        <p class="曲"><span class="牌">前腔</span><span class="夹白"><span class="科">生</span>小生回谢一杯。</span>荷蒙佳酝及盘飧。辱爱殷勤送我行。<span class="夹白">卑人</span>看昏鸦集树日将曛。自古道送君千里终须别。西出阳关无故人。</p>
        
        <p class="白">列位请回。<span class="科">外</span>今日一别。动彻经年。须尽一醉。聊尽鄙情。再劝一杯。<span class="科">净</span>说得是。小子意欲行个令吃酒。留员外多叙一叙。<span class="科">众</span>最妙。<span class="科">净</span>各要报脚色过来。<span class="科">众</span>报甚么脚色。<span class="科">净</span>各要自称某姓。兼做某营生。<span class="科">小生外</span>谁人先说起。<span class="科">净</span>依着冯陈褚卫说去。<span class="科">小生外</span>既如此。该冯员外说起了。<span class="科">生</span>学生叨先了。<span class="科">众</span>不敢。<span class="科">生</span>学生姓冯。常年在外做客。自号海舟。<span class="科">外</span>学生姓陈。常年在外教书。自号笔耕。<span class="科">小生</span>学生姓褚。常年在家卖药。自号种杏。<span class="科">净</span>小子姓卫。常年在外算命。自号冰月。如今脚色已定了。各要自家赞四句诗。赞得好者免饮。赞得不好者罚酒三杯。也依着冯陈褚卫说去。<span class="科">生</span>学生冯海舟。在外做客。自赞曰。若做经纪。贼心便起。贱买贵卖。损人利己。阳货曰。为富不仁矣。为仁不富矣。<span class="科">众</span>赞得有道理。只是没了歪诗韵。免饮。<span class="科">外</span>学生陈笔耕。教书先生。自赞曰。坐着一片冷板。生涯四季束修。消尽平生之壮气。结成童稚之冤仇。子曰。温故而知新。可以为师矣。<span class="科">众</span>道得十分有理致。只是没有了扫愁箒。免饮。<span class="科">小生</span>学生褚种杏。是卖药郎中。自赞曰。药依方撮。脉用手按。有活人之心。而无活人之手段。无死人之心。而有死人之手段。书曰。若药不瞑眩。厥疾不瘳。<span class="科">众</span>赞得甚脱俗。只是没有人间禄。免饮。<span class="科">净</span>列位都说过了。如今轮该学生了。休见笑。<span class="科">众</span>不敢。<span class="科">净</span>学生是算命先生。号卫冰月。自赞曰。推造虽是死法。讲命自有活套。科举之后一宿。秋收之时又到。子曰。不知命无以为君子也。<span class="科">众</span>赞得最妙。都免饮。<span class="科">净</span>若只如此。这酒将来何用。我每各人俱劝冯兄一杯。</p>
        
        <p class="曲"><span class="牌">柳摇金</span><span class="科">净</span>莺花千里。鸥波满溪。随处可留题。夜宿舟中饭。晨征马上鸡。想多少离愁别恨。想多少离愁别恨。都在送行时。要祛愁扫恨。频呼酒卮。<span class="科">合</span>双双燕语。两两莺啼。燕语莺啼。混入在离歌声里。</p>
        
        <p class="曲"><span class="牌">前腔</span><span class="科">外</span>萧萧行李。迢迢路岐。翘首望京畿。殿阁红云绕。京城绿树迷。且痛饮琼浆百盏。且痛饮琼浆百盏。何若惜分离。这悲欢聚散。原无定期。<span class="科">合前</span></p>
        
        <p class="曲"><span class="牌">前腔</span><span class="科">生</span>云蒸花气。风牵柳丝。春色鬭芳菲。正好同游赏。那堪远别离。他日到皇都旅邸。他日到皇都旅邸。两地费相思。<span class="夹白"><span class="科">小生</span>此去何时返呵。<span class="科">生</span></span>问何时返斾。茫然未知。<span class="科">合前</span></p>
        
        <p class="曲"><span class="牌">前腔</span><span class="科">小生</span>筵开罗绮。吹竹奏丝。惜别酒迟迟。<span class="夹白">呀。</span>忽见青山坠。俄看白日低。说不尽衷肠心事。说不尽衷肠心事。<span class="夹白"><span class="科">末</span>快行程罢。<span class="科">生</span></span>仆子又相催。且停杯拜别。难禁泪垂。<span class="科">合前</span></p>
        
        <p class="落诗">离筵酒散各回程。<br />更尽匆匆话别情。<br />莫恋东京歌舞地。<br />却教冷落旧时朋。</p>
        
        <h2 id=ch8 class="chapter"><span class="出题">第八出　托媒</span></h2>
        
        <p class="曲"><span class="牌">窣地锦裆</span><span class="科">丑上</span>侬家积祖做牙行。聚宝藏珍尽巨商。凡人若要做新郎。作伐还须是老娘。作伐还须是老娘。</p>
        
        <p class="白">老妇不愁贫。生涯日日新。既能为月老。又会作牙人。老身媒主婆是也。多赖祖宗遗荫。得留买卖生涯。不免在此开设铺面。迎接客商。正是不将辛苦意。难近世间财。</p>
        
        <p class="曲"><span class="牌">玩仙郎</span><span class="科">生</span>山海几梯航。历过红尘白浪。</p>
        
        <p class="白">访得此间乃是媒主婆家里。不免进入去。呀。妈妈拜揖。<span class="科">丑</span>官人万福。<span class="科">生</span>妈妈上姓。<span class="科">丑</span>我老身有名的媒主婆。<span class="科">生</span>为何叫做媒主婆。<span class="科">丑</span>男要娶妇。女要嫁夫。都是老身作伐。卖货的客人。买货的主顾。俱是老身为主。故此叫媒主婆。不知官人下顾。有何贵干。<span class="科">生</span>卑人到此。有两件事请托。<span class="科">丑</span>有那两事。<span class="科">生</span>些须小货。欲烦妈妈货卖。<span class="科">丑</span>卖货在那里。<span class="科">生</span>车子已在门首。<span class="科">丑</span>叫小厮收了官人车上的宝货。<span class="科">内应介丑</span>还有甚事。<span class="科">生</span>卑人为无子嗣。欲娶婢妾。敢烦妈妈作伐。<span class="科">丑</span>元来如此。官人上姓贵表。仙乡何处。</p>
        
        <p class="曲"><span class="牌">大迓鼓</span><span class="科">生</span>吾家庆泽长。世居江夏。冯姓名商。<span class="夹白"><span class="科">丑</span>原来是江夏冯官人。久慕久慕。<span class="科">生</span></span>念独夫老去谁供养。于今将效凤求凰。敢请伐柯。期取弄璋。</p>
        
        <p class="白"><span class="科">丑</span>官人来得遇巧。<span class="科">生</span>怎见遇巧。<span class="科">丑</span>我东邻有个姓张的。急要些银子使用。将亲生女儿愿卖与人。却不是遇巧。<span class="科">生</span>不知此女多少年纪。</p>
        
        <p class="曲"><span class="牌">前腔</span><span class="科">丑</span>张家二八娘。<span class="夹白"><span class="科">生</span>二八十六岁。不知他才貌何如。<span class="科">丑</span></span>他贤如孟光。貌比王嫱。<span class="夹白"><span class="科">生</span>要多少财礼。<span class="科">丑</span></span>你聘财若出银百两。管教今夜便成双。与你执柯。期取弄璋。</p>
        
        <p class="白"><span class="科">生</span>这是一百两银子在此。请收下。<span class="科">丑</span>这银子恐没有一百两。<span class="科">生</span>百两不欠一分。<span class="科">丑</span>我收银子。你收文券。<span class="科">生</span>如何文券就在你处。<span class="科">丑</span>在此久矣。只因高不成。低不就。今日冯官人却好。<span class="科">生</span>文券我收了。倘若不成就。还望另求一家。<span class="科">丑</span>不妨。若是不成。我也还有一个闺女。就嫁你罢。</p>
        
        <p class="落诗">谋事虽在人。<br />成事还在天。<br />娶妾在今夜。<br />生子在明年。</p>
        
        <h2 id=ch9 class="chapter"><span class="出题">第九出　鬻女</span></h2>
        
        <p class="曲"><span class="牌">霜天晓角</span><span class="科">外上</span>居官守分。为国曾输运。<span class="科">净上</span>不意官粮折损。陪偿无路无门。</p>
        
        <p class="白">仕途荆棘生。偶尔遭一蹶。<span class="科">净</span>欲全忠孝心。不顾亲骨肉。<span class="科">外</span>下官姓张。名祖。昔举孝廉。官居运使。不意折损官粮。家私俱已卖尽。尚然不足。如今只得把亲生之女出卖与人。为何不见媒婆来回话。明日又该比较。怎生是好。夫人。好苦呵。<span class="科">小生末上</span>惧法朝朝乐。欺公日日忧。此间已是张运使门首。不免迳入。张大人作揖。<span class="科">外</span>二位作揖。<span class="科">众</span>张大人。你欠下许多钱粮。不肯完纳。明日又该比较了。<span class="科">外</span>老夫只得将亲生之女。出嫁与人。就得完了。<span class="科">小生末</span>卖女儿怎生济得你的急。我明日禀了官。只是监着你。<span class="科">外</span>我决不累你二位。你可在前面小房儿里歇。明日同去便了。<span class="科">小生末</span>就在此间歇了罢。莫信直中直。须防仁不仁。<span class="科">下丑上</span>费了许多心。今日事方成。千里能相会。必是有缘人。张老爹万福。恭喜贺喜。<span class="科">外</span>你来了。我正望你。事可成么。<span class="科">丑</span>我为你费了许多心。走了多少路。本处人家。只出三四十两银子。我想完你的事不得。<span class="科">外</span>多谢多谢。<span class="科">丑</span>如今有个江夏客人。为因无子。他说要娶去做妾。见有一百两银子在此。你每再计较。<span class="科">外</span>也罢。不须再计较了。<span class="科">净</span>老爹。那里叫做江夏。<span class="科">外</span>湖广地方是江夏。也不远。只有二千余里。<span class="科">净</span>呸。老贼。二千里还说不远。<span class="科">外</span>请小姐出来。梳妆上轿。孩儿在那里。</p>
        
        <p class="曲"><span class="牌">西地锦</span><span class="科">贴</span>只恐婚姻事允。终朝低蹙双颦。正是为人莫作妇人身。百年苦乐由人。</p>
        
        <p class="白">爹爹母亲万福。<span class="科">丑</span>小姐万福。<span class="科">外</span>孩儿。你的亲事已成了。就要今日成亲。你可收拾。<span class="科">贴</span>不知爹爹把孩儿嫁与何处人家。<span class="科">外</span>湖广江夏富商。因为无子。娶你为妾。你可梳妆去罢。<span class="科">贴</span>爹爹。孩儿此身是爹爹的。但凭爹爹做主。只是爹爹母亲再无一个儿女。倘百年之后。汤药谁尝。衣衾谁办。何不将孩儿嫁与近些的人罢。<span class="科">外</span>我的儿。我岂不知。方才媒主婆说。本处人只出三四十两银子。却怎么完我的事。如今没奈何。只得割恩全义。</p>
        
        <p class="曲"><span class="牌">山坡羊</span>只为这官粮无从完解。<span class="夹白">儿。</span>只得与你参商恩爱。这狗命不如早死。免得见人离家败。泪满腮。祸从天上来。<span class="夹白">我的儿。你去了呵。</span>我的愁怀郁郁。早晚归冥界。暴露尸骸谁葬埋。<span class="科">合</span>伤悲。亲骨肉何年得再谐。哀哉。你万水千山何日回。</p>
        
        <p class="曲"><span class="牌">前腔</span><span class="夹白"><span class="科">净</span>我儿。你去了。</span>教我将何依赖。谁念我形衰力败。从今后举目无亲。恁凄凉何由得解。这祸胎。<span class="夹白">老儿。</span>因你贪图纲运来。<span class="夹白">指望招个女婿来家。以为养老之基。谁想你如今去了呵。</span>使我孤形吊影有谁揪采。死后无人筑墓台。<span class="科">合前</span></p>
        
        <p class="曲"><span class="牌">前腔</span><span class="科">贴</span>我爹爹不须垂泪。我亲娘自宜宽解。为孩儿合受分离。致一家东飘西败。<span class="夹白">爹爹。</span>这聘财。将去完官库藏来。免得鞭笞刑禁又受人欺害。<span class="夹白">爹娘。儿便去了。</span>我的魂魄终宵梦里回。<span class="科">合前</span></p>
        
        <p class="落诗">卖女完官岂不仁。<br />从今割断义和恩。<br />流泪眼观流泪眼。<br />断肠人送断肠人。</p>
        
        <h2 id=ch10 class="chapter"><span class="出题">第十出　遣妾</span></h2>
        
        <p class="曲"><span class="牌">如梦令</span><span class="科">生上</span>曾记寻常俗谚。说道人离乡贱。匹马走风烟。吹得京尘满面。开筵宴。逆旅议成姻眷。</p>
        
        <p class="白">卑人且喜到京。投下媒主婆家。说娶妾之事。适有张氏之女。将欲嫁人。我已央媒主婆去了。如何不见他来回话。</p>
        
        <p class="曲"><span class="牌">洞房春</span><span class="科">丑上</span>花烛荧煌。洞房今夜开筵宴。<span class="夹白">冯官人。新人已到门首。你可出去迎接。<span class="科">生</span>起动起动。<span class="科">贴上</span></span>玉笙低按。伉俪非吾愿。<span class="科">生</span>老大新婚。灯下羞相见。<span class="科">贴</span>心怀怨。泪痕如线。界破残妆面。</p>
        
        <p class="白"><span class="科">丑云</span>新人已到。筵席已完。你两人当自酬酢一杯。请安置。老身辛苦。也要去安歇。<span class="科">生</span>妈妈请坐。待我酬谢一杯。<span class="科">丑</span>我不坐了。明日来与你煖房。正是天上人间。方便第一。<span class="科">生</span>妈妈。且再坐一坐。</p>
        
        <p class="曲"><span class="牌">桂枝香</span>匆匆开宴。重将烛翦。安排着合卺春杯。灯下交相酬劝。<span class="夹白">呀。</span>看他闷思郁然。闷思郁然。莫不是聘财轻鲜。礼仪疎简。<span class="夹白">小娘子。</span>你且从权。莫道我山妻妒。我的山妻且是贤。</p>
        
        <p class="曲"><span class="牌">前腔</span><span class="科">贴</span>财非轻鲜。礼非疎简。只因有事关心。闷思实难排遣。<span class="夹白"><span class="科">丑</span>小姐。</span>你且莫怨天。且莫怨天。怨天天远。况你的事难展转。<span class="科">贴</span>这其间。欲诉衷肠事。伤心不可言。</p>
        
        <p class="白"><span class="科">丑</span>小姐。如今生米做成熟饭了。又何必如此推阻。我晓得了。冯官人。那小姐是个闺门之女。你须酬劝。我自回避了罢。<span class="科">生</span>岂不闻男子生而愿为之有室。女子生而愿为之有家。当此新婚。此乃人生一乐也。何必挂怀。<span class="科">贴</span>奴家虽系新婚。实衔旧恨。忡忡之气。郁郁之怀。何能已已。<span class="科">生</span>问小娘子有何心事。可与卑人一说。</p>
        
        <p class="曲"><span class="牌">前腔</span><span class="科">贴</span>言之惭赧。只恐逆流难挽。痛双亲衰老无儿。我去了何人为伴。<span class="夹白">我的爹娘。</span>从今别后。从今别后。山遥水远。抱负终天之怨。好心酸。<span class="夹白">我的爹娘。</span>若要重相见。三更梦里旋。</p>
        
        <p class="曲"><span class="牌">前腔</span><span class="科">生</span>与你红丝新绾。期为姻眷。缘何不念新婚。愁锁双眉不转。你有事尽言。有事尽言。与伊分辨。不须愁怨。这姻缘。想他就里非无屈。其间必有冤。</p>
        
        <p class="曲"><span class="牌">前腔</span><span class="科">贴</span>严君游宦。时乖多难。<span class="夹白"><span class="科">生</span>你原来是宦家之女。令尊做甚么官来。<span class="科">贴</span></span>只因纲运他方。欠折官粮一半。<span class="夹白"><span class="科">生</span>运折了官粮。如何处置。<span class="科">贴</span>说也惶恐。</span>却卖妾抵偿。卖妾抵偿。非吾之愿。教我如何不怨。有谁怜。<span class="夹白">我的爹娘。</span>儿去亲无倚。心旌两地悬。</p>
        
        <p class="曲"><span class="牌">前腔</span><span class="科">生</span>听他哀情凄惨。使我勃然色变。你双亲衰老无儿。何忍把你天伦离间。<span class="夹白">小娘子。</span>不须泪涟。不须泪涟。把你送归庭院。<span class="夹白"><span class="科">贴</span>想我家父必将银子完官去了。奴家情愿随官人去也。<span class="科">生</span></span>你也不须留恋。请回旋。教你骨肉重完聚。别选姻缘遂百年。</p>
        
        <p class="白">待我唤媒婆出来。妈妈有请。<span class="科">丑上</span>自不整衣毛。何须夜夜嚎。呀。官人。你两个为何不睡。只管在此絮叨叨说什么。<span class="科">生</span>妈妈。原来这小娘子是宦家之女。岂可与人为妾。况他父亲。再无儿女。我的家乡又远。是绝他后嗣。于心何安。你可快送他回去。<span class="科">丑</span>这有何难。一物不成。两物见在。你还他人。他还你银。小姐。你只管哭哭啼啼。如今冯官人要送你回去。这聘财银子。必定是要还他。<span class="科">贴</span>这聘礼银必定纳官用了。<span class="科">生</span>妈妈。你又差了。如今我情愿送它回去。怎么说起财礼银来。我一分一厘也不要了。<span class="科">丑</span>官人。我如今送他回去。你且收下文券在身边。不怕他不还你的银子。<span class="科">生</span>妈妈。我不是这样人。自古道周急不继富。他父亲在患难之中。我当助之。如何说这等话。娘子。收下文券去。<span class="科">丑</span>难得这好人。小姐。你可拜谢了冯官人去罢。<span class="科">贴</span>官人请上。待奴家拜谢。</p>
        
        <p class="曲"><span class="牌">忆莺儿</span>君最贤。怜妾艰。遣妾还家不索钱。仁义于君得两全。德深似渊。量宏似天。阴功最大行方便。<span class="科">合</span>望苍天。与他前程远大。瓜瓞永绵绵。</p>
        
        <p class="曲"><span class="牌">前腔</span><span class="科">生</span>你且休叹嗟。免泪涟。<span class="夹白">我要娶妾呵。</span>本求子嗣得两全。忍教你父子分两边。<span class="夹白">如今遣还你父亲呵。</span>去珠复还。缺月再圆。一家骨肉重相见。请回旋。从今如愿。别择个好姻缘。</p>
        
        <p class="曲"><span class="牌">前腔</span><span class="科">丑</span>你把聘财。轻弃捐。济人急难胜结缘。阴德从来感动天。位登寿山。广种福田。何愁眼下无姻眷。似君贤。麟儿早赐。庆泽永流传。</p>
        
        <p class="落诗">子嗣从来不可无。<br />全凭阴骘去相扶。<br />若还阴德无儿子。<br />到老终为一独夫。</p>
        
        <h2 id=ch11 class="chapter"><span class="出题">第十一出　归妹</span></h2>
        
        <p class="曲"><span class="牌">生查子</span><span class="科">外上</span>寒灯挂壁间。照见头如雪。<span class="科">净上</span>不见绿窗人。两泪空流血</p>
        
        <p class="白">宦情羁思独悲新。今夜灯前少一人。<span class="科">净</span>老去且教谁作伴。病来只与死为邻。<span class="科">外</span>奶奶。适来孩儿刚刚出门。有人来说富丞相亡了夫人。欲娶我家孩儿为正室。一闻此言。教我悔之不及。<span class="科">净</span>都是你这老贼。急急忙忙。干出这样事来。再迟一回。却不是好。<span class="科">外</span>你不要只管埋怨。我和你命该如此。</p>
        
        <p class="曲"><span class="牌">五更转</span>我命运乖。粮运折。家私都准折。东那西辏犹还缺。一女多娇。将他来抛撇。心痛伤。情惨切。肠郁结。天恩废尽。废尽彛伦绝。哭得我两眼俱昏。泪枯流血。</p>
        
        <p class="曲"><span class="牌">前腔</span><span class="科">净</span>想不休。思不歇。何当心苦切。心中苦切。苦切和谁说。展转踌躇。肝肠百裂。<span class="夹白">你看东邻西舍。人家女儿。在灯前灯下。喜喜欢欢。惟有我家呵。</span>人不和。家不祥。天作孼。夫妻对面。对面相悲咽。未审母子相逢。何年何月。</p>
        
        <p class="曲"><span class="牌">玩仙灯</span><span class="科">丑贴上</span>谯鼓已三更。草堂中尚遗灯影。</p>
        
        <p class="白"><span class="科">贴</span>爹爹母亲开门。<span class="科">外</span>奶奶。好似我孩儿的声音。<span class="科">净</span>呸。老贼。买干鱼放生。不知些死活。他如今不知弄得怎么样在那里了。还要想他还家。<span class="科">贴</span>爹爹开门。<span class="科">净</span>呀。果然是女儿声音。他才出门去。如何就回。事有可疑。</p>
        
        <p class="曲"><span class="牌">唐多令</span>一见好心惊。还疑梦里形。</p>
        
        <p class="白"><span class="科">外</span>奶奶。孩儿为何回来了。</p>
        
        <p class="曲"><span class="牌">玉山颓</span><span class="科">丑</span>百金为聘。这婚姻适来已成。那冯君闻你无儿。何忍断绝你天伦。<span class="夹白"><span class="科">外</span>多蒙他哀怜。只是聘财纳之于官了。如何是好。<span class="科">丑</span></span>那冯君说定。事急吾当相赠。<span class="夹白"><span class="科">外</span>这个怎么使得。须是要还他的银子才是。<span class="科">净</span>老贼。你银子在那里。<span class="科">丑</span></span>老爹不必多僝僽。请自宽心。他把婚书文券送还君。</p>
        
        <p class="白"><span class="科">外</span>孩儿。果有此事么。</p>
        
        <p class="曲"><span class="牌">前腔</span><span class="科">贴</span>儿身侥幸。喜今朝又见双亲。倘明朝一出京城。何日里得归乡井。<span class="夹白">爹妈。</span>那冯君可敬。他量大心慈身正。<span class="科">合</span>合宅蒙恩庆。拜告神明。愿他多生儿子做公卿。</p>
        
        <p class="曲"><span class="牌">前腔</span><span class="科">外</span>深恩熟省。怎当他盛德厚情。但愿结草今生。不结草死不目瞑。白金十锭。谁肯在难中相赠。<span class="科">合前</span></p>
        
        <p class="曲"><span class="牌">前腔</span><span class="科">净</span>事难前定。聘已成谁知变更。<span class="夹白">孩儿。富丞相亡了夫人。要娶你为正室。</span>这亲事若得完成。早晚间得以相亲。穷通衰盛。一切皆由天命。<span class="科">合前丑</span></p>
        
        <p class="白">老爹。夜深了。告别。<span class="科">外净</span>明日富家求亲。媒婆还要劳你。烦你多多拜上冯官人。蒙他盛情大德。明早到你宅上拜谢。<span class="科">丑</span>他明日五更就去。不劳了。</p>
        
        <p class="落诗">更深无酒又无茶。<br />夜静人稀要转家。<br />拜上冯君当结草。<br />黄沙盖面不忘他</p>
        
        <h2 id=ch12 class="chapter"><span class="出题">第十二出　赏花</span></h2>
        
        <p class="曲"><span class="牌">踏莎行</span><span class="科">旦上</span>诸品花王。根同黑壤。侬家一种非凡相。空团低坠碧栏前。月魂长绕瑶台上。</p>
        
        <p class="白">桃脸瘦。柳眉垂。天涯游子未曾归。闲花满地无人扫。赖有东风着意吹。奴家母亲。知员外去京。昨日到来看奴家。正遇庭前牡丹花开。为此备办一杯果酒。去请陈笔耕娘子。褚种杏娘子。同来翫赏一回。至今不见他来呵。<span class="科">末上</span>种花人不在。自有赏花人。告孺人。陈娘子褚娘子来了。</p>
        
        <p class="曲"><span class="牌">前腔</span><span class="科">小贴上</span>春满华堂。花飞锦帐。簷头红日高三丈。流莺啼过碧纱窗。笙歌一派供清赏。</p>
        
        <p class="白"><span class="科">旦</span>母亲万福。<span class="科">小贴</span>孩儿。我为你夫婿远出未回。特来看你安否。<span class="科">旦</span>喜庭前白牡丹花开。去请褚陈二娘子同母亲赏翫一回。却不是好。</p>
        
        <p class="曲"><span class="牌">六么令</span><span class="科">丑上</span>豪门来往。骨骸中都是风光。三分模样十分妆。红绣袄。绿罗裳。路人一见魂多丧。路人一见魂多丧。</p>
        
        <p class="曲"><span class="牌">前腔</span><span class="科">净上</span>裙衫京样。称身材不短不长。珠花斜插鬓云傍。眉黛秀。口脂香。百般妆出妖娆相。百般妆出妖娆相。</p>
        
        <p class="白"><span class="科">净丑</span>孺人万福。<span class="科">小贴旦</span>陈娘子褚娘子万福。<span class="科">丑</span>老孺人几时到此。<span class="科">小贴</span>老身昨日到此看小女。<span class="科">净丑</span>小孺人。我每不当叨扰。<span class="科">旦</span>喜庭前牡丹盛开。特请你二位赏翫一回。<span class="科">丑</span>果然白牡丹花开了。<span class="科">旦</span>将酒过来。<span class="科">小贴</span>赏花人在花前立。人不如花颇羞涩。<span class="科">旦</span>一杯淡酒酬花神。酒滴花枝似垂泣。<span class="科">净</span>人生富贵家。庭栽富贵花。<span class="科">旦</span>赏花人忆种花人。种花人在天之涯。<span class="科">丑</span>花如人面白。人似花颜色。花谢明年还再开。人老少年不再得。<span class="科">旦</span>看花今日人团圆。惟愿常年似花好。</p>
        
        <p class="曲"><span class="牌">惜奴娇</span>缟素花王。逞清真国色。冷淡天香。寒丛里偏惹蜂蝶飞攘。<span class="科">净丑</span>春光。点缀奇葩。绿叶交辉。碧枝相傍。<span class="科">小贴</span>端详。宛然似玉天仙身跨彩鸾飞降。</p>
        
        <p class="曲"><span class="牌">前腔</span>非常。月貌冰肤。甚清于魏紫。雅似姚黄。风帘外只见玉毬飘荡。<span class="科">贴</span>不让。兴庆池东。沉香亭北。红尘十丈。<span class="科">净丑</span>还像。杨太真洗妆时倦倚象牙床上。</p>
        
        <p class="曲"><span class="牌">鬭玉蟾</span><span class="科">小贴</span>谁将。种近华堂傍。明珠帘箔烂熳银屏帐。把尘埃拂拭玉泉滋养。<span class="科">旦</span>阶上。一番风雨过。西子浴兰汤。泛瑶觞。人正在春雪香中临轩相赏。<span class="科">净丑</span>幽芳。独占春阳。那韶华俗眼等闲谁向。也不知曾种洛阳沃壤。梦想。玉杯盛露冷。琼树带清香。似西方。迦罗国梵王觉悟深颜色相。<span class="科">合前</span></p>
        
        <p class="曲"><span class="牌">锦衣香</span><span class="科">合</span>古样妆。真堪尚。傅粉郎。难相访。摘献金仙。玉瓶供养。花枝烂熳挂秋霜。春深时候。错认重阳。启纱窗觑望。绿烟明月辉朗。珠露凝香。辨汗沾玉颖轻巧。笼霞彩半酣春酿。</p>
        
        <p class="曲"><span class="牌">浆水令</span>貌堂堂飞琼遗像。气洋洋色睹秋娘。纷纷红紫鬭浓妆。怎如他一种清芳。东风恶无力抗。都坠在百宝阑杆上。琼瑶蕊。琼瑶蕊半含半放。如有待。如有待探花郎。</p>
        
        <p class="曲"><span class="牌">尾声</span><span class="科">合</span>清华骨相异寻常。多开向富贵门墙。愿岁岁年年人共赏。</p>
        
        <p class="白"><span class="科">丑</span>老孺人。明日可到寒舍告茶。<span class="科">小贴</span>老身明早就回。多承厚情。<span class="科">净丑</span>小孺人。厚扰。告辞了。</p>
        
        <p class="落诗">花前一举觞。<br />花里素霓裳。<br />一笑出门去。<br />花枝照夕阳。</p>
        
        <h2 id=ch13 class="chapter"><span class="出题">第十三出　秉操</span></h2>
        
        <p class="曲"><span class="牌">忆秦娥</span><span class="科">小生上</span>别却家山到此行。白云一望自伤情。昨宵一枕还乡梦。又被鸡声唤却醒。</p>
        
        <p class="白">我自家王以德是也。原系鄂州江夏人氏。为被豪民胡大才贪我妻色。将我虚陷盗赃。坑入牢底。不意得蒙冯员外慨然代纳赃银。临行又助盘费。到此供役。如今开个酒饭店在此。尽可度日。我想若非冯员外之赐。定作牢底孤魂。妻为他人之妇。此恩此德。如何放得下。争奈供役未满。不得还乡。报他的大恩。今日在此焚香礼拜。愿他多生贵子。福禄双全。今日无事。不免叫妻子出来拜礼一番。多少是好。娘子那里。</p>
        
        <p class="曲"><span class="牌">绕地游</span><span class="科">贴上</span>思念恩深似海。何时报答春晖。</p>
        
        <p class="白">官人。你叫奴家怎么。<span class="科">小生</span>娘子。我到此供役。只道死于他乡。不料事体平安。日逐尽可度日。若非冯公之恩。焉有今日我如今写他的牌位在此。我和你焚香礼拜一番何如。<span class="科">贴</span>正该如此。官人请拈香则个。</p>
        
        <p class="曲"><span class="牌">玉交枝</span><span class="科">小生</span>吾身不幸。值非灾九死一生。<span class="夹白">冯员外。</span>若非你轻财重义相怜悯。我残生已入幽冥。<span class="夹白">皇天。</span>愿他多生贵子做公卿。全家食禄延余庆。<span class="科">合</span>愿穹苍无私显灵。鉴善恶明明昭应。</p>
        
        <p class="曲"><span class="牌">前腔</span><span class="科">贴</span>我为遭逢奸佞。为花容亡家破身。<span class="夹白">官人。</span>只道今生不得同衾枕。岂期腐草为萤。若非员外施大恩。夫南妇北成灰烬。<span class="科">合前</span></p>
        
        <p class="曲"><span class="牌">望远行</span><span class="科">生上</span>行色一鞭残照里。问牧童酒家何处。<span class="科">丑上</span>暂停劳顿驻征车。邮亭畔酒旗摇曳。</p>
        
        <p class="白"><span class="科">生</span>行尽山程又水程。邮亭深处酒旗青。呼童且把征车驻。明日听鸡戴月行。卑人冯商。自京还。不觉又是河南地方。如今天色已晚。小厮。看前面有店。在那里投宿。明日早行罢。<span class="科">丑</span>员外在此。待我去看来。<span class="科">小生</span>甚么人。<span class="科">丑</span>是投宿的。店主人。我有些认得你。<span class="科">小生</span>便是。我也有些认得你。<span class="科">丑</span>你上姓。<span class="科">小生</span>我是王以德。<span class="科">丑</span>我和员外在此。<span class="科">小生</span>莫非江夏冯员外。<span class="科">丑</span>便是。<span class="科">小生</span>呀。快请进来。</p>
        
        <p class="曲"><span class="牌">哭相思</span><span class="科">小生贴</span>山遥水远见无由。今日相逢邂逅。再生恩德不能酬。如见生身父母。</p>
        
        <p class="白">员外请上。待我夫妻二人。拜谢员外。<span class="科">生</span>不劳。<span class="科">小生</span>蒙员外活命之恩。又助盘费。员外真是重生父母再养爹娘。奈供役未满。不得回家报答。夫妻二人。日夜在此焚香礼拜员外。<span class="科">生</span>不须如此。<span class="科">小生</span>娘子快杀鸡治酒。<span class="科">贴</span>晓得了。正是恩人相见处。两眼倍生光。<span class="科">下生</span>乡兄在此。日子得过么。<span class="科">小生</span>多蒙员外挂念。托赖尊庇。尽可度日。只是不能报员外大恩。<span class="科">生</span>且不要说。<span class="科">贴上</span>鸡烹已熟。黄黍已炊。官人。酒在此。</p>
        
        <p class="曲"><span class="牌">驻云飞</span><span class="科">小生</span>满捧磁瓯。<span class="夹白">员外。</span>活命之恩未得酬。今日相逢偶。仓卒无何有。<span class="夹白">嗏。</span>草舍可淹留。休嫌卑陋。<span class="夹白"><span class="科">生</span>何须杀鸡。<span class="科">小生</span>员外。</span>我剖腹剜心不足为过厚。我不是辜恩负义流。</p>
        
        <p class="曲"><span class="牌">前腔</span><span class="科">生</span>看你情意绸缪。何必叨叨诉旧愁。只是你命合非灾咎。借我轻扶救。<span class="夹白">嗏。</span>我素不望人酬。不须僝僽。蒙你鸡黍相留兀自难消受。把旧事从今一笔勾。</p>
        
        <p class="白">酒多了。不消再斟。<span class="科">小生</span>领命。不敢多奉。请安置罢。<span class="科">生</span>过扰了。<span class="科">小生</span>娘子。你来。我和你说。我虽不曾读书。尝闻说道雀解衔环。犬知结草。古人一饭之德。尚且不忘。我受冯员外活命之恩。将何以报。我当初事出无奈。将你卖与冯员外。得银完赃。不想他大德。替我完赃。临行又助盘费。如此大恩。实难补报。你本该是他的人。如今到与我复合在此。他虽无苟且之心。我当有报本之意。你可进房中。替他铺床叠被。不妨就将我的本意对他说。<span class="科">贴</span>晓得了。<span class="科">小生</span>出妻献子非无为。结草衔环却有因。<span class="科">下贴</span>员外请茶。<span class="科">生</span>呀。如何着妻子送茶来。我不要茶。<span class="科">贴</span>员外。我丈夫每日在家感念员外。<span class="科">生</span>念我怎的。<span class="科">贴</span>他说道雀解衔环。犬知结草。古人一饭之德。尚且不忘。员外活命之恩。将何以报。丈夫原将我卖与员外。我本是员外家的人。到与丈夫复合在此。今夜难得员外在此。妾当铺床叠被。<span class="科">生</span>你不是报我。反来丧我名节。<span class="科">贴</span>员外不必峻拒。请安置罢。</p>
        
        <p class="曲"><span class="牌">啄木儿</span><span class="科">生</span>人所贵德行优。我一点良心日自修。<span class="夹白">娘子。你快去。<span class="科">贴</span>门也锁了。那里去。<span class="科">生</span>你锁了门呵。</span>我是柳下惠至晓不迷。只不如鲁男子闭户无求。若是他人妻子吾淫媾。吾家妻子遭人诱。这天报昭昭怎肯休。</p>
        
        <p class="曲"><span class="牌">前腔</span><span class="科">贴</span>非君诱岂汝求。为受活命之恩未得酬。从夫命身属于君。须知覆水难收。妾身不是墙花柳。只为恩山义海难消受。故把明珠暗里投。</p>
        
        <p class="白"><span class="科">生写字介贴夺介</span>夜深了。睡了罢。<span class="科">生</span>娘子差了。</p>
        
        <p class="曲"><span class="牌">前腔</span>但闻得男先女有所求。你可女先于男礼不周。<span class="夹白"><span class="科">贴</span>只是一宵之爱。何须峻拒。<span class="科">生</span></span>岂不闻邮亭中一夜风流。番做了万年遗臭。<span class="夹白"><span class="科">贴</span>员外。奴家非是邮亭之妇。又无一个人知觉。<span class="科">生</span></span>伊家夫主能瞒否。皇天后土难欺漏。怎做得襟裾一马牛。</p>
        
        <p class="曲"><span class="牌">琥珀坠</span><span class="科">贴</span>看他严声厉色。言出鬼神愁。正气漫漫冲斗牛。教我赧颜厚颊自含羞。休休。辜负御沟红叶空流。</p>
        
        <p class="曲"><span class="牌">前腔</span><span class="科">生</span>佳人窈窕。月闭与花羞。只是我雅操坚持不妄求。那败伦伤化岂良谋。休休。与你冰炭同炉两不相投。</p>
        
        <p class="曲"><span class="牌">尾声</span>通宵方寸无差谬。不比寻常鼠狗偷。<span class="科">贴</span>看他正大光明类孔周。</p>
        
        <p class="白"><span class="科">生</span>天明了。叫京儿起来做饭。<span class="科">小生上</span>明月去来应有意。白云聚散本无心。员外。天还未明。<span class="科">生</span>年近了。起身回家去。就此告别。<span class="科">小生</span>难得员外到此。再少住几日。<span class="科">生</span>要去了。明年三月。再来看你。请了。</p>
        
        <p class="落诗">鸡黍相留意颇浓。<br />一番情话又成空。<br />两处浮萍归大海。<br />人生何处不相逢。</p>
        
        <p class="白"><span class="科">小生吊场</span>娘子。我和你收拾家火进去。卓儿上甚么东西。呀。原来一包银子。上面写着奉还酒饭银二钱。咳。有这样好人。我受他恩惠。一饭也不肯吃。又交还银子。这等人当于古人中求之。娘子。他昨夜说甚么。<span class="科">贴</span>他见我在傍边。一夜并不曾睡。将一枝笔。只管写字到天明。<span class="科">小生</span>他写甚字。<span class="科">贴</span>我留他一纸在此。<span class="科">小生</span>将来我看。美色人人好。皇天不可欺。我不淫人妇。人不淫我妻。呀。天下有这等好人。</p>
        
        <p class="曲"><span class="牌">琥珀坠</span><span class="科">贴</span>他身如泥塑。秉烛到天明。他一点仁心认得真。教我空倍笑语枉相亲。他频频只说道淫人妻女。怕妻女淫人。<span class="夹白"><span class="科">小生</span>胡大才。</span>你这无知恶少。见色便迷心。<span class="夹白">员外。</span>与你存心霄壤分。不图人报广施恩。神明。愿他多生贵子。福禄寿同增。</p>
        
        <p class="白">娘子。待我赶上。送他一程。</p>
        
        <p class="落诗">我为知恩要报恩。<br />恩仇自古要分明。<br />始信路遥知马力。<br />果然日久见人心。</p>
        
        <h2 id=ch14 class="chapter"><span class="出题">第十四出　鬭东</span></h2>
        
        <p class="曲"><span class="牌">缕缕金</span><span class="科">外小生净丑上</span>车儿紧。马如飞。往来人似蚁。南北路东西。千里京华道。不胜迢递。望乡关杳杳白云飞。红尘染衣袂。</p>
        
        <p class="白">列位都是行路的。赶到祥符县地方去借宿罢。</p>
        
        <p class="曲"><span class="牌">前腔</span><span class="科">净</span>天已晚。日沉西。归人争渡紧。茅舍掩柴扉。前村寻宿店。且衔杯。只因心急步行迟。停骖解行斾。</p>
        
        <p class="白"><span class="科">外</span>此处有店房。列位同投宿了罢。<span class="科">净</span>正是。店主人有么。<span class="科">末上</span>酿成春夏秋冬酒。醉倒东西南北人。甚么人。<span class="科">众</span>投宿的。<span class="科">末</span>请里面坐。四位一伙来的么。<span class="科">净</span>正是。一房同歇罢。列位。今夜各出所有。打个平火如何。<span class="科">众</span>依命。<span class="科">净</span>酒保。你去看四分银子好酒。四分银子嗄饭来。<span class="科">末</span>有。<span class="科">净</span>敢问列位姓号。以便称呼。<span class="科">外</span>老夫姓孙。名丙。衢州人氏。自京中行医回来。<span class="科">小生</span>小子姓赵。名甲。襄阳人氏。京中卖药回来。<span class="科">净</span>小子姓钱。名乙。兰溪人氏。京中算命回来。<span class="科">丑</span>小子姓李。名丁。在京看地理回来。<span class="科">末</span>有酒在此。</p>
        
        <p class="曲"><span class="牌">排歌</span><span class="科">净丑</span>邂逅相逢。情怀更浓。通宵畅饮千钟。人生不饮总成空。洞口桃花也笑侬。歌一曲。饮数钟。楼头不觉鼓三冬。<span class="科">合</span>身如寄迹似蓬。长安日日醉春风。</p>
        
        <p class="曲"><span class="牌">前腔</span><span class="科">小生外</span>萍水他乡。情投意浓。杖头不惜钱空。休将酒数问石崇。歌罢桃花扇底风。斟绿醑。劝碧筒。玉壶不觉已筛空。<span class="科">合</span>双眉晕。两颊红。座上依稀尽醉翁。</p>
        
        <p class="白"><span class="科">末</span>列位。夜深了。请睡罢。<span class="科">小生</span>今夜店中人杂。不免解开了包。把银子袋儿放在枕头底下睡。小心天下去得。大胆寸步难行。<span class="科">做睡介</span></p>
        
        <p class="曲"><span class="牌">前腔</span><span class="夹白"><span class="科">末</span>天色大明了。</span>古寺山僧。频敲晓钟。看看斗柄横东。房中客侣笑声雄。唱饮通宵兴更浓。忙收拾。启荜蓬。竹炉汤沸火初红。<span class="科">合</span>黄粮熟。绿酒浓。相逢不饮总成空。</p>
        
        <p class="白">客官。天色已大明了。起来吃饭。<span class="科">众</span>天色果然大明了。还了酒钱饭钱。收拾行程罢。<span class="科">末</span>吃些饭去。<span class="科">众</span>要赶路程。不吃饭了。</p>
        
        <p class="落诗">唱饮通宵到五更。<br />不知红日又东升。<br />路上有花并有酒。<br />一程分作两程行。</p>
        
        <h2 id=ch15 class="chapter"><span class="出题">第十五出　断金</span></h2>
        
        <p class="曲"><span class="牌">望吾乡</span><span class="科">生上</span>道路迢遥。风寒雪又飘。红尘滚滚长安道。镜中两鬓萧然皓。碌碌江湖老。身穿幽壑过小桥。渔父停其棹。</p>
        
        <p class="白">过了山冈又水涯。豪吟马上看梅花。途中积雪深三尺。客旅冬残未到家。京儿。这里是祥符县地方。投宿了。明早再行。叫店主出来。<span class="科">末上</span>清酒豁辙香。白酒赛东阳。早上尝不得。晚来好醋姜。是谁。<span class="科">生</span>投宿的。<span class="科">末</span>客官请进。任凭自在这里安歇罢。<span class="科">生</span>也罢。只是明日早煮饭。我五更就行。要赶家去过年。<span class="科">末</span>小人四更就有饭。客官请安置。<span class="科">生睡介</span>呀。床下是什么包裹。原来是个银袋儿。里面好重。想必是借宿的人失落在此。待我开了看一看。我自不取他的。于心无愧。这是十五包。每包有十两重。这又是一包。内封银二十两。烦寄付家兄张孔孝收乞。这个人好不仔细。幸是卑人拾得。若是别人拾了。却如之奈何。</p>
        
        <p class="曲"><span class="牌">红衲袄</span><span class="夹白">银子。</span>你是天地间造化根。人为你费尽了辛与勤。人为你餐风宿水忧成病。人为你戴月披星晓夜行。人为你似鱼鳖渡海滨。人为你伴虎狼登峻岭。<span class="夹白">银子。</span>人若一日无君也。壮士无颜人所轻。</p>
        
        <p class="曲"><span class="牌">前腔</span><span class="夹白">银子。</span>人为你父与子伤了天性恩。人为你兄和弟伤了手足情。丈夫无你妻不敬。主若无伊仆慢轻。君子儒因无你失了朋友信。贞洁妇为你做了失节人。<span class="夹白">银子。</span>人若一日无君也。伶俐聪明做了蒙懂人。</p>
        
        <p class="曲"><span class="牌">前腔</span><span class="夹白">银子。</span>多少读书人为你把纲常紊。多少廉能官为你把公论倾。多少强求的为你丧了残生命。多少善求的为你忘了廉耻情。那成家子为你多悭吝。那败家子把你如粪土轻。<span class="夹白">银子。</span>人若一日无君也。说得乱坠天花也人不听。</p>
        
        <p class="白">我想起来。</p>
        
        <p class="曲"><span class="牌">前腔</span>那子孙贤何须用你每。那子孙愚任你积如山也易倾。竟不知荣枯得失皆前定。何必劳劳苦用心。那匿爱的为你图侥幸。贪得的为你常不平。一团和气为你成仇也。重义轻财有几人。</p>
        
        <p class="白">京儿。收了这银子。<span class="科">末</span>人无利己。谁肯早起。客官有饭了。<span class="科">生</span>店主。前夜有甚么人在此房借歇。<span class="科">末</span>这里来千去万。那得工夫问他。<span class="科">生</span>我要在此等一乡亲同行。多奉些房金。再住一二日何如。<span class="科">末</span>客官要住再住。<span class="科">生</span>只是打搅。</p>
        
        <p class="落诗">坐间甲子疾如星。<br />一片归心趱去程。<br />只为临财毋苟得。<br />大刀头折暂留行。</p>
        
        <h2 id=ch16 class="chapter"><span class="出题">第十六出　空归</span></h2>
        
        <p class="曲"><span class="牌">一翦梅</span><span class="科">外上</span>茕茕老叟守蜗居。只为儿在天涯。教人终日倚门闾。盼杀音书。不见音书。</p>
        
        <p class="白">父子不相叙。兄弟各一天。雁飞不到处。人被利名牵。老夫姓赵。名得济。不幸荆妻先逝。所生二子。长男赵甲。娶钱氏。且喜宜室宜家。次男赵乙。已曾定下孙氏之女。因老夫囊箧萧然。尚未遂他室家之愿。老夫自惭老景无多。将祖遗薄田半顷。典得本银五十两。托付与二孩儿到京贸易。不想他一去二年。杳无音信。如今秋粮夏税。逼迫无措。以此日夜悬望。但不知他得失如何。可叫大孩儿请个先生卜一卦。讨个消息也好。孩儿那里。</p>
        
        <p class="曲"><span class="牌">前腔</span><span class="科">丑上</span>堂前亲老景桑榆。终日长吁。终夜长吁。<span class="科">贴上</span>只为他乡游子未曾归。他甚日怀舒。待回日怀舒。</p>
        
        <p class="白"><span class="科">丑</span>爹爹拜揖。<span class="科">贴</span>公公万福。<span class="科">外</span>孩儿。你兄弟出去二年。不知他经商得失如何。你去请个先生占卜占卜。问个吉凶才是。<span class="科">丑</span>孩儿今早去问卜来。他说只是凶中有吉之象。应在这早晚可到。<span class="科">外</span>既如此。可倚门而望。</p>
        
        <p class="曲"><span class="牌">傍妆台</span>我孩儿长安为客。一去二年余。不知他踪迹将何寄。空教我意踌蹰。<span class="夹白">皇天。</span>只愿他梯山航海无危险。万贯腰缠返故庐。<span class="科">合</span>天寒岁暮。风餐水栖。只为利缰名锁。父子各东西。</p>
        
        <p class="曲"><span class="牌">前腔</span><span class="科">丑</span>自伤悲只因微利。把荆树两分离。父年老如风烛。母暴露未归泥。<span class="夹白">皇天。</span>祝愿他来时风送滕王阁。只怕运退雷轰荐福碑。<span class="科">合前</span></p>
        
        <p class="曲"><span class="牌">不是路</span><span class="科">小生上</span>心急行迟。二载天涯客旅羁。今归去。门墙依旧掩柴扉。<span class="夹白">爹爹叩头。哥哥嫂嫂拜揖。<span class="科">外</span>孩儿。你回来了。<span class="科">丑</span>兄弟回来。好了。<span class="科">外</span></span>闷怀舒。你经年远别因何事。未审你经营事怎的。<span class="科">小生</span>孩儿叨蒙严父亲兄庇。胜似扬州跨鹤归。<span class="科">合</span>不胜之喜。不胜之喜。</p>
        
        <p class="曲"><span class="牌">皂兔序</span><span class="科">外</span>我老年亲终日倚闾。母暴露不能安置。你的绿鬓妇年已及笄。不能彀宜家宜室。喜今朝满载归。父和子兄和弟一团和气。<span class="科">合</span>鱼沉雁杳二年有余。喜今朝团圆欢笑。其乐何如。</p>
        
        <p class="曲"><span class="牌">前腔</span><span class="科">小生</span>非是儿违亲远离。也只为利缰牢系。幸遭逢货殖高资。三倍利不求而至。因此上久迁延。羁逆旅二年余始得归计。<span class="科">合前</span></p>
        
        <p class="曲"><span class="牌">尾声</span><span class="科">合</span>求名夺利夸得意。胜似状元及第。骨肉团圆把怀抱舒。</p>
        
        <p class="白"><span class="科">外</span>孩儿。为何一去二年。杳无音信。教我与你哥哥日夜担忧。且喜你得意回来。不枉了经年之别。<span class="科">小生</span>告爹爹哥哥嫂嫂知道。孩儿叨蒙亲庇。头一年买了四十两银子药材到京。京中正缺药材。卖了八十两。第二年在临清买了八十两银子棉布。京中正缺棉布。卖了一百五十两。生意匆匆。故此有违甘旨之奉。临行之时。又有西邻张孔孝的兄弟。央孩儿寄带家书一封。白银二十两。也在包裹里面。<span class="科">外</span>好好。谢天地。谢天地。大孩儿。你可治些酒殽。与你兄弟接风。<span class="科">丑</span>正是。娘子快去杀鸡治酒。与我兄弟接风。<span class="科">外</span>孩儿。你可将银子交与哥哥收了。<span class="科">小生</span>呀。不好了。<span class="科">外</span>怎么不好了。<span class="科">小生</span>是了是了。<span class="科">外</span>怎么是了。<span class="科">丑</span>是怎么了。<span class="科">小生</span>不好了。那夜在祥符县地方借宿。因见店中人杂。把银袋儿放在枕头底下。第二日急忙赶路。忘记取来。不好了。<span class="科">外</span>何不死。你这不肖的畜生。你所干甚事。把银子失落了。空手回来。这等没用的东西。倒不如打死了罢。<span class="科">丑</span>爹爹。不要听他哄你。他那里买甚么药材。甚么棉布。他将本钱饮酒宿娼花费了。如今回来哄你。自古道财与命相连。我如今官粮纳不成。私债还不成。左右是个死。不如把你这败子推下水去渰死罢。<span class="科">外</span>正该淹死这不肖的狗畜生。<span class="科">贴</span>自古道易求者田地。难得者兄弟。官人不可执一时之忿。便伤了手足之情。银子去了。还有复得之时。兄弟死了。更无再得之理。</p>
        
        <p class="曲"><span class="牌">四边静</span><span class="科">外</span>流荡忘返丧家狗。你的心胆大如斗。一去二年余。回家剩空手。将没做有。出乖露丑。<span class="夹白">我没了这银子。不如死了罢。</span>我命合该休。<span class="夹白">大孩儿。</span>可怜你母棺风雨杇。</p>
        
        <p class="曲"><span class="牌">前腔</span><span class="科">丑</span>你那诓财背义真禽兽。你去忘忧恣花酒。今日假乖张。把花言强分剖。教人气呕。实难消受。这私债与官粮。一时怎措手。</p>
        
        <p class="曲"><span class="牌">前腔</span><span class="夹白"><span class="科">贴</span>官人。</span>钱财易得君知否。你兄弟再难有。为利便伤情。孰轻与孰厚。<span class="夹白"><span class="科">丑打小生介贴</span>官人。</span>休得争鬭。权时消受。宛转作良谋。从容免灾咎。</p>
        
        <p class="曲"><span class="牌">前腔</span><span class="夹白"><span class="科">小生</span>爹爹哥哥嫂嫂。</span>我二年劳苦穷途走。并何曾观花酒。披星夜渡关。戴月晓登岫。命合掣肘。一无所有。残喘不如休。为人枉生受。</p>
        
        <p class="白"><span class="科">外丑打小生介小生</span>爹爹。待孩儿去寻取。若果没了这银子。也不回来了。<span class="科">贴</span>二叔。留得青山在。不怕没柴烧。不可短见。<span class="科">外</span>由他去死。</p>
        
        <p class="曲"><span class="牌">尾声</span><span class="科">小生</span>爹爹哥嫂权消受。若得完璧归家重厮守。<span class="夹白"><span class="科">下外丑</span>呸。</span>一似东海捞针何处求。</p>
        
        <h2 id=ch17 class="chapter"><span class="出题">第十七出　完璧</span></h2>
        
        <p class="白"><span class="科">末上</span>入门莫问荣枯事。观看容颜便得知。我五日前有个湖广客人。进门时节。他说年近岁迫。要赶回家。分付我四更煮饭。第二日为何反不说去。一连住五六日。其中必有缘故。莫非是个歹人。不免请他出来盘问他。湖广客人。请你出来。和你算帐。</p>
        
        <p class="曲"><span class="牌">忆故乡</span><span class="科">生上</span>归心徒自切。空使大刀折。</p>
        
        <p class="白">店主人。你叫我怎么。<span class="科">末</span>官人。自从开店在此。来千去万的客人。不过住得一二日就去。官人前晚进门时节。你说第二日就行。赶家去过年。如今连住了五六日。你必有蹊跷。可说与我知道。<span class="科">生</span>我有一个乡里。期约在此相会。故此等他。<span class="科">末</span>官人既是等乡里。进门之时。何不就说。你不要在此做些歹事来连累我。<span class="科">生</span>呀。这人休得胡说。我有甚歹事。</p>
        
        <p class="曲"><span class="牌">出队子</span><span class="科">小生上</span>心慌步紧。心慌步紧。错走前村半里程。何时得见岳阳金。浑似南柯一梦醒。<span class="夹白">天那。</span>愿得他人发个善心。</p>
        
        <p class="白">这个店是了。店主人。我的老爹。救我一命。<span class="科">末</span>怎么说。<span class="科">小生</span>救我一命。十五包。二十两。<span class="科">末</span>甚么十五包。二十两。<span class="科">小生</span>店主人。没奈何。快救命。<span class="科">生</span>不要慌张。慢慢说个明白。<span class="科">小生</span>客官救我一命。小人于五六日前。在此借宿。因见店中人杂。将银子袋儿放在枕头底下。第二日归心太急。失取了。内十五包重一百五十两。又有邻人张孔孝附带家书一封。银子二十两。也在包内。<span class="科">生</span>不要慌张。是我拾得在此。<span class="科">小生</span>我与你平分罢。<span class="科">生</span>我因拾了这银子。在此等了你五六日了。京儿。取银子过来。你请收去。<span class="科">小生</span>官人。你就是我重生父母。再长爹娘。不收一半。请收了二十两罢。</p>
        
        <p class="曲"><span class="牌">忆多娇</span><span class="科">生</span>你休叹息。莫感激。我平生不取非义物。幸遇卑人无损失。<span class="夹白">得了这银子呵。</span>管取你一家骨肉重欢溢。<span class="夹白"><span class="科">小生</span>官人。你且收二十两去。<span class="科">生</span></span>休得强勒。休得强勒。我不是贪财盗跖。</p>
        
        <p class="曲"><span class="牌">前腔</span><span class="科">小生</span>看他容坦率。性情执。不以势利关心真难得义气昂昂薰天日。<span class="夹白">官人。</span>与你路途南北。路途南北。未审何时报德。</p>
        
        <p class="曲"><span class="牌">黑蟆序</span><span class="科">末</span>我只道他怀意不良在此盘桓几日。岂料一点仁心。我凡夫怎识。<span class="夹白">赵官人</span>你真有幸遇大德。若是侥幸贪夫。一似东海捞针怎得。<span class="科">合</span>一场忧戚。变作欢颜并喜色。如此阴功。再有何人可及。</p>
        
        <p class="白"><span class="科">小生</span>官人。我失了这银子。被父亲打我。</p>
        
        <p class="曲"><span class="牌">前腔</span>我一命如同草头露滴。<span class="夹白">今日得了这银子呵。</span>一似枯木生花。阳春布泽。<span class="科">生</span>你休饶舌免羁逆。及早归家。宽慰你父亲怨忆。<span class="科">小生</span>宽洪大德。临财毋苟得。只怕天各一方。结草衔环甚日。</p>
        
        <p class="白">敢问官人上姓。仙乡何处。<span class="科">生</span>你不要问我。及早去罢。省得受人勒诈。<span class="科">小生</span>大哥。你官人上姓。<span class="科">丑</span>我员外姓冯。名商。鄂州江夏人氏。</p>
        
        <p class="落诗">记取恩人姓与名。<br />定为犬马报来生。<br />从空伸出拿云手。<br />提起天罗地网人。</p>
        
        <h2 id=ch18 class="chapter"><span class="出题">第十八出　合欢</span></h2>
        
        <p class="曲"><span class="牌">金门前</span><span class="科">外上</span>家贫年老实堪伤。那堪病入膏肓。门庭寂寞景凄凉。不胜惆怅处。冷落守空房。</p>
        
        <p class="白">莫道家未成。成家子未生。莫道家未破。破家子未堕。老夫赵得济是也。可恨第二个孩儿。等闲将银子失落。空手回家。把我气成一病。服药不效。求神不灵。不免叫大孩儿出来。分付他身后之事。孩儿那里。</p>
        
        <p class="曲"><span class="牌">金门后</span><span class="科">丑上</span>堂前老父病将危。风烛不胜憔悴。<span class="夹白">爹爹。今日身体若何了。<span class="科">外</span>孩儿。我不好了。<span class="科">贴上</span></span>频将汤药强扶持。但愿沉疴痊愈。</p>
        
        <p class="白">公公。奴家煎得一碗药在此。请吃一口。<span class="科">外</span>我吃不下去。我只恨第二个畜生。将本钱失落了。把我恼成此病。<span class="科">丑</span>花费了。岂是失落了。<span class="科">外</span>我说差了。是花费了。孩儿。我的病料不能起了。他也回来不得了。必死于他乡。趁我在日。可将你弟妇的庚帖儿送还孙家。教他另嫁人罢。免得担阁了人家儿女。<span class="科">丑</span>爹爹说得是。当送还与他。<span class="科">贴</span>公公。不可执一时之见。为子孙怨。倘一日成人发达。却不误了两家之愿。</p>
        
        <p class="曲"><span class="牌">玉芙蓉</span><span class="科">外</span>追思不肖儿。他一似风中絮。几经年流荡。把资财花费。教咱怨恨成灾滞。<span class="夹白">赵乙。你这败子。</span>我在九地含冤只恨伊。垂珠泪。<span class="夹白">大孩儿。等我死了呵。</span>任把我尸骸暴露。教傍人笑骂败家儿。</p>
        
        <p class="曲"><span class="牌">前腔</span><span class="夹白"><span class="科">丑</span>爹爹。</span>你当初不见机。长道他是成家子。把田园典卖。托他生理。谁知他流落都花费。<span class="夹白">今日呵。</span>财散人离恰怨谁。<span class="夹白">爹爹。</span>你空追悔。辜负了你将心托明月。谁知明月照沟渠。</p>
        
        <p class="曲"><span class="牌">前腔</span><span class="夹白"><span class="科">贴</span>官人。</span>你的严亲病已危。还把好话来宽慰。你絮叨叨终日。孜孜为利。<span class="夹白">官人。我是外人。</span>你弟兄手足天合配。你为利伤情量忒微。<span class="夹白">公公。</span>宽怀些。<span class="夹白">我看叔叔呵。</span>他心存刚毅。不是个败家儿。</p>
        
        <p class="曲"><span class="牌">水底鱼</span><span class="科">小生上</span>步走如飞。遗金又得归。如鱼得水。病遇良医。</p>
        
        <p class="白">爹爹。孩儿银子有了。回来了。<span class="科">外</span>银子已失落了七八日。那个又还你。除非是孔圣人在世还了你。快打他出去。<span class="科">小生</span>不要打。待孩儿开与爹爹看。<span class="科">外丑</span>好好。银子果然有了。孩儿。你在那里又寻得来。<span class="科">小生</span>有个江夏客人。因拾了这银子。在店中等了我五六日。见我说着内中数目。双手捧还与我。其时我要分一半与他。反被他呵叱几句。分文决不要孩儿的。<span class="科">外</span>孩儿。你若不将这银子回来。你说我也不信世上有这等好人。我的病也好了。大孩儿。快与你兄弟毕姻。<span class="科">丑</span>孩儿就去选日。与兄弟毕姻。<span class="科">外</span>我的争气的儿。一百五十两银子不打紧。救了我和你两个性命。大孩儿快拈起香来。点起烛来。望空拜谢他一番。<span class="科">丑</span>正该拜谢。<span class="科">外</span>孩儿。那个人叫甚么名字。<span class="科">小生</span>叫做冯商。江夏人氏。</p>
        
        <p class="曲"><span class="牌">玉交枝</span><span class="科">外</span>望乞苍穹明鉴。我孩儿在京师转还。把囊资失却在招商店。遇冯商慷慨交还。他分文不取德行全。<span class="夹白">孩儿。你不将银子回来。我必是死了。<span class="科">小生</span>爹爹。我若寻这银子不见。我多因也是死了。<span class="科">外</span>孩儿。</span>我与你在鬼门关上重回转。<span class="夹白">皇天后土。<span class="科">合</span></span>愿冯君福如海渊。愿冯君寿比泰山。</p>
        
        <p class="曲"><span class="牌">前腔</span><span class="夹白"><span class="科">丑</span>兄弟。</span>天随人愿。喜邂逅得遇大贤。他量宽洪见利心不变。料阴功感格苍天。愿他康宁富贵乐余年。儿孙代代承天眷。<span class="科">合前</span></p>
        
        <p class="曲"><span class="牌">前腔</span><span class="科">贴</span>君当从善。切勿效炎凉变迁。<span class="夹白">官人。</span>不思手足恩深远。为钱财仇不戴天。若非贤达来保全。同胞骨肉无由见。<span class="科">合前</span></p>
        
        <p class="曲"><span class="牌">前腔</span><span class="科">小生</span>若论济人方便。架津梁也是枉然。浮图七级非为善。<span class="夹白">今日还了我银子呵。</span>使一家骨肉团圆。<span class="夹白">皇天。我也无可报他。</span>减我未来岁与年。添他鹤算成千万。<span class="科">合前</span></p>
        
        <p class="落诗">临财不苟却谁能。<br />重义轻财有几人。<br />这样阴功深似海。<br />举头三尺有神明。</p>
        
        <h2 id=ch19 class="chapter"><span class="出题">第十九出　脱缰</span></h2>
        
        <p class="曲"><span class="牌">水底鱼</span><span class="科">净上</span>赶脚为生。我的马儿没处寻。通宵奔走。如何无影形。</p>
        
        <p class="白">自家乃是襄阳城中一个赶脚的马夫。昨日将马放在城外吃草。不想酒醉。如今不见了。一路访问则个。<span class="科">丑上</span>闭口深藏舌。安身处处牢。烦恼不寻人。人自寻烦恼。哥。你往那里去。<span class="科">净</span>我的马昨夜不见了。<span class="科">丑</span>你的马方才一个人骑着。如今进城去了。<span class="科">净</span>哥。没奈何。陪我赶着。重重谢你。<span class="科">丑</span>我陪你同赶上去。任他走上焰魔天。脚下腾云须赶上。</p>
        
        <h2 id=ch20 class="chapter"><span class="出题">第二十出　错认</span></h2>
        
        <p class="曲"><span class="牌">望吾乡</span><span class="科">生上</span>六出飞飞。长途客思迷。一鞭行色匆匆去。寒威侵骨多诗趣。局促难成句。推敲处进步迟。野店深深闭。</p>
        
        <p class="白">京儿。此处到家中二百里路。与你慢慢的行。<span class="科">净丑上</span>心慌来路远。性急步行迟。这个是了。你骑我的马那里去。<span class="科">生</span>怎么说。<span class="科">净</span>你这样标致人。拐了我的马来。好好下马还我去。万事全休。你若强辨饰非。拿你见官。如今赃证见在。你有口难说。<span class="科">生</span>你不要慌张。再仔细看。<span class="科">净</span>我是襄阳城中赶脚的马夫。靠这匹马养家活口。昨日放在城外吃草。你便拐了我的来。好好还我去。不要讨我每动手动脚。<span class="科">生</span>你不要差认了。我这匹马在京中十五两银子买的。见有中证文书在此间。<span class="科">净</span>放你娘的屁。我到差认了。你这样人。言清行浊。人面兽心。好好还我。养你廉耻。若不肯。执送官司。那时悔之晚矣。<span class="科">末</span>有文书中证在此。便与他去见官么。<span class="科">生</span>京儿。不是这等说了。天下之物。未尝无对。况此人与我往日无怨。他特然来诈我。不如让这匹马与他去罢。<span class="科">末</span>员外不要下马。待我与他见官。<span class="科">生</span>不可执一时之见。料想久则自明。<span class="科">下马介</span>你自牵去。<span class="科">净</span>马已得了。便与他见官也要工夫。如今羞他一场去罢了。</p>
        
        <p class="曲"><span class="牌">驻马听</span>你行浊言清。人面谁知是兽心。看他词穷理屈。任我羞惭。只自忍气吞声。此情若是到公庭。教你浑身是口难抵应。<span class="夹白">罢罢。</span>且自回程。得饶人处。权时隐忍</p>
        
        <p class="曲"><span class="牌">前腔</span><span class="科">生</span>不必生嗔。玉石今朝未可分。何用出言无度。事到头来。自有分明。<span class="夹白"><span class="科">净呸唾介</span>有甚么不分明。<span class="科">末</span>员外挨了面上唾。<span class="科">生</span></span>由他唾面不须争。只是尊拳鸡肋难抵应。<span class="夹白">京儿。我与你回去罢。</span>我且回程。又不是临崖失马。有何劳顿。</p>
        
        <p class="落诗">失却骅骝没处寻。<br />谁知奸贼便来侵。<br />方信路遥知马力。<br />果然日久见人心。</p>
        
        <h2 id=ch21 class="chapter"><span class="出题">第二十一出　归槽</span></h2>
        
        <p class="曲"><span class="牌">步步娇</span><span class="科">旦上</span>玉郎一自京师去。添我离愁绪。鳞鸿不见书。不知娶得妾还未。<span class="夹白">劝夫娶妾也非痴。</span>只图他生个小孩儿。要与冯氏承宗嗣。</p>
        
        <p class="白">思槁砧。慕槁砧。一片梨花白绕银。孤眠拥翠衾。涕满襟。泪满襟。离愁渐日深。奴家自从丈夫去后。屈指又经半载。杳无音信。正是乐处不知愁处杳。别时容易见时难。</p>
        
        <p class="曲"><span class="牌">二犯桂枝香</span>天涯人去。画眉谁与。淹淹独步庭除。魂断东风无语。嗟吁。鱼沉雁杳信音稀。山长水远情几许。想当初同起居。朝云暮雨。两情正舒。<span class="夹白">今日呵。</span>鸾孤凤寡半载有余。知他去日青骢马。何时返故庐。</p>
        
        <p class="曲"><span class="牌">步步娇</span><span class="科">生上</span>年纪强壮犹无嗣。家业谁承继。婚姻事已非。只愁山妻问及深惭耻。进步且迟迟。不觉又到家庭矣。</p>
        
        <p class="白">此间已是自家门首。不免迳入。<span class="科">旦</span>员外回来了。且喜且喜。<span class="科">生</span>是回来了。<span class="科">旦</span>员外。娶妾之事如何。<span class="科">生</span>孺人听我道来。</p>
        
        <p class="曲"><span class="牌">江儿水</span>娶得张家女。幽闲好美姿。<span class="夹白"><span class="科">旦</span>且喜且喜。<span class="科">生</span>谁知是张运使之女。其父欠折官粮。</span>却将此女做倍偿。<span class="夹白">我一闻其言。</span>恻然不觉慈心起。随时即遣还家去。<span class="夹白"><span class="科">旦</span>既是还他。财礼不要也罢了。<span class="科">生</span>孺人。</span>你的高见正合吾意。百两白金。毫忽何曾索取。</p>
        
        <p class="曲"><span class="牌">前腔</span><span class="夹白"><span class="科">旦</span>员外。</span>你的阴德如斯厚。何愁没有儿。伊家后裔将兴矣。孔释抱送麟儿至。相传统绪无休替。使我不胜之喜。<span class="夹白"><span class="科">生</span>还妾之事。出于无心。那有意去求子。<span class="科">旦</span>员外</span>何必多疑。阴德出乎无意。</p>
        
        <p class="白"><span class="科">净上</span>行路犹如鼠抱头。负荆左袒悔无由。任君掬尽湘江水。难洗今朝一面羞。自家乃是赶脚的马夫。前日失了一匹马。错认了冯员外的马也罢。又把他辱骂了一场。回到家中。不想寻见了自家的马。因为毛色相类。把马与我每牵来。他自步走家去。如今还了他的马。凭他责罚一顿罢。<span class="科">生</span>甚么人。这等模样。<span class="科">净</span>小人负荆请罪的。<span class="科">生</span>你这人为何如此。<span class="科">净</span>说不得。打了敢说。<span class="科">生</span>起来说个明白。<span class="科">净</span>小人是个马夫。因不见了一匹马。只因毛色相类。错认了员外的马。又把言语冒犯了员外。如今自己的马寻着了。今日送还员外的马。负荆受责。<span class="科">生</span>我只道何事。老官。你差矣。天下之物。未尝无对。我那时就说我与你素无仇。乃一时之差讹也。承你今日送马来。叫当直的快安排酒饭相待。<span class="科">净</span>员外。小人情愿受责。<span class="科">生</span>请起。<span class="科">净</span>待小人叩头请罪。</p>
        
        <p class="曲"><span class="牌">四边静</span>我一时差误将心昧。只为毛色颇相类。又把言语冒君威。如今空自悔。今日负荆请罪。小人敢辞鞭背。<span class="夹白">员外。</span>你若以德报冤仇。使人愈惶愧。</p>
        
        <p class="曲"><span class="牌">前腔</span><span class="科">生</span>世间物色多相类。未尝有无对。只在一时讹。此非有心为。休得拜跪。何须惶愧。我愚性素宽洪。何尝较人罪。</p>
        
        <p class="落诗">不较人非素性宽。<br />何须琐琐见于言。<br />若还如此能容恕。<br />莫把前程问老天。</p>
        
        <h2 id=ch22 class="chapter"><span class="出题">第二十二出　续弦</span></h2>
        
        <p class="曲"><span class="牌">蓝桥仙</span><span class="科">末上</span>恩典滥叨钟鼎任。圣明朝雨露恩深。草履黄麻。暂辞青禁。聊假片时安静。<span class="夹白">黄阁掌丝纶。当朝第一人。九重瞻日月。四海贺阳春。名复金瓯重。恩须铁券新。断弦今再续。缺月又重明。下官富弼。职任当朝丞相。只因丧了荆妻。今日续娶张运使之女。已曾差人去迎接了。想必是来也。<span class="科">吹打同贴上</span></span>玉容妆罢上兰桥。直至相府深杳。<span class="科">净上喝礼介</span></p>
        
        <p class="曲"><span class="牌">画眉序</span><span class="科">末</span>兰房久寂寞。今得鸾胶把断弦续。奈芝田失种。未生蓝玉。桑榆景指日将来。伉俪情非吾意欲。<span class="科">合</span>仙娥窈窕颜如玉。当贮在洞天金屋。</p>
        
        <p class="曲"><span class="牌">前腔</span><span class="科">贴</span>兰汤罢新浴。环珮铿锵捧𨟳<a epub:type="noteref" href="#char01"><spu>注</spu></a>醁。自惭薄命。得占佳卜。妾本是裙布钗荆。何幸披金冠霞服。<span class="科">合前</span></p><aside epub:type="footnote" id="char01"><p>「⿰酉义」</p></aside>
        
        <p class="曲"><span class="牌">前腔</span><span class="科">众</span>君恩喜新沐。争看嫦娥降尘俗。这夫荣妻贵。万全之福。喜今日连理方谐。看明年凤雏当浴。<span class="科">合前</span></p>
        
        <p class="曲"><span class="牌">滴溜子</span><span class="科">众</span>喜今日。喜今日洞房花烛。看明年。看明年芝田生玉。这富贵人人所欲。愿有子万事足。今为眷属。喜百岁和谐。夫和妇睦。</p>
        
        <p class="曲"><span class="牌">尾声</span><span class="科">众</span>华堂佳景如金谷。花烛荧煌人共祝。共祝夫妻永和睦。</p>
        
        <p class="落诗">夫荣妻贵岂寻常。<br />神女仙郎会洞房。<br />今日蓝桥相会处。<br />明年生下状元郎。</p>
        
        <h2 id=ch23 class="chapter"><span class="出题">第二十三出　格天</span></h2>
        
        <p class="曲"><span class="牌">点绛唇</span><span class="科">旦上</span>霭霭天香。沉沉星斗。正是临朝时候。俟金鸾渐出龙楼。鸣玉磬万神拱手。</p>
        
        <p class="白">玉皇殿上掌书仙。出入云衢步九天。执掌天曹司祸福。霞衣薰染御炉烟。小圣乃是玉帝殿前左侍金童。司人间善恶之籍。掌天下祸福之枢。今日乃腊月晦日。天下土地社神。皆来陈奏人间善恶。作善者降之以祥。作恶者降之以殃。道犹未了。传言玉女已到。</p>
        
        <p class="曲"><span class="牌">前腔</span><span class="科">贴上</span>环珮铿锵。笙歌嘹喨。出重霄步入天堂。听阙下钟鸣鼓响。</p>
        
        <p class="白">淡月疎星绕建章。仙风吹下御炉香。侍臣鹄立通明殿。一朵红云捧玉皇。小圣乃是玉帝殿前右侍传言玉女。如今圣驾临朝。不免上殿则个。<span class="科">净上</span>凤眼蚕眉盖世雄。忠良义勇汉关公。生前忠正无私谄。死入天堂太极宫。小圣乃汉将关云长是也。今日轮该直殿。不免上殿则个。<span class="科">丑上</span>皂［⿰岂斤］乌靴执火轮。金鞭闪闪逐雷霆。身骑黑虎如飞电。顷刻腾云上太清。小圣乃是黑虎主玄坛赵元帅是也。今日轮班直殿。不免上殿则个。</p>
        
        <p class="曲"><span class="牌">出队子</span><span class="科">外生末同上</span>才离黄壤。才离黄壤。足蹑祥云到上方。昭灵神贶事非常。一一敷陈到玉皇。善恶攸分。祸福自彰。</p>
        
        <p class="白"><span class="科">外</span>小圣乃是京都土地是也。<span class="科">生</span>小圣乃是河南土地是也。<span class="科">末</span>小圣乃是湖广土地是也。<span class="科">杂</span>小圣乃祥符县土地是也。<span class="科">众</span>今日乃腊月三十日。不免各把人间一年之内所作善恶。奏闻玉帝。此乃是三天门下。列位请进。<span class="科">旦</span>奏事官出笏三舞蹈。</p>
        
        <p class="曲"><span class="牌">神仗儿</span><span class="科">众</span>扬尘舞蹈。扬尘舞蹈。遥瞻天表。弥罗浩浩。各具敷陈干冒。明罪禄显天条。</p>
        
        <p class="白"><span class="科">旦</span>奏事官听命。凡人间小善微恶之事。具表累奏。以凭查考。如有巨恶深善之人。即当面奏。以行惩赏。<span class="科">外</span>今有江夏冯商。</p>
        
        <p class="曲"><span class="牌">驻马听</span>无子之京。娶得张家一美人。见他哀情凄惨。不犯私情。送返严亲。聘财不索半分文。量如沧海人难并。如此良民。合生一子以传家庆。</p>
        
        <p class="白"><span class="科">旦</span>冯商既有此德。合与一子。以继善人之后。江夏土地。备奏其详。<span class="科">末</span>江夏土地奏闻上帝。那冯商呵。</p>
        
        <p class="曲"><span class="牌">前腔</span>积善存仁。蹈矩循规太古民。况且敬尊宗党。礼让亲邻。爱惜生灵。济人急难不求闻。赈人饥馑无悭吝。一点仁心。孜孜为善不图侥幸。</p>
        
        <p class="白"><span class="科">旦</span>冯商家庭之间。又有此德。合与他一贵子。以为善者劝。<span class="科">末</span>臣是中都土地。奏闻上帝。</p>
        
        <p class="曲"><span class="牌">前腔</span>有以德王生。因受冯商活命恩。争奈家贫无报。密遣娇妻。侍枕温衾。<span class="夹白">那冯商</span>严声厉色到天明。略无私意迷方寸。他笔不曾停。写道不淫人妇妇不淫人。</p>
        
        <p class="白">今有冯商写字纸见在可证。<span class="科">贴</span>冯商实有此德。古来罕有。合与极贵之子。报他积善之功。<span class="科">杂</span>臣祥符县土地奏闻上帝。那冯商呵。</p>
        
        <p class="曲"><span class="牌">前腔</span>贸易之京。回至祥符客店门。拾得遗金百两。久住于斯。等待那人。交还不取半分文。全他父子残生命。义气仁心。即非矫揉真谦谨。</p>
        
        <p class="白"><span class="科">旦</span>冯商处处施恩。人人怀德。处幽室而不乱纲常。舍己财而不图偿报。阴德阴功。无出其右。今谪下文曲星君。与冯商为子。连中三元。又谪下织女星。与丞相富弼为女。速召二位星官听令。</p>
        
        <p class="曲"><span class="牌">金钱花</span><span class="科">小生小旦上</span>忽闻上帝传宣。传宣。即时便驾云骈。云骈。蒙敕命。听纶音。端象简。正云冠。端象简。正云冠。</p>
        
        <p class="白"><span class="科">旦</span>玉帝敕旨。谪下文曲星君与冯商为子。连中三元。官封五世。织女星与富丞相为女。生于二月初一日子时。就与文曲星君同年同月同日同时。配为夫妇。以报善人之后。谢恩退朝。</p>
        
        <p class="曲"><span class="牌">神仗儿</span><span class="科">小生小旦</span>云霞五色。云霞五色。风霆寥寂。万籁声俱息。只见星斗荧煌昭晰。难得这好良夕。</p>
        
        <p class="白"><span class="科">外</span>敢问上圣。那壁厢黑云里两个青眼夜叉。押着白牛一只。黄犬一只。却要到那里去的。<span class="科">旦</span>那白牛是唐朝李林甫。那黄犬是宋朝秦桧。此二人欺君误国。阎王着夜叉押去。将白牛投入牛胎。将黄犬投入犬胎。以为阴报。<span class="科">外</span>呀。原来如此。</p>
        
        <p class="曲"><span class="牌">前腔</span><span class="科">众</span>天风两腋。天风两腋。霓裳飘逸。环珮随云舃。只见天路行来无迹。承帝命奉公役。</p>
        
        <p class="白"><span class="科">生</span>启上圣。那壁厢白云里。一个牛头夜叉。押着一个人到那里去。<span class="科">旦</span>世上有等人。专一陷害良善。克众成家。玉帝着被害之人。投入其家为子。他日寸草不留。以为阳报。<span class="科">众</span>原来如此。世上也有一二作善的么。<span class="科">旦</span>作善的呵。</p>
        
        <p class="曲"><span class="牌">双声子</span>冯商的。冯商的。积功累德。冯商的。冯商的。施仁布泽。帝心简于幽默。当加厚宠锡。文曲星被谪。投入凡胎。为其子息。</p>
        
        <p class="白"><span class="科">外</span>启上圣。此间已是京都界内了。请织女星下界。<span class="科">外贴</span>暂辞金凤阙。权下五云端。<span class="科">下</span></p>
        
        <p class="曲"><span class="牌">前腔</span><span class="科">众</span>鄂州的。鄂州的。冯商版籍。江夏的。江夏的。冯商第宅。九天须臾经历。文曲降紫极。托生下域。连中三元。旋登九棘。</p>
        
        <p class="白"><span class="科">生</span>启上圣。此间已是江夏。请文曲星君下界。<span class="科">末小生</span>在天为七曜。凡世作三元。<span class="科">下</span></p>
        
        <p class="曲"><span class="牌">出队子</span><span class="科">二旦丑净</span>朱幢宝盖。朱幢宝盖。特送星官离上台。暂临尘世入凡胎。我等祥光回驾来。五色云车。六龙拥排。</p>
        
        <p class="落诗">恭承帝命下天庭。<br />暂向人间托化生。<br />文曲已看归下界。<br />吾侪仍复上青暝。</p>
        
        <h2 id=ch24 class="chapter"><span class="出题">第二十四出　挺生</span></h2>
        
        <p class="曲"><span class="牌">忆秦娥</span><span class="科">净上</span>推命是生涯。<span class="科">末上</span>卖药无常价。<span class="夹白"><span class="科">净末见介</span>夜来三更时分。家家听得空中鼓乐喧天。有人说道迎送状元到冯宅去。此事真奇异也呵。<span class="科">外</span>我家亦闻空中此言。冯氏未必生子。可同去一望。<span class="科">众</span>转湾抹角。此间已是了。<span class="科">生上</span></span>龙驹有种。麟儿无价。幸喜添丁昨夜。</p>
        
        <p class="白">是何人。呀。原来是列位先生。<span class="科">净末外</span>作揖作揖。昨夜三更时分。家家听得空中鼓乐喧填。有人说道送状元到冯宅。今日特来贺喜。<span class="科">生</span>实不敢瞒。夜来果添一子。<span class="科">净</span>如此该打一打喜。易长易大。<span class="科">生</span>当设小晏奉款。列位来得正好。<span class="科">净</span>今日喜得了令郎。我在人家算命。遇了好八字女子。当作一伐。以报大恩。<span class="科">外</span>今日喜得了令郎。明日长大。学生当尽心教益。成一大儒。<span class="科">末</span>令郎的肥儿丸。抱龙丸。稀豆丹。都在小子身上。包他一生无病。<span class="科">生</span>既蒙列位厚情。敢烦冰月先生排一命。笔耕先生取一名。房下身子欠安。与种杏先生求一方。<span class="科">外</span>既蒙相委。还是先推排八字。<span class="科">净</span>令郎二月初一日不知甚么时辰。<span class="科">生</span>半夜子时。<span class="科">净</span>今年辛卯年。二月又是辛卯月。初一甲子日。又加甲子时。<span class="科">讲命介</span>人禀天地。命属阴阳。生居覆载之内。尽在五行之间。欲知贵贱。先观月令及提纲。次断吉凶。命以日干为主。三元要成格局。四柱喜见财官。用神不可损伤。日主二月正及时。今推究其浅深。大要在于日时。好个二月初一日。又好个子时。此命将来名标金榜。身旺逢官。威振边疆。位登九棘。诚三公之命也。可喜可喜。</p>
        
        <p class="曲"><span class="牌">五供养</span>冯兄可贺。关煞俱无。八字平和。<span class="夹白"><span class="科">生</span>不知后来读得书否。<span class="科">净</span></span>命中应贵显。有分中高科。<span class="夹白">子平上说道。有官有印。当作廊庙之材。无破无冲。定为栋梁之器。</span>有官有印。况又无冲无破。<span class="夹白"><span class="科">外</span>不知几年上中举。<span class="科">净</span></span>青云当弱冠。拟听鹿鸣歌。仕途碌碌。直登高座。</p>
        
        <p class="白"><span class="科">生</span>启动。如今烦笔耕先生取一名。</p>
        
        <p class="曲"><span class="牌">前腔</span><span class="科">外</span>题名付我。<span class="夹白">员外在京中回来得的。</span>欲取冯京。尊意如何。<span class="夹白"><span class="科">净</span>京里回来得的。取名冯京。但不知京字怎解。<span class="科">外</span>京者大也。</span>我毛诗曾读过。左传尽看过。<span class="夹白"><span class="科">生</span>不知毛诗左传上怎么说。<span class="科">外</span>毛诗上说道。如砥如京。左传上说。莫之与京。</span>毛诗左传。义理推来皆可。<span class="夹白"><span class="科">净</span>先生不要差了。被人笑你。<span class="科">外</span></span>说文曾考订。义理不差讹。若有差讹。是吾之过。</p>
        
        <p class="白"><span class="科">生</span>房下身子欠安。烦种杏先生写一方。<span class="科">末</span>胎前产后。小子能治。</p>
        
        <p class="曲"><span class="牌">前腔</span>当归半夏。香附干姜。白术升麻。<span class="夹白"><span class="科">生</span>腹中有疾。<span class="科">末</span></span>消痰加枳壳。活血用红花。<span class="夹白"><span class="科">生</span>大便有些不实。<span class="科">末</span></span>大便不实。再用猪苓泽泻。<span class="夹白"><span class="科">净</span>莫不是旧方。<span class="科">末</span></span>旧方曾考订。或减或增加。我三世明医。岂有差讹。</p>
        
        <p class="曲"><span class="牌">前腔</span><span class="夹白"><span class="科">生</span>褚先生。</span>蒙君过我。受你奇方。治我浑家。<span class="夹白">陈先生。</span>多君知典籍。名字取来佳。<span class="夹白">卫先生。</span>推详八字。更又多劳足下。未能酬厚礼。且请告杯茶。<span class="夹白"><span class="科">净末外</span>令正坐草。不劳赐茶。<span class="科">生</span></span>少待从容。踵门叩谢。</p>
        
        <p class="落诗">独夫新得子。<br />老蚌始生珠。<br />莫作寻常看。<br />他年作大儒。</p>
        
        <h2 id=ch25 class="chapter"><span class="出题">第二十五出　议亲</span></h2>
        
        <p class="曲"><span class="牌">秦娥怨</span><span class="科">贴上</span>良人作相固多荣。自愧奴家福本轻。一女宝和珍。可怪年来多病。</p>
        
        <p class="白">睡起纱窗日影红。玉钗斜堕鬓云蓬。新愁一种郁心中。镜掩红鸾尘垢封。小女碧云。年方二八。欲招一婿。以为养老。可怪年来多病。不免唤老姥扶小姐出来。吃些汤药。多少是好。老姥姥。扶小姐出来。<span class="科">丑扶小贴上</span></p>
        
        <p class="曲"><span class="牌">前腔</span><span class="科">小贴</span>行行且止复行行。娇弱形骸病不胜。</p>
        
        <p class="白">母亲。病久如何是好。<span class="科">贴</span>只指望你减三分。到又增一倍。既然如此。可用些汤药才好。</p>
        
        <p class="曲"><span class="牌">香罗带</span>娇娃体欠宁。花容瘦损。<span class="夹白">天。倘有不测呵。</span>我的千仓万箱谁管领。思之使我好伤情也。看他形憔悴。热如蒸。向晚寒生如卧冰。只此难胜也。犹恐恹恹病愈增。</p>
        
        <p class="曲"><span class="牌">前腔</span><span class="科">小贴</span>我身如瘦鹤形。贪眠嬾行。<span class="夹白">天。</span>无端为我成此病。呻吟日夜不停声也。嗟腹饱。苦头疼。未审何时得体宁。<span class="夹白"><span class="科">贴</span>昨夜里曾睡得么。<span class="科">小贴</span>昨夜里呵。</span>欲睡难成。斜倚薰笼坐到明。</p>
        
        <p class="曲"><span class="牌">前腔</span><span class="夹白"><span class="科">丑</span>小姐。</span>你今年有晦星。暂得祸生。寿夭死生有命。可怜骸骨瘦棱棱也。服药饵。祷神明。药无功神不灵。祸福难明也。须请星士前来问五行。</p>
        
        <p class="白"><span class="科">丑</span>夫人。如今请个先生。与小姐算一命如何。<span class="科">贴</span>说得正是。扶小姐进去。<span class="科">小贴</span>病中人似梦。愁里日如年。<span class="科">贴</span>院子那有。<span class="科">末</span>帘外供祗应。阶前听使令。夫人有何钧旨。<span class="科">贴</span>外边有算命的。请一个进来。<span class="科">末</span>府前有个卫冰月先生。甚是有名。请他进来。<span class="科">贴</span>就请他罢。<span class="科">末</span>卫先生在么。</p>
        
        <p class="曲"><span class="牌">水底鱼</span><span class="科">净上</span>推算最有名。言无不应。人人称我是神明。<span class="夹白">大哥拜揖。大哥有何事。<span class="科">末</span>富丞相府中。特来请你。<span class="科">净</span>这便就行。你去通报。<span class="科">末</span>禀夫人。推命的请到了。<span class="科">贴</span>着他进来。<span class="科">净</span>夫人。算命的拜揖。<span class="科">贴</span>先生是子平是五星。<span class="科">净</span></span>小子多能。子平兼五星。手中无物。一本百中经。<span class="夹白">请问小姐贵造。<span class="科">贴</span></span>欲问年庚。今当二八龄。<span class="夹白"><span class="科">净</span>何月何日。<span class="科">贴</span></span>仲春朔日。半夜子时生。<span class="夹白"><span class="科">净</span>我那里</span>有个冯京。青春二八龄。<span class="夹白"><span class="科">贴</span>也是十六岁。不知何月日。<span class="科">净</span></span>同年月日。也是子时生。<span class="科">贴</span>听说冯京。他父亲是甚名。<span class="夹白"><span class="科">净</span>他父亲是冯商。<span class="科">贴</span></span>他何方人氏。<span class="夹白"><span class="科">净</span>鄂州江夏人氏。<span class="科">贴</span></span>曾做甚营生。</p>
        
        <p class="白"><span class="科">净</span>那冯商当年在外为客。<span class="科">贴</span>那冯商当初无子。<span class="科">净</span>咳。奇怪。夫人为何晓得。他当初果然没有子。<span class="科">贴</span>敢是他妾所生的。<span class="科">净</span>非妾所生。他在京曾娶一妾。说道他父亲卖他倍偿官粮。心有不忍。不索聘财就遣还。他因有此阴德。生下冯京。此子九经三史。无所不通。好个秀才。<span class="科">贴</span>阴德中来的。冯京可曾婚娶么。<span class="科">净</span>还未有亲。<span class="科">贴</span>我欲招他为婿。不知他父亲肯否。<span class="科">净</span>他父亲有何不肯。只怕丞相不欲。<span class="科">贴</span>我丞相总然不肯。我宛转劝他。就烦先生作伐。<span class="科">净</span>当得。况且小姐命中。今年正该见喜。若不见喜。便多疾病。<span class="科">贴</span>先生。不知小女之病。几时脱体。<span class="科">净</span>若要脱体。直待见喜。若不见喜。一定不起。况小姐今年红鸾天喜在命。<span class="科">末</span>禀夫人。丞相回来了。<span class="科">净</span>丞相回来了。小子且告退。<span class="科">贴</span>你且不要出去。且在门外伺候。待丞相叫你。便可进来。</p>
        
        <p class="曲"><span class="牌">秦娥近</span><span class="科">末上</span>儒生入相岂无荣。继我书香子未生。一女貌娉婷。只恐红颜薄命。</p>
        
        <p class="白"><span class="科">贴</span>丞相万福。<span class="科">末</span>夫人拜揖。有甚么人在此。<span class="科">贴</span>算命先生在此。与孩儿讲命。<span class="科">末</span>推命如何说。<span class="科">贴</span>他说一时不能痊好。直待见喜方可。<span class="科">末</span>叫院子。唤算命的进来。等我问他。<span class="科">末</span>算命先生。丞相唤你。<span class="科">净跪介末</span>算命先生。起来站着。你说小女之命。为何多病。<span class="科">净</span>小姐贵造。今年红鸾天喜星照命。若不见喜。灾疾不能脱体。<span class="科">贴</span>丞相。方才那星士说。鄂州江夏有个秀才。是冯商之子冯京。与我孩儿同年同月。日时一字不差。其子五经三史。无不通晓。况小姐命中正欲见喜。何不招他为婿也好。<span class="科">末</span>星士。他父亲是何等人。<span class="科">净</span>是个富翁。<span class="科">末</span>虽是富翁。难与我家结亲。我丞相之女。岂无公卿之子为配乎。<span class="科">贴</span>丞相差矣。婚姻之事。但择女婿贤否。何拘门第之高低。<span class="科">末</span>夫人。且不要讲亲事。待我再问他一问。星士。小女果然为何多病。</p>
        
        <p class="曲"><span class="牌">啄木儿</span><span class="科">净</span>人多病系五行。<span class="夹白">五行若不济呵。</span>旦夕之间灾祸生。交夏来罗计相冲。<span class="夹白">罗乃火之首。计乃火之余。</span>相作炒怎得安宁。<span class="夹白"><span class="科">末</span>既是罗计作炒。与他禳星作福何如。<span class="科">净</span></span>禳星作福无灵应。须得见喜方安静。<span class="夹白">若是见喜呵。</span>此病随时便减轻。</p>
        
        <p class="曲"><span class="牌">前腔</span><span class="夹白"><span class="科">贴</span>丞相。</span>你且休迟滞宜早行。但得个诗礼门墙便可成。既是个积善之家。况此子又是饱学书生。<span class="夹白">丞相。</span>不如及早谐婚聘。儿孙自有儿孙命。难得个同年同月同时同日生。</p>
        
        <p class="曲"><span class="牌">前腔</span><span class="科">末</span>我操国柄佐圣明。我是九棘三槐位里人。要择个坦腹东床。岂无个贵戚王孙。<span class="夹白">夫人。不但女婿要择。亲家也要择。</span>朱门白屋难相并。田翁国老非同等。这段姻缘断不成。</p>
        
        <p class="白">院子。打发先生去罢。择婿固知有快婿。做媒不怕无良媒。<span class="科">末下丑上</span>告夫人知道。小姐病势。十分之中。已去八九分了。不知有甚缘故。<span class="科">贴</span>且喜。叫院子唤那先生转来说话。<span class="科">小末</span>先生。夫人又唤你转来。<span class="科">净</span>夫人有何分付。<span class="科">贴</span>先生。小女方才议亲之时。病势减去八九分。果应先生口了。<span class="科">净</span>可见小子说得不差。<span class="科">贴</span>由此观之。岂非姻缘。待我再劝丞相肯从。定烦先生为媒。<span class="科">净</span>小子自当领命。</p>
        
        <p class="落诗">姻缘姻缘。<br />事非偶然。<br />谋事在人。<br />成事在天。</p>
        
        <h2 id=ch26 class="chapter"><span class="出题">第二十六出　讲学</span></h2>
        
        <p class="曲"><span class="牌">西地锦</span><span class="科">末上</span>日暖风轻云淡。芸窗徐卷湘帘。老来厌舞青萍剑。日常披展牙签。</p>
        
        <p class="白">函丈春风绛帐。皋檠夜雨青灯。先圣已开文学。词臣多起明经。老夫陈笔耕是也。叨居师席。教训生徒。虽有数辈。止得冯商之子冯京。六经淹贯。诸史旁通。他日必有一个大成就也。又有喻氏之子喻罅。顽劣无似。决无有成之理。道犹未了。冯喻二子早到。</p>
        
        <p class="曲"><span class="牌">前腔</span><span class="科">小生上</span>素志惟甘清淡。三坟五典沈酣。<span class="科">丑上</span>致君尧舜吾何忝。荷衣拟换朝衫。</p>
        
        <p class="白"><span class="科">小生丑</span>先生拜揖。<span class="科">末</span>你两个可温些经史。去求取功名。<span class="科">丑</span>学生这书如酱烂熟。不必又温了。只是诗词歌赋不曾晓得一些。欲求先生教授古诗一首。未审如何。<span class="科">末</span>这也使得。我就教你两个一首诗。你用心听着。画山水歌。<span class="科">丑</span>做皮匠歌。<span class="科">末</span>良工善得丹青理。辄向茅茨画山水。<span class="科">丑</span>张公惯为裁靴底。日出卯时才做起。<span class="科">末</span>地角移来方寸间。天涯写在笔锋里。<span class="科">丑</span>锥钻放在面子间。楦头放在箩头里。<span class="科">末</span>日不出兮月长生。云片片兮水泠泠。<span class="科">丑</span>穿不上时放长些。穿得好时要价增。<span class="科">末</span>经年蝴蝶飞不出。累岁桃花结不成。<span class="科">丑</span>今年油靴卖不得。明岁皂靴做不成。<span class="科">末</span>一片石。数株松。<span class="科">丑</span>一块蜡。数根棕。<span class="科">末</span>远又淡。近又浓。<span class="科">丑</span>皮又烂。底又松。<span class="科">末</span>不出门庭三五步。观尽江山千万重。<span class="科">丑</span>不出门庭三五步。脱了靴底再来缝。<span class="科">末</span>冯京。你看喻罅这个畜生。教他读诗。一发胡说不成才。你不要学他。<span class="科">小生</span>是。<span class="科">末</span>冯京。你拿书来。讲与我听。<span class="科">小生</span>不敢动问先生讲何书。<span class="科">末</span>取论语来讲。德行颜渊闵子骞冉伯牛仲弓。言语宰我子贡。政事冉有季路。文学子游子夏。你就讲这一节。<span class="科">小生</span>德行颜渊闵子骞冉伯牛仲弓。德存于心。行见于外。人以德行称者。惟颜闵冉仲四子而已。言语宰我子贡。自言曰言。答述曰语。孔门之下。善于言语者。惟宰我子贡二人而已。政事冉有季路。文学子游子夏。通于政事文学之科者。惟有此四人为然。此孔门之四科。世俗之十哲也。<span class="科">丑</span>我看他不识文理。解差了。学生讲与先生听。德行颜渊闵子骞冉伯牛仲弓。言语宰我子贡。政事冉有季路。文学子游子夏。<span class="科">末</span>你念是这等念。你且解与我听。<span class="科">丑</span>德行颜是一个人的姓名。那德行颜渊那闵子骞去冉伯家里一只牛。仲弓言语宰我。是那仲弓去说与宰我知道。子贡政事。那宰我不信。子贡证说道实是他牵去了。那冉有季路闻得这桩事。学子游的儿子说知道。夏。果然还是他牵去了。这等讲。<span class="科">末</span>这畜生。都是胡说。</p>
        
        <p class="曲"><span class="牌">玉芙蓉</span>宾师分所严。道学吾何忝。况门墙诸子学优才赡。云龙天上争先绕。雪案萤窗莫久淹。前程暗。倘吾徒造就。那时节须知青者出于蓝。</p>
        
        <p class="曲"><span class="牌">前腔</span><span class="科">小生</span>胸中星斗敛。笔底云烟染。看春闱鳌头许谁先占。斲琴须用桐和梓。作室宜求梗与楠。吾何憾。朝经暮史。君不见蛟龙头角岂终潜。</p>
        
        <p class="曲"><span class="牌">前腔</span><span class="科">丑</span>诗书最可嫌。酒色偏不厌。饱肥甘何尝用菽水齑盐。<span class="夹白"><span class="科">小生</span>作囊橐如何。<span class="科">丑</span></span>腰缠十万还骑鹤。<span class="夹白"><span class="科">末</span>你读书如何。<span class="科">丑</span></span>腹饱五车期步蟾。深知感。严师益友日磨渐。那时成就有何难。</p>
        
        <p class="落诗">讲艺谈经道理明。<br />耕田东望作西成。<br />鱼龙变化无多日。<br />只待春来第一声。</p>
        
        <h2 id=ch27 class="chapter"><span class="出题">第二十七出　应试</span></h2>
        
        <p class="曲"><span class="牌">六么令</span><span class="科">丑上</span>钦承朝命。来选择楚地书生。立意存公正洁如冰。但得禹门头角变。拟为当代掌丝纶。</p>
        
        <p class="白">下官钦承皇命。来选湖广英才。叫巡绰官。<span class="科">外末上</span>少小须勤学。文章可立身。满朝朱紫贵。尽是读书人。巡绰官见。</p>
        
        <p class="曲"><span class="牌">前腔</span><span class="科">净小生上</span>槐花正黄。赴科场举子忙。各把胸中蕴尽敷扬。五百名英雄都到此。不知谁是解元郎。</p>
        
        <p class="白">举子齐了。烦乞通报。<span class="科">外末</span>举子告进。<span class="科">小生净见介丑</span>当职钦承皇命。来此考选汝等。一不许夹带怀挟。二不许替作文章。三不许交头接耳。违者押出。我朝开科取士。不用策论文章。一场作对。二场咏诗。三场作词。各归席舍。<span class="科">小生净</span>是。<span class="科">丑</span>且出一对。杜鹃花里杜鹃啼。有声有色。<span class="科">小生</span>学生有。蝴蝶梦中蝴蝶舞。无影无形。<span class="科">丑</span>这秀才出口成章。地字号上来领题。<span class="科">净</span>学生有。<span class="科">丑</span>这个秀才好丑陋。<span class="科">净</span>学生的外貌虽陋。内才充足。<span class="科">丑</span>也罢。就把你外貌出一对与你对罢。麻面苍须。好似羊肚石倒栽蒲草。<span class="科">净</span>学生也把大人尊容来对。歪唇白眼。犹如海螺杯斜嵌珍珠。<span class="科">丑</span>再看后场。天字号领题。<span class="科">小生应介丑</span>第二场月字为题。吟诗一首。<span class="科">小生</span>有甚指挥离海峤。凭何文引到天涯。更有一端违法处。夜深无故入人家。<span class="科">丑</span>七步之才。深庆朝廷得人矣。可贺可贺。地字号领题。就把风字为题。吟诗一首。<span class="科">净</span>风风。来无影。去无踪。也曾穿帘入户。也曾透入皇宫。风。你毒六月里去别人家过夏。十二月倒在我家来过冬。<span class="科">丑</span>满口胡柴。全无文法。且去。天字号领题。第三要做赋一篇。再把月字为题。</p>
        
        <p class="曲"><span class="牌">清江引</span><span class="科">小生</span>长空万里天街静。皎皎明如镜。中秋色倍明。雪夜光尤莹。广寒宫折桂枝扬名姓。</p>
        
        <p class="白"><span class="科">丑</span>真奇才也。既折桂枝。定扬名姓。第一名解元已定。<span class="科">小生</span>多谢老大人作养。<span class="科">丑</span>地字号领题。<span class="科">净</span>学生有。请出题。<span class="科">丑</span>也把月字为题。作赋一篇。</p>
        
        <p class="曲"><span class="牌">前腔</span><span class="科">净</span>一轮皓魄清辉映。万籁声俱静。敲砧门巷声。吹笛关山韵。断肠声此夜偏难听。</p>
        
        <p class="白"><span class="科">丑</span>你的前场俱不可取。后场可观。当今缺少人才之际。姑取第二名亚魁。冯京第一名解元。</p>
        
        <p class="落诗">作养人才日。<br />留心早决科。<br />棘闱文战罢。<br />同听鹿鸣歌。</p>
        
        <h2 id=ch28 class="chapter"><span class="出题">第二十八出　登科</span></h2>
        
        <p class="曲"><span class="牌">菊花心</span><span class="科">生上</span>当今天子选贤良。游子天涯去路长。<span class="科">旦上</span>一念感穹苍。愿得他名题金榜。</p>
        
        <p class="白">员外万福。<span class="科">生</span>孺人拜揖。<span class="科">旦</span>员外。孩儿应取科举。不知功名之事若何。<span class="科">生</span>荣枯得失。皆由天命。孺人不必挂念。</p>
        
        <p class="曲"><span class="牌">驻马听</span>暮景生儿。爱惜犹如掌上珠。若不为功名二字。怎割舍得他途路奔驰。父子东西。<span class="夹白">天那。</span>愿他平步上云梯。高车驷马还乡里。<span class="科">合</span>心内忧疑。倚门悬望捷书飞至。</p>
        
        <p class="曲"><span class="牌">前腔</span><span class="科">旦</span>景入桑榆。得绍箕裘庆有余。止合躬耕畎亩。形影相随。早晚相依。<span class="夹白">员外。</span>心高过望显门楣。教他背井离乡地。<span class="科">合前丑上</span></p>
        
        <p class="白">有事不敢不报。无事不敢乱传。报事报事。<span class="科">生</span>报何事。<span class="科">丑</span>令郎乡试。中第一名解元。<span class="科">生</span>恐无此事。<span class="科">丑</span>本县大老爷知道了。亲自送捷报来了。<span class="科">生</span>值当快安排酒席。迎接便了。</p>
        
        <p class="曲"><span class="牌">瑞鹤仙</span><span class="科">外上</span>昨日尚居田舍。今朝身上云梯。将相何曾有种。还须教子读书。</p>
        
        <p class="白"><span class="科">生跪接介</span>冯商迎接父母老爷。<span class="科">外</span>先生差了。何以如此之称。<span class="科">生</span>冯商乃治下小民。<span class="科">外</span>久慕先生。年高有德。如今令郎又高中了。先生必是封君。<span class="科">生</span>值当将酒过来。</p>
        
        <p class="曲"><span class="牌">山花子</span><span class="科">外</span>登云发轫从今进。伫看科甲连登。羡青年学业有成。战文场压倒英雄。<span class="科">合</span>叹诗书何尝负人。一朝荣贵昼锦行。荣亲显妻受帝恩。不枉了萤窗十载辛勤。</p>
        
        <p class="曲"><span class="牌">前腔</span><span class="科">生</span>自惭老朽惟安分。守田农处世无能。幸遭逢贤侯赞成。使蟾蜍万里飞腾。<span class="科">合前外</span></p>
        
        <p class="白">学生蒙朝廷钦取。即日赴京。令郎上京会试。就在学生船上同去罢。<span class="科">生</span>多谢父母大人作养。<span class="科">外</span>告谢了。</p>
        
        <p class="落诗">一举登科日。<br />双亲未老时。<br />锦衣归故里。<br />端的是男儿。</p>
        
        <h2 id=ch29 class="chapter"><span class="出题">第二十九出　辞亲</span></h2>
        
        <p class="曲"><span class="牌">步蟾宫</span><span class="科">生旦吊场小生上</span>蟾宫仙桂折高枝。不负趋庭学礼诗。鹿鸣宴罢马如飞。功名遂少年豪气。</p>
        
        <p class="白">爹爹母亲请上。待孩儿参拜。<span class="科">生</span>孩儿。你先去拜了祠堂。然后来拜我每。<span class="科">小生</span>少年一举占高科。皆赖祖宗积善多。报效未能颁紫诰。承恩先听鹿鸣歌。<span class="科">拜父母介</span>夜雨灯前蒙训育。春风堂上醉酴苏。今朝喜把蓝袍换。不羡班衣戏彩过。<span class="科">生</span>孩儿。我不料你这等青年。就中解元。此亦人生所难得者。明年会试之年。倘得一官半职。不负了父母教育之功。本县堂尊大人。朝廷钦取赴京。他要座船上同你去。你可收拾行李。同他去罢了。<span class="科">小生</span>孩儿情愿在膝下侍奉父母。不敢远游。以背圣经。<span class="科">生</span>我如今年将七十。光景无多。犹如半夜残灯。树头黄叶。你趁我两人在日。看你头角峥嵘。前呼后拥。显亲扬名。也胜是死后三牲五鼎之祭。快收拾行李起程。早去早回才是。</p>
        
        <p class="曲"><span class="牌">园林好</span><span class="科">小生</span>从亲命只得远离。我何忍脱班斓舞衣。<span class="夹白">儿去了呵。</span>谁侍奉高堂甘旨。<span class="夹白">爹爹。</span>我若及第便回归。及第便回归。</p>
        
        <p class="曲"><span class="牌">前腔</span><span class="科">生</span>我孩儿不须致疑。论功名在青年可为。若得你连登高第。显双亲耀闾里。</p>
        
        <p class="曲"><span class="牌">尾声</span><span class="科">小生</span>辞亲舍赴帝畿。从此登山涉水。莫使双亲频倚闾。</p>
        
        <p class="落诗">出门咫尺是天涯。<br />千里迢迢早问家。<br />愿你此行犹折桂。<br />休教迷恋上林花。</p>
        
        <h2 id=ch30 class="chapter"><span class="出题">第三十出　及第</span></h2>
        
        <p class="曲"><span class="牌">北点绛唇</span><span class="科">外上</span>玉露沾衣。九重金殿珠帘起。伫立丹墀。上下传恩旨。</p>
        
        <p class="白">银烛朝天紫陌长。禁城春色晓苍苍。千条弱柳垂青琐。百啭流莺绕建章。下官待漏侍臣。今年礼部会试。取得第一名。乃是江夏冯京。此人才高学博。今日特御文德殿。问以治安之策。只得在此接应。</p>
        
        <p class="曲"><span class="牌">前腔</span><span class="科">小生</span>圣主崇儒。携书千里来投试。惭愧无知。实忝魁多士。</p>
        
        <p class="白">我冯京登乡试之首。又叨会试之元。今日圣上御朝策试。此间已是文德殿前。不免拱听玉旨。<span class="科">末</span>对策臣不得登殿。就在丹墀下俯伏。<span class="科">小生拜介末</span>奉圣旨。自古帝王之御天下。必资文学之士。以成报国之功。第一问王者治国之道。当以何者为先。<span class="科">小生</span>臣闻为君之道。</p>
        
        <p class="曲"><span class="牌">驻马听</span>正大光明。纳谏如流远佞臣。忆昔舜由勤问。禹拜昌言。汤有盘铭。若还懈惰与荒淫。万民失望生灾衅。肝胆披陈。须知国正天心自顺。</p>
        
        <p class="白"><span class="科">末</span>第二问。为臣之道。何者为先。<span class="科">小生</span>臣对。当今之世。</p>
        
        <p class="曲"><span class="牌">前腔</span>所重能文。设试开科网俊英。务选饱餐三史。博览九经。能尽孝弟忠贞。一朝侥幸榜题名。何尝报国捐躯命。皆窃禄承平。那见杲卿骂贼朱云廷诤。</p>
        
        <p class="白"><span class="科">末</span>第三问。为父之道。何者为先。</p>
        
        <p class="曲"><span class="牌">前腔</span><span class="夹白"><span class="科">小生</span>臣对。</span>父乃严亲。身教为难不可轻。当效义方窦氏。孟母三迁。孔鲤趋庭。父慈子孝出天伦。家庭所贵无偏听。若是爱恶不明。古来几个如虞舜。</p>
        
        <p class="白"><span class="科">末</span>圣上又问。为子之道。何者为先。</p>
        
        <p class="曲"><span class="牌">前腔</span><span class="夹白"><span class="科">小生</span>臣对。</span>孝养之情。一日三公不足荣。忆昔卧冰求鲤。泣竹笋生。第恐难成。但能下气与怡声。问衣寒暖频温凊。要色养恭勤。莫如犬马无别无敬。</p>
        
        <p class="白"><span class="科">末</span>听宣谕。观卿所对。直言君道。备述臣情。亲之教子。子之养亲。皆得其宜。实惬朕意。今宜居第一。候旨下。</p>
        
        <p class="曲"><span class="牌">滴溜子</span><span class="科">众持袍笏冠带上</span>这袍笏。这袍笏。置从内廷。这冠带。这冠带。恩光显荣。降从九重。丹阃传宣赐试臣。实为荣幸。随敕佩服。昼锦登瀛。</p>
        
        <p class="白"><span class="科">末</span>奉圣旨。廷试第一名状元冯京。赐袍笏冠带各一事。随即佩服谢恩。<span class="科">众下</span>口衔天语重。身惹御炉香。</p>
        
        <p class="曲"><span class="牌">驻云飞</span><span class="科">小生穿介</span>草草陈情。三战皆叨第一名。自愧图侥幸。惟恐辜明圣。<span class="夹白">臣</span>陋巷一书生。滥叨恩命。愿圣寿无疆。四海歌尧舜。顿首山呼万万春。顿首山呼万万春。</p>
        
        <p class="白"><span class="科">末</span>奉圣旨。着教坊司具鼓乐。迎送状元赴琼林宴罢谢恩。</p>
        
        <p class="落诗">金殿传胪第一声。<br />三元连中占魁名。<br />少年且是文章显。<br />岂但龙头属老成。</p>
        
        <h2 id=ch31 class="chapter"><span class="出题">第三十一出　招婿</span></h2>
        
        <p class="曲"><span class="牌">楚阳台</span>燮理阴阳。调和鼎鼐。会明良世际雍熙。吾家爱女已及笄。未得乘龙佳婿。</p>
        
        <p class="白">下官乃当朝左丞相富弼是也。爵尊一品。乃天子之腹心。位列三公。为朝廷之耳目。下官有一小女。名唤碧云。年方十八。未曾许聘他人。昨日见廷试状元冯京。他连中三元。才貌兼美。意欲招他为婿。不知他曾娶妻否。叫堂候官。<span class="科">小末上</span>珍珠帘下供祗应。白玉阶前听使令。丞相爷有何分付。<span class="科">末</span>你取新状元同年录过来。<span class="科">小末</span>有在此。<span class="科">末看介</span>湖广鄂州江夏县人氏。父冯商。母金氏。未娶。咳。莫非天缘也。堂候官。今科状元。一者青春年少。二者才貌兼全。我看同年录。此人尚未娶妻。我欲招他为婿。但恐傍人议论<span class="科">小末</span>丞相爷一人之下。万人之上。谁敢议论。况状元乃天禄石渠之贵客。小姐是瑶台阆苑之神仙。自古道机会一失。不可再得。</p>
        
        <p class="曲"><span class="牌">八声甘州</span><span class="科">末</span>我执掌朝纲。位三台辅佐明王。务使心存忠正。免言官说短论长。<span class="夹白">堂候官。</span>我若得那青年才子为佳婿。添我阀阅门墙倍有光。端详。这姻缘果是无双。</p>
        
        <p class="曲"><span class="牌">前腔</span><span class="科">小末</span>酌量。身居金马玉堂。中三元才岂寻常。如斯佳婿。万千年青史名香。这郎才女貌人间少。夫贵妻荣实异常。参详。结朱陈两姓相当。</p>
        
        <p class="白"><span class="科">末</span>既如此。你可分付直日匠人。搭起彩楼。请小姐上楼看迎状元。你可将丝鞭递与他。<span class="科">小末</span>理会得。</p>
        
        <p class="落诗">彩楼高架近银河。<br />未审天缘是若何。<br />不用屏中图孔雀。<br />管教仙子近嫦娥。</p>
        
        <h2 id=ch32 class="chapter"><span class="出题">第三十二出　谒相</span></h2>
        
        <p class="曲"><span class="牌">窣地锦裆</span><span class="科">小旦丑同上</span>少年生长在深闺。举步何曾出绣帏。爹爹严命怎生违。特上层楼步缓移。<span class="科">小生外生同上</span>少年一举占高魁。连中三元世所稀。长安得意马如飞。看遍曲江花满堤。</p>
        
        <p class="白"><span class="科">小末上</span>状元请住马。<span class="科">小生</span>足下有何话说。<span class="科">小末</span>小官乃富丞相府中一个堂候官是也。俺丞相有一小姐。年方十八。今已在彩楼。欲招状元为婿。特奉丝鞭。请状元收下。<span class="科">小生</span>学生有父母在堂。娶而不告。恐亏孝道。不敢奉命。<span class="科">小末</span>既如此。状元且收了丝鞭。待状元回府。禀过令尊令堂。然后来毕姻。亦未为迟也。<span class="科">众</span>年兄。富丞相之命不可不从。请收下丝鞭罢。<span class="科">小生</span>奉命了。<span class="科">小旦</span>赤绳系足前生定。月老姻书宿世缘。<span class="科">丑小旦先下小末</span>请状元少住。待小官去禀丞相爷。就请相见。<span class="科">小生</span>列位年兄先请了。<span class="科">众</span>既如此。先告别了。<span class="科">下</span></p>
        
        <p class="曲"><span class="牌">合欢令</span><span class="科">末上</span>朝夕萦方寸。为爱女未遂良姻。</p>
        
        <p class="白"><span class="科">小末</span>禀上丞相爷知。状元已接了丝鞭。在门首候见老爷。<span class="科">末</span>他没有甚么推阻么。<span class="科">小末</span>他说有父母在堂。不告而娶。恐亏孝道。其时小人说。既有令尊堂在府。且接了丝鞭。待状元回去禀过。然后毕姻未为迟。状元一闻其言。喜之不胜。<span class="科">末</span>请他进来。<span class="科">小末</span>状元。丞相爷有请。<span class="科">末小生行礼介</span>小生乃一介之寒儒。何幸得亲威仪。不胜惶恐之至。<span class="科">末</span>恭喜连中三元。古来罕有。<span class="科">小生</span>小生出自寒微。忝登一第。今蒙老丞相俯就。但有家父母在堂。不敢自专。容待禀知。方敢尊命。<span class="科">末</span>言之有理。待老夫明日奏过官里。赐你回家去毕姻。老夫亲自送小女到府上。<span class="科">小生</span>多感厚情。<span class="科">末</span>聊设小晏奉款。</p>
        
        <p class="曲"><span class="牌">一封书</span><span class="夹白">你</span>功名事早成。中三元大著名。今谐就此亲。想前生曾注定。方信书中有女颜如玉。衣紫腰金昼锦行。你趁青春秉忠贞。大展经纶佐圣明。</p>
        
        <p class="曲"><span class="牌">前腔</span><span class="科">小生</span>山泽里小生。赖尊颜沐宠恩。蒙俯就契姻。奈椿萱当暮景。若得乞恩归定省。公义私恩两尽情。仗尊威。奏明君。当束琴书步后尘。</p>
        
        <p class="白">既蒙过爱。明日拱听玉音临降。就此告回。</p>
        
        <p class="落诗">状元原是属英雄。<br />人似神仙马似龙。<br />夜半归来更漏永。<br />金吾不敢问行踪。</p>
        
        <h2 id=ch33 class="chapter"><span class="出题">第三十三出　庆缘</span></h2>
        
        <p class="曲"><span class="牌">唐多令</span><span class="科">贴上</span>锦绣华堂喜气浓。争看佳婿近乘龙。鼍鼓振［⿰口逢］［⿰口逢］。朱履满堂声哄。</p>
        
        <p class="白">欲将己女配多才。未卜姻缘事可谐。夫妇本是前生定。曾向蟠桃会里来。奴家自从嫁与丞相。止生一女。年方十八。今早丞相架彩楼。招状元为婿。未知缘分若何。我向来要将小姐嫁与冯家。以报旧日之恩。谁料丞相嫌他布衣之家。今若招状元为婿。门户相当。只是冯氏之恩。无由可报。</p>
        
        <p class="曲"><span class="牌">前腔</span><span class="科">末上</span>一段姻缘天上来。何须红叶良媒。</p>
        
        <p class="白">夫人贺喜。<span class="科">贴</span>丞相。何喜可贺。<span class="科">末</span>孩儿亲事已谐了。<span class="科">贴</span>丞相贺喜。如此选在何日成亲。<span class="科">末</span>那状元父母俱存。我与他奏过官里。钦锡他回家毕姻。老夫自送女儿到他家去。<span class="科">贴</span>状元是何方人氏。<span class="科">末</span>乃是湖广人。<span class="科">贴</span>他父亲叫甚名字。<span class="科">末</span>他父叫冯商。母金氏。状元冯京。<span class="科">贴</span>咳。丞相。有这等事。<span class="科">末</span>夫人。为何。<span class="科">贴</span>丞相。你可记得。前日那星士来说的亲事。是何方人氏。<span class="科">末</span>他说同年月日时。不曾说名字。不知那里人。<span class="科">贴</span>丞相。你当时为何不肯。<span class="科">末</span>夫人。我是当朝丞相。岂可与布衣老叟结姻。以此不允。<span class="科">贴</span>如今这状元如何。<span class="科">末</span>状元天下之福。他年方弱冠。连中三元。阀阅相当。<span class="科">贴</span>丞相。有这等事。状元就是星士说的冯京。<span class="科">末</span>不信道就是他。<span class="科">贴</span>丞相不信。再查他同年录。便见真假。<span class="科">末</span>院子。讨新科进士同年录来。与我再看一看。<span class="科">小末</span>同年录在此。<span class="科">末</span>冯京年十八岁。二月初一日子时生。果然是。夫人。你原初为何执意要将小姐嫁他。<span class="科">贴</span>丞相听禀。</p>
        
        <p class="曲"><span class="牌">锁南枝</span>吾先父纲运时。把官粮运折无措陪。<span class="夹白"><span class="科">末</span>后来怎么。<span class="科">贴</span></span>只得卖家私。家私尽倾废。<span class="夹白"><span class="科">末</span>卖尽家私。后来怎么。<span class="科">贴</span>说也惶愧。<span class="科">末</span>但说何妨。<span class="科">贴</span></span>将奴卖取。百两白金。便成文契。<span class="夹白"><span class="科">末</span>如何又得回来。<span class="科">贴</span></span>那人见我悲啼。不觉慈心起。毫不染送我归。<span class="夹白"><span class="科">末</span>既然送你回家。财礼银如何了。<span class="科">贴</span></span>聘礼银分文不索取。</p>
        
        <p class="曲"><span class="牌">前腔</span><span class="科">末</span>听斯语果是谁轻财重义人怎如。德行两坚持。仁心合天理。你可明说破莫隐欺。我为你报恩义。</p>
        
        <p class="曲"><span class="牌">前腔</span><span class="科">贴</span>施恩者你道谁。<span class="夹白"><span class="科">末</span>是何人。<span class="科">贴</span></span>三元是他生下儿。在湖广鄂州居。冯商是名讳。<span class="夹白"><span class="科">末</span>咳。原来就是冯亲家。夫人一向为何不说。<span class="科">贴</span>前日那星士呵。</span>忽然说起。使我感德怀恩。欲成姻契。谁料你固执不从。今日天合配。<span class="夹白">丞相。你送小姐到他家去时。</span>相见时劳记取。拜谢他厚恩义。</p>
        
        <p class="曲"><span class="牌">前腔</span><span class="科">末</span>姻缘事真罕稀。有缘千里能会期。当日不从伊。只为布衣婿。怕人谈耻。今日连中三元。又成佳配。这夫妻五百年前。非通容易。<span class="夹白">夫人。我与你同送小姐去。</span>相见时明说与。拜谢他厚恩义。</p>
        
        <p class="落诗">人生不易结夫妻。<br />五百年前注定的。<br />前日嫌他布衣叟。<br />状元原是布衣儿。</p>
        
        <h2 id=ch34 class="chapter"><span class="出题">第三十四出　荣封</span></h2>
        
        <p class="曲"><span class="牌">望远行</span><span class="科">生上</span>沙里黄金可致。天涯游子难招。<span class="科">旦上</span>临行密密缝针线。意恐迟迟脱布袍。<span class="科">合</span>还期夺锦标。</p>
        
        <p class="白"><span class="科">生</span>凤凰台上风光好。游子淹留不归早。<span class="科">旦</span>春残旅邸身未闲。月照乡关归梦杳。<span class="科">生</span>孺人。孩儿赴京会试。不知天意若何。我与你朝思暮想。中不中消息只在这两日。</p>
        
        <p class="曲"><span class="牌">石榴花</span><span class="科">生</span>碧云天杳。游子雁书遥。萱与桂。梓和乔。心旌千里各迢迢。想瀛洲无数英豪。夺锦标。论输赢毕竟成一笑。<span class="科">合</span>念车囊久聚秋萤。望黄竿连钓春鳌。</p>
        
        <p class="曲"><span class="牌">前腔</span><span class="科">旦</span>斑衣年少。身在凤池遥。孤闷郁。寸心焦。门闾空倚过昏朝。倘吾儿得上青霄。身着紫袍。不负孟母三迁教。<span class="科">合前</span></p>
        
        <p class="曲"><span class="牌">不是路</span><span class="科">丑上</span>放下衣包。迳入华堂便折腰。<span class="夹白"><span class="科">生</span>呀。大哥。你为何事来。<span class="科">丑</span>小子自京中来。<span class="科">生</span>有何话说。<span class="科">丑</span>来通报。<span class="科">生</span>到此来报甚事。<span class="科">丑</span></span>有京报。<span class="夹白">令郎连中三元。</span>蓝袍脱却换宫袍。<span class="科">生</span>小儿曹。三元地位安能到。<span class="夹白"><span class="科">丑</span>员外。</span>他有文才中必高。<span class="科">生</span>这难道。四方英俊知多少。<span class="夹白">大哥。</span>你莫非差了。莫非差了。</p>
        
        <p class="曲"><span class="牌">前腔</span><span class="科">丑</span>揭晓之朝。亲见冯京榜上标。才分晓。<span class="夹白"><span class="科">生</span>既然如此。是实了。<span class="科">丑</span></span>此捷音无可推调。<span class="夹白"><span class="科">生</span>大哥。</span>谢辛劳。白金一锭休嫌少。<span class="夹白"><span class="科">丑</span>多谢。</span>不枉奔波走一遭。<span class="科">生</span>欣欣笑。呼童拔去门前草。倘有贺客来到。贺客来到。</p>
        
        <p class="曲"><span class="牌">皂角序</span><span class="科">生旦</span>论其年其年少小。论其才其才苍老。观其貌貌虽朴实。观其词词多华藻。在文场。人如将。笔如刀。文势好。流水滔滔。<span class="科">合</span>南山大豹。东海巨鳌。豹文一变。鳌头独钓。</p>
        
        <p class="曲"><span class="牌">前腔</span><span class="科">生旦</span>历三闱文章考挍。霸四海贤才压倒。内岂无一个英豪。也须有十分高造。天资好。学问饱。命既高。时又到。直上青霄。<span class="科">合前</span></p>
        
        <p class="曲"><span class="牌">尾声</span><span class="科">生旦</span>今朝始得离学校。坐廊庙经邦论道。这都是辛苦中博来荣耀。</p>
        
        <p class="白"><span class="科">丑上</span>养子教读书。书中有珠玉。一子受皇恩。全家食天禄。此间已是冯员外门首。不免径入则个。<span class="科">生</span>大哥何来。<span class="科">丑</span>小人乃是本府太爷差来报事的。当朝富丞相。招令郎老爷为婿。奏过圣上。钦赐状元回家毕姻。丞相亲送小姐来了。已到五十里界上。三司府县都迎接去了。令郎老爷先回。即刻就到。特差小人先来报知。<span class="科">生</span>多启动了。<span class="科">丑</span>不敢。一心忙似箭。两脚走如飞。<span class="科">下</span></p>
        
        <p class="曲"><span class="牌">风入松</span><span class="科">小生上</span>煌煌昼锦返乡邦。杏花红十里生香。前呼后拥争趋向。步瀛洲惟吾为上。今归去乡闾有光。人人争看状元郎。</p>
        
        <p class="白"><span class="科">生旦</span>孩儿。你回来了。<span class="科">小生</span>爹妈请上。待孩儿参拜。<span class="科">生</span>孩儿。你先去拜了祖宗。然后再拜我每。</p>
        
        <p class="曲"><span class="牌">前腔</span><span class="科">小生</span>豚儿何幸继书香。今归拜家庙先亡。少年侥幸登金榜。喜际遇文明之象。赖先人积善有庆。逢盛世际明良。</p>
        
        <p class="白">爹妈请上坐。待孩儿参拜。</p>
        
        <p class="曲"><span class="牌">前腔</span>儿身侥幸沐恩光。赖双亲教育之方。棘闱三战魁三榜。喜御笔亲提褒奖。<span class="夹白"><span class="科">生</span>为何就得还家了。<span class="科">小生</span></span>赐毕姻荣归故乡。蒙丞相选东床。</p>
        
        <p class="白">告爹妈知道。孩儿中榜之后。蒙当朝富丞相欲招孩儿为婿。奏过圣上。钦赐孩儿回家毕姻。又蒙圣上御笔。特封爹爹金紫光禄大夫之爵。母亲贤德夫人。<span class="科">生</span>孩儿。你连登科甲。未及三年。岂有封赠父母之礼。<span class="科">小生</span>圣上有言。为父者教子连中三元。不可比泛常为例。故此就封。孩儿禀过爹妈。开读圣旨。<span class="科">生</span>快排香案。<span class="科">小末</span>捧出紫泥光有烂。赍来官诰玉生烟。圣旨已到。跪听宣读。奉天承运皇帝诏曰。人之齐家。功莫大于教子。子之修身。志在贵于读书。今有状元之父冯商。教子连中三元。不可比常为例。特封父金紫光禄大夫。封母贤德夫人。待后考绩。再行爵赏。又赐状元黄金十锭。表里十端。衣锦还乡毕姻。随即还朝观政。望阙谢恩。<span class="科">生旦冠带霞帔谢恩介</span></p>
        
        <p class="曲"><span class="牌">前腔</span>山呼万岁谢吾皇。村庄老幸服冠裳。不胜雀跃忙稽颡。愿社稷如磐安享。<span class="夹白"><span class="科">小末</span>山呼。<span class="科">生旦</span>万岁。<span class="科">小末</span>再山呼。<span class="科">生旦</span>万万岁。</span>皇图巩固百千年帝道遐昌。愿圣寿永无疆。</p>
        
        <p class="白"><span class="科">小生</span>告爹爹。孩儿在五十里界先来了。岳父岳母随后就到。可备礼物筵席。<span class="科">生</span>筵席俱完备了。<span class="科">丑</span>金铛煮出膏粱味。玉碗盛来琥珀光。呀。你看我员外戴了冠带。穿了圆领。就是一个老爹了。孺人戴了凤冠。穿了霞帔。就是一位夫人了。真是难得。可喜可喜。<span class="科">生</span>孺人。这丫头见我和你冠带齐整。不胜欣喜之至。<span class="科">丑</span>如今该叫老爹夫人了。<span class="科">生旦</span>还是照旧称呼。<span class="科">丑</span>梅香煮得一碗羹汤在此。奉上老爹夫人。愿小老爹永作调羹之手。<span class="科">生</span>取上来。<span class="科">丑作泼污生衣介旦小生</span>呀。怎么好。一领圆领。都泼污了。怎么好。<span class="科">生</span>且不要顾我衣服。看他手莫非炮烂了。<span class="科">丑</span>一时不仔细。炀得应心疼。<span class="科">作慌悲介</span>手上皮都炮烂了。<span class="科">生</span>快进去罢。连忙讨些汤火药敷一敷。<span class="科">丑悲下生</span>孺人。那丫头见我每穿了冠带。喜之不胜。故此失手堕地。如今反伤其手。岂不可怜。<span class="科">小生</span>爹爹。孩儿虽读万卷书。叨中三元。胸中度量。不如爹爹多矣。不责污袍之过。反有烂手之怜。<span class="科">生</span>孩儿。古人有云。此亦人子也。可善抚之。大凡人家奴仆。一般父母所生。出乎无奈。为人驱使。人虽有贵贱。身体发肤。却无贵贱。不可动彻鞭笞。只怕天运循环。难保百年富贵。那时人亦不能容也。汝当反己自修。<span class="科">小生</span>谨领教诲。</p>
        
        <p class="落诗">一封御札才开读。<br />争羡公卿生白屋。<br />果然一子受皇恩。<br />遂得全家食天禄。</p>
        
        <h2 id=ch35 class="chapter"><span class="出题">第三十五出　会亲</span></h2>
        
        <p class="曲"><span class="牌">西地锦</span><span class="科">末上</span>柱国老勋臣。千里承皇命。赤心忠胆掌丝纶。岂肯图侥幸。</p>
        
        <p class="白"><span class="科">众见介</span>府县首领官见。<span class="科">末</span>起来。<span class="科">众</span>都布按三司官见。<span class="科">末</span>今日天色已晚。明日早晨见。<span class="科">众</span>请爷爷上岸坐院。<span class="科">末</span>有家眷在此不便。一两日就行。不消了。</p>
        
        <p class="曲"><span class="牌">前腔</span><span class="科">生</span>街坊人马乱纷纷。只为当朝第一人。今忝结朱陈。只恐门墙难称。</p>
        
        <p class="白">老夫冯商。拜见丞相。启动报知。<span class="科">丑</span>禀老爷。冯老爷来见。<span class="科">末</span>快请下船来。<span class="科">丑</span>请老大人下船相见。<span class="科">相见介</span>丞相亲家请上。老夫参拜。<span class="科">末</span>不敢。<span class="科">生</span>老拙乃山野鄙夫。小儿是草茅童穉。荷蒙不弃。愧感不胜。<span class="科">末</span>久仰亲家。乐道林泉。教子成名。年高有德。亲家当上坐勿谦。<span class="科">生</span>老拙岂敢。若以国法论之。正该侍立于旁。<span class="科">末</span>亲家差了。我和你儿女亲家。况已经诰封。正宜上坐。何必太谦。<span class="科">生</span>既如此。叨坐了。薄礼表情。幸希笑纳。<span class="科">末</span>多承厚礼。敢不拜留。多谢多谢。<span class="科">生</span>菲薄勿罪。<span class="科">末</span>请问亲家。四十尚无子。后来既生令郎。今又连中三元。岂非阴骘所致。<span class="科">生</span>老拙平日所为。惟尽其在我。愧无厚德。<span class="科">末</span>亲家曾娶尊宠否。<span class="科">生</span>亲家大人听禀。</p>
        
        <p class="曲"><span class="牌">玉交枝</span><span class="科">生</span>当初无子。欲娶妾曾往帝畿。百金娶得张公女。到来时拟会佳期。忽问此女情惨凄。他父亲卖女既为官粮。他又道老年亲膝下没儿。难远涉千山万水。<span class="夹白"><span class="科">末</span>后来怎么了。<span class="科">生</span>我一闻其言。</span>慈心顿起。即时间闻之媒妪。随时送女还家去。使白圭不玷瑕疵。<span class="夹白"><span class="科">末</span>聘财怎么了。<span class="科">生</span></span>聘财毫忽不追取。想他别配豪门矣。<span class="科">合</span>到明年自产小儿。喜今日连登科第。</p>
        
        <p class="曲"><span class="牌">前腔</span><span class="夹白"><span class="科">末</span>亲家。</span>你施仁施义。这心术古今罕稀。你若还要识张公女。<span class="夹白"><span class="科">生</span>在何处。<span class="科">末</span></span>我荆妻便是无疑。<span class="夹白"><span class="科">生</span>原来亲家的夫人就是。老拙出于不知。得罪了。<span class="科">末</span></span>此情于我初怎知。成亲后始得其详细。这阴骘合产好儿。喜今日连登高第。</p>
        
        <p class="曲"><span class="牌">前腔</span><span class="夹白"><span class="科">生</span>亲家大人。</span>我出言无意。蒙问及岂敢隐欺。我言词不逊不恭。幸恕我不知之罪。<span class="夹白">只因夫人亲家</span>五花官诰霞帔随。鸾凤岂是山鸡配。弃荆布服却锦衣。饱珍羞何尝菽水。</p>
        
        <p class="曲"><span class="牌">前腔</span><span class="夹白"><span class="科">末</span>我房下</span>为怀君恩义。<span class="夹白">这亲事呵。</span>二年前曾欲勉为。<span class="夹白">实不瞒亲家。</span>因吾不欲成其事。这姻缘两下稽迟。岂期今日又偶为。实由天数非人意。望尊亲休嫌丑女。奉苹蘩不能周备。</p>
        
        <p class="白"><span class="科">生</span>告辞了。来日扫门拱候。<span class="科">末</span>多谢厚情。</p>
        
        <p class="落诗">不是姻缘莫强扳。<br />有缘千里会何难。<br />却将二十年前事。<br />今日从头说一番。</p>
        
        <h2 id=ch36 class="chapter"><span class="出题">第三十六出　团圆</span></h2>
        
        <p class="曲"><span class="牌">西地锦</span><span class="科">生上</span>有子占高魁。自觉欢颜改。<span class="科">旦上</span>填门长者驷车来。白屋生光彩。</p>
        
        <p class="白"><span class="科">生</span>孺人。今日黄道吉日。丞相与夫人送小姐来成亲。你可分付庖厨。每事俱要整齐。<span class="科">旦</span>叫当直的。<span class="科">小末</span>一身忙碌碌。两脚健波波。老爹有何分付。<span class="科">生</span>你唤掌礼乐人都完备了么。<span class="科">小末</span>俱完了。<span class="科">生</span>丞相来时。进来通报。</p>
        
        <p class="曲"><span class="牌">前腔</span><span class="科">末</span>途路久驱驰。喜得到朱陈村里。<span class="科">贴上</span>进步且迟迟。只恐临时差语。</p>
        
        <p class="白"><span class="科">小末</span>报老爹。丞相已到。<span class="科">生旦</span>我们出去迎接。<span class="科">末贴</span>冯亲家请了。<span class="科">生</span>不敢。<span class="科">末</span>亲家请上。待学生参拜亲家夫人。<span class="科">生</span>不敢。亲家夫人乃黄阁名公。小子是白衣老叟。<span class="科">旦</span>多承俯就。深愧高扳。<span class="科">末</span>小女乃箕箒之妇。令郎是文章之首。<span class="科">贴</span>本非鸾配。偶协凤俦。<span class="科">末</span>夫人过来拜谢冯亲家。<span class="科">贴</span>先父得赖扶持。贱妾亦蒙提挈。存没衔恩。敢忘大德。<span class="科">生</span>此亦偶然。何须致谢。叫掌礼人。吉时已到了。</p>
        
        <p class="曲"><span class="牌">前腔</span><span class="科">小生上</span>洞房花烛摇红影。果然金榜题名。<span class="科">小旦上</span>佳期夜赴从亲命。如游阆苑蓬瀛。<span class="科">净丑上唱拜递酒介</span></p>
        
        <p class="曲"><span class="牌">锦堂月</span><span class="科">小生小旦</span>金雀银屏。琼駝翠釜。筵开洞房偏称。姻眷天成。系足岂无赤绳。遇新婚喜阅翁书。尊古制曾行亲迎。<span class="科">合</span>花烛影。照见尘寰宛如仙境。</p>
        
        <p class="曲"><span class="牌">前腔</span><span class="科">生旦</span>重整。钗亸黄荆。裙拖衫布。山殽野簌兼陈。味薄村沽。今夜坐宾皆醒。翁本是天上青云。婿今作墙边红杏。<span class="科">合前</span></p>
        
        <p class="曲"><span class="牌">前腔</span><span class="科">末贴</span>深省。婿果冰清。翁非玉润。迭为贤主佳宾。幸得乘龙。更喜此生多庆。今日里大会姻亲。喜坦腹自多佳兴。<span class="科">合前</span></p>
        
        <p class="曲"><span class="牌">醉翁子</span><span class="科">生旦</span>门径。断人迹铺地草青。感车驾亲临。几多荣华起敬。把新酒重斟。聊表微忱答厚情。<span class="科">合</span>更漏永。想花坠瑶台。月过金井。</p>
        
        <p class="曲"><span class="牌">侥侥令</span><span class="科">众合</span>宝香销夜鼎。银烛冷秋屏。忽听得曲尽仙韶番别调。檀板按瑶笙。杂锦筝。</p>
        
        <p class="曲"><span class="牌">前腔</span><span class="科">众合</span>镜关刁斗响。金井辘轳鸣。又见月落星沈河汉没。隔屋听鸡声。人已行。</p>
        
        <p class="曲"><span class="牌">尾声</span><span class="科">众合</span>夫妻和顺从今定。这段姻缘夙世成。琴瑟和谐乐万春。</p>
        
        <p class="白"><span class="科">净上</span>一子受皇恩。全家食天禄。禀老爷。朝廷有诏书到。<span class="科">生</span>快排香案。</p>
        
        <p class="曲"><span class="牌">玩仙灯</span><span class="科">外上</span>天语出金銮。为贤才特来旌劝。</p>
        
        <p class="白">圣旨已到。跪听宣读。皇帝诏曰。恤贫者仁。乐施者义。仁至义尽。实宜宠褒。朕闻鄂州江夏冯商。恤贫乐施。仁义兼尽。教子成名。厥功尤懋。用是旌表。以彰其贤。今特封尔为始平郡公。其妻金氏。劝夫娶妾。有仁慈不妒之贤。封为始平郡夫人。状元冯京。升翰林学士。妻封淑德夫人。呜呼。若夫若妇。各有其贤。授此宠锡。岂曰过分。望阙谢恩。<span class="科">众</span>万岁万岁万万岁。<span class="科">外</span>赍来辞紫禁。读罢谒金门。<span class="科">下</span></p>
        
        <p class="曲"><span class="牌">大环着</span><span class="科">众合</span>满门阑和气。满门阑和气。庭产紫芝。景星庆云龙呈瑞。想天人契合当此时。再见唐虞之世。久安长治。况遇明良相际。拜丹墀。承恩有子。食天禄昼锦荣归。喜今日一家骨肉团圆。庆幸应无比。荣华富贵康宁。一概从今始。永受余庇。</p>
        
        <p class="曲"><span class="牌">越恁好</span><span class="科">众合</span>何幸褒封至。何幸褒封至。宣麻降紫泥。显父母荣子及妻。恩光独照门楣里。芳名竹帛期常继。百年永远知无际。</p>
        
        <p class="曲"><span class="牌">尾声</span><span class="科">众合</span>想当初阴德事。一念能感天和地。锡福瀼瀼知未替。</p>
        
        <p class="落诗">子擢三元父受封。<br />皇天有意表阴功。<br />须知万里前程事。<br />只在方方一寸中。</p>
                
    </body> 
</html>
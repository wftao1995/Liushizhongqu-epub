<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/灌园记</title>
        <meta name="author" content="明　张凤翼　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">灌园记</span></h1>

        <p class="作者">明　张凤翼　著</p>

        <h2 id=ch1 class="chapter"><span class="出题">第一出　开场家门</span></h2>

        <p class="曲"><span class="牌">东风齐着力</span><span class="科">末上</span>华屋珠帘。寿山福海。别是风烟。玉觥满泛。正好醉琼筵。多少赏心乐事。笙歌沸似听钧天。新声奏。一翻金缕。不改青编。　　往事演齐燕。叹忠臣慷慨。孝子迍邅。窜身灌漑。潜地结良缘。幸有宗英为将。出奇计坤转干旋。摧强敌。一时匡复。千载名传。<span class="科">问答照常</span></p>
        
        <p class="落诗">持全节忠臣王蠋。<br />用奇计良将田单。<br />太史氏尘埃佳偶。<br />田法章家国重安。</p>
        
        <h2 id=ch2 class="chapter"><span class="出题">第二出　王蠋论谏</span></h2>
        
        <p class="曲"><span class="牌">高阳台</span><span class="科">生世子上</span>列国瓜分。群雄鼎立。正云蒸龙变之日。胜负纵横。满眼纷如观弈。全齐自合推强国。恐塞翁得马非吉。抱隐忧通宵支枕。卧不贴席。</p>
        
        <p class="白">漫夸东帝擅威名。争似当年任晏婴。祖烈已能垂统绪。孙谋犹可绍芳声。矜豫大。侈丰亨。空谈富国与强兵。要知满损观欹器。欲识盈亏诵鼎铭。自家姓田。名法章。乃齐王世子。我父王因伐宋得志。南割强楚。西侵三晋意欲并周而为天子。诸侯恐惧。合从谋齐。我父王犹自恃其强大纵情酒色。不理朝政眼见得家国危亡。社稷将覆。我欲苦谏一番。且待太傅到来。与他商议。分付门上。太傅到时。即便请进。<span class="科">暂下外扮王蠋上</span></p>
        
        <p class="曲"><span class="牌">番卜算</span>画邑久栖迟。少海初通籍。辅道欣逢主器贤。庶可修臣职。</p>
        
        <p class="白">自家画邑王蠋是也。出仕本朝。蒙齐以我为世子太傅。那世子器度端庄。知识明达。他见父王骄纵。日夜忧惶。今日正该进讲。不免到东宫慰安他一番。这是宫门上了。可通报。<span class="科">报介外</span>世子。老臣两日不曾进来尊颜为何转觉清瘦了。<span class="科">生</span>先生还不知法章的心事。我父王自恃富强。荒于酒色。诸侯谋齐。祸患将及。况燕王与我深雠。他筑金台礼贤士。专欲报怨于我。我欲苦谏父王。专待先生进来商议。<span class="科">外</span>尊意如何。愿闻其详。</p>
        
        <p class="曲"><span class="牌">高阳台</span><span class="科">生</span>义重君亲。忧兼家国。眼前事势危急。<span class="夹白">我那父王呵。</span>好大贪功。须知我仇能即呼吸。先王宗庙不血食。这其间祸机难测。待批鳞直言匡救。未必无益。</p>
        
        <p class="曲"><span class="牌">前腔</span><span class="科">外</span>差忒。<span class="夹白">你</span>任重邦储。身膺子职。问安侍膳朝夕。膝下承颜。岂应直言得失。须识。事亲有隐而无犯。恐忠言与耳相逆。<span class="夹白"><span class="科">生</span>先生岂不闻事父母几谏。<span class="科">外</span></span>料君王纵闻几谏。也不相入。</p>
        
        <p class="曲"><span class="牌">前腔</span><span class="科">生</span>淫佚。沈湎壶觞。宴安琴瑟。宁知密迩强敌。震不于邻。只恐噬脐无及。目击。梁韩楚赵连燕也。瞬息间临淄即墨。<span class="夹白">先生。你道法章不该直谏。且待兵临之日。</span>自请兵背城一决。死绥何惜。</p>
        
        <p class="曲"><span class="牌">前腔</span><span class="科">外</span>休癖。<span class="夹白">你</span>正丽重明。职当监国。岂宜折冲之役。<span class="夹白">我老臣呵。</span>委质当朝。临危岂容缄默。狂直。<span class="夹白">与</span>龙逢比干游地下。便捐生也须塞责。倘闻言幡然悔悟。岂无一得。</p>
        
        <p class="白"><span class="科">生</span>先生既以直谏为己任。明日待法章先侍父王临朝。待先生进谏。从傍相助便了。</p>
        
        <p class="曲"><span class="牌">尾声</span><span class="科">外</span>面折廷诤须明日。<span class="夹白">世子。你</span>只须调停君侧。<span class="夹白"><span class="科">生</span>先生。</span>全仗你回天之力。</p>
        
        <p class="落诗">破宋残燕恃富强。<br />敌人报怨不隄防。<br />大风吹倒梧桐树。<br />自有傍人说短长。</p>
        
        <h2 id=ch3 class="chapter"><span class="出题">第三出　齐王拒谏</span></h2>
        
        <p class="曲"><span class="牌">齐天乐</span><span class="科">净齐王生世子上净</span>功臣伐宋威名震。割楚仍侵三晋。邹鲁称臣。诸侯恐惧。计日周秦兼并。烽烟罢警。正好酣柳迷花。舞燕歌莺。<span class="科">生</span>谋合邻邦。机深雠敌。且莫相轻。</p>
        
        <p class="白"><span class="科">净</span>禁林莺语蝶飞忙。花发朱门百和香。水碧御沟斜拂柳。銮舆到处引笙簧。自家齐王便是。我前日用苏代之计。移兵伐宋。一举而克。泗上诸侯。无不服从。眼见得代周而为天子。岂不快乐。连日庆赏。每夜沉醉。今日才一视朝。百官俱已退班。传旨奏事的可上殿来。</p>
        
        <p class="曲"><span class="牌">生查子</span><span class="科">外王蠋上</span>忧时白发增。谋国丹心秉。抗疏向彤廷。愿耸君王听。</p>
        
        <p class="白">世子太傅臣王蠋见。<span class="科">净</span>王太傅有何事来奏。<span class="科">外</span>无事不敢凟奏。有事不敢不言。大王乘危于燕。收利于宋。泗上诸侯。莫不畏服。计则得矣。今日安意肆志。荒于酒色。不访贤才。不理朝政。岂知仇燕方乘隙而图齐。各国又嫉齐而与燕。若复流连荒亡。般乐怠傲。恐殷鉴不远。只在燕宋。将使扁鹊望而却走。诚为大王危之。<span class="科">净</span>以我之强。视燕之弱。真摧枯拉朽。发蒙振落。何足为虑。<span class="科">外</span>大王。你休道燕不足虑。</p>
        
        <p class="曲"><span class="牌">啄木儿</span><span class="夹白">他</span>招乐毅拜亚卿。十载雄心思一逞。他那里惕厉忧勤。我这里懈惰荒宁。<span class="夹白">他那里</span>卧薪尝胆勤修政。<span class="夹白">我这里</span>宴安鸩毒不思省。兵马临城待怎生。</p>
        
        <p class="白"><span class="科">净怒介</span>王蠋。你又不是言官。谁要你多说。我知道你不过是沽名钓誉。却不道长他的志气。灭我的威风。<span class="科">生</span>父王请息怒。</p>
        
        <p class="曲"><span class="牌">前腔</span><span class="夹白">他</span>披肝胆沥悃诚。危行危言真骨鲠。犯龙颜总为朝廷。批逆鳞岂是沽名。闭邪陈善臣之敬。转圜从谏君之圣。<span class="夹白">父王岂不闻三年不鸣。一鸣惊人。</span>大鸟惊人在一鸣。</p>
        
        <p class="白"><span class="科">净怒介</span>既如此说。是我不能治国。如今你自做了齐王。王蠋做了齐相如何。正是酒逢知己千锺少。话不投机半句多。<span class="科">下生外吊场</span></p>
        
        <p class="曲"><span class="牌">三段子</span><span class="科">外</span>孤忠自盟。奈天高不察下情。<span class="科">生</span>大厦渐倾。奈邻邦多谋战争。<span class="科">合</span>眼前暂恃边疆靖。不时难保烽烟警。<span class="夹白">把</span>药石之言翻成画饼。<span class="科">内传介</span></p>
        
        <p class="白">大王有旨。王蠋越职言事。夺官削职。发回原籍。世子不能将顺。发去莒州安置。不许朝见。</p>
        
        <p class="曲"><span class="牌">归朝欢</span><span class="科">外</span>君王的。君王的。听言不明。料人谋难回天命。<span class="科">生</span>先生的。先生的。朝阳凤鸣。又谁知一鸣辄斥使人悲哽。</p>
        
        <p class="曲"><span class="牌">尾声</span><span class="科">外</span>归耕尚有田一顷。<span class="科">生</span>我安置处孤形吊影。<span class="夹白"><span class="科">外</span>世子不须烦恼。老臣一定送你到莒州。</span>待你还朝<span class="夹白">我</span>方才返乡井。</p>
        
        <p class="白">世子。我如今与你同出朝门。去唤了臧儿。收拾行李。上路便了。臧儿在那里。<span class="科">丑上</span>五鼓听朝钟。退朝日已红。若还庄里睡。正好梦周公。老爹出来了。老爹与世子一同出朝。又是这般荒荒张张。莫非做出些事来。<span class="科">生</span>这小厮到乖巧。<span class="科">外</span>你先与世子脱了锦袍。就来与我脱了朝服。可到下处收拾行李做一车儿。发到南门来。随我上路。<span class="科">丑</span>要往那里去。<span class="科">外</span>我因谏诤。今已罢官了。<span class="科">丑</span>老爹。这时节可是开得口的。自古道闭口深藏舌。安身处处牢。既然齐王不用了。你何不往他邦去。正是东边不养西边养。<span class="科">外</span>唗。你那里知道。你只随我到莒州去便了。<span class="科">丑</span>阿呀。老爹又作怪。既然不到他邦去。只该回到自家庄上快活。为何到要往莒州去。不知是去做甚么。<span class="科">外</span>世子因救我。也得罪于齐王。发去莒州安置。他形孤影只。甚是凄楚。我与你须送他到彼。多则一年。少则半载。待他回朝。我们方可回家去。<span class="科">丑</span>原来如此。要往莒州去。如今老爹与世子前行。小人收拾行李。就赶上来了。<span class="科">先下</span></p>
        
        <p class="落诗">一纸封章早扣阍。<br />谁知遭遣出金门。<br />分明指与平川路。<br />却把忠言当恶言。</p>
        
        <h2 id=ch4 class="chapter"><span class="出题">第四出　太史赏花</span></h2>
        
        <p class="曲"><span class="牌">瑞鹤仙</span><span class="科">外太史敫贴正旦小旦同上外</span>春入郊原后。正芳菲满眼。赏花时候。<span class="科">贴</span>年华一回首。奈兰闺弱息。未谐婚媾。<span class="科">旦</span>承欢膝下。喜堂上双亲齐寿。<span class="科">小旦</span>想姻缘前定。愆期有待。未妨迤逗。</p>
        
        <p class="白"><span class="科">旦</span>爹爹母亲万福。<span class="科">小旦</span>老相公。老夫人。朝英磕头。<span class="科">外</span>无媒径路草萧萧。自古云林远市朝。公道世间惟白发。贵人头上不曾饶。老夫覆姓太史。名敫。世居莒州。以田园为业。向谒齐王。见他好大喜功。荒于酒色。举朝官员。惟有王蠋一人。其余庸庸碌碌。不足比数。我因此不愿仕进。退归田里。今日闲居无事。着朝英取酒过来。就此花下。与夫人女孩儿赏玩片时。却不是好。<span class="科">小旦</span>酒在此。<span class="科">旦递介</span></p>
        
        <p class="曲"><span class="牌">锦堂月</span><span class="科">外</span>尚友巢由。追踪沮溺。生涯取盈南亩。投老苍洲。春来酿成春酒。算吾生藿食何谋。笑杞人漫忧天覆。<span class="科">合</span>同称寿。喜一家和气。共甘株守。</p>
        
        <p class="曲"><span class="牌">前腔</span><span class="科">贴</span>耕耨。景物优游。赀财富厚。承家谩论堂构。有女及笄。琴瑟未谐佳偶。咏关睢君子相逑。诵桃夭于归不久。<span class="科">合前</span></p>
        
        <p class="曲"><span class="牌">醉乡子</span><span class="科">旦</span>天祐。幸难老椿萱并茂。且持觞泛蚁。醉花酣柳。<span class="夹白"><span class="科">小旦</span>小姐。你看莺儿成对。燕儿成双。<span class="科">旦</span>那</span>牝牡。看燕对莺双。怎比得云霄鸾凤俦。<span class="科">合</span>春光透。帘幕风柔。海棠依旧。</p>
        
        <p class="曲"><span class="牌">前腔</span><span class="科">小旦</span>豆蔻。爱嫩蕊含香未剖。看在户三星。正当时候。知否。算蝶恋蜂狂。少不得为韶光一逗遛。<span class="科">合前</span></p>
        
        <p class="曲"><span class="牌">侥侥令</span><span class="科">外贴</span>市朝虽辐辏。丘壑也风流。试看绿满春流山明秀。应不羡人间万户侯。</p>
        
        <p class="曲"><span class="牌">前腔</span><span class="科">旦小旦</span>花香盈翠袖。草绿遍汀洲。无限春光都泄漏。酝酿得腰肢柳样柔。</p>
        
        <p class="曲"><span class="牌">尾声</span>弄晴微雨无还有。睹园林万花如绣。急罚盏又早绿肥红瘦。</p>
        
        <p class="落诗">逢时遇景且高歌。<br />须信人生能几何。<br />万两黄金未为贵。<br />一家安乐值钱多。</p>
        
        <h2 id=ch5 class="chapter"><span class="出题">第五出　乐毅攻齐</span></h2>
        
        <p class="曲"><span class="牌">画堂春</span><span class="科">末披挂乐毅上</span>金台拜将统燕兵。早下齐七十余城。长驱破竹展威灵。谈笑功成。</p>
        
        <p class="白">开府当朝杰。论兵迈古风先锋百胜在。略地两隅空。自家乐毅是也。燕王誓报齐仇。筑台礼士。我自魏而往。即蒙擢为亚卿。拜上将军。命我统兵伐齐。日来连战皆捷。已下齐七十余城矣。叫军校。此处到临淄还有许多路。<span class="科">众</span>禀上将军。前面望见城子就是了。<span class="科">末</span>分付将校。只与我攻城。不要围城<span class="科">众</span>为何只要攻城。不要围城。<span class="科">末</span>你们那里知道。那齐王平日骄纵无备。一闻攻城。必恐惧逃出。城中无主。自然易下。若是围城。他见无出路。必定死守。彼此击刺。所伤必多。兵法所谓围兵必阙。正谓此也。你们如今只是东冲西撞。喊声不绝便了。</p>
        
        <p class="曲"><span class="牌">四边静</span>狂齐无道图兼并。燕兵已乘胜。阃外属将军。师中锡王命。<span class="科">合</span>诸侯响应。三军听令。迅发似雷霆。奇功奏俄顷。<span class="科">攻城喊下</span></p>
        
        <h2 id=ch6 class="chapter"><span class="出题">第六出　齐王出奔</span></h2>
        
        <p class="曲"><span class="牌">步步娇</span><span class="科">净齐王上</span>土崩瓦解须臾事。四下军声起。孤城累卵危。乐毅何人顿能如此。<span class="夹白">如今</span>无计可支持。悔当初不用忠良计。</p>
        
        <p class="白">不听老人言。必有凄惶泪。我当初怪王蠋多言。谁知燕国果来报仇。一一如他的言语。况那燕王用乐毅为将。智勇无敌。乘胜长驱。渐渐到来。如何是好。已差探子去打听。且待他来时。便知端的。<span class="科">探子上</span>报报报。祸事方来到。探子报覆大王。那燕将乐毅破我国七十余城。如今已杀至城下了。</p>
        
        <p class="曲"><span class="牌">江儿水</span>火砲旋风起。云梯与垒齐。东冲西突难遮蔽。城门失火池鱼毙。眼前麋鹿游齐地。纵有金汤何济。<span class="夹白">便是</span>墨翟登陴。怎御得公输之技。</p>
        
        <p class="曲"><span class="牌">川拨棹</span><span class="科">净</span>将何处。这兵威须早避。想太王昔日迁岐。想太王昔日迁岐。<span class="夹白"><span class="科">众</span>大王避到那里去好。<span class="科">净</span>我欲往各国去借兵。</span>我如今还投鲁卫。<span class="夹白">就是各国不相容。我自莒州去寻我那世子。</span>把安危问我儿。把家邦付我儿。</p>
        
        <p class="白">走走走。<span class="科">奔下末引众喊杀上</span></p>
        
        <p class="曲"><span class="牌">锦衣香</span>破齐城一何易。报燕仇难轻恕。须言王师兼弱攻昩。血流漂杵有何奇。怎如一举治乱持危。论师出以律要先知。抚安黎庶。士女壶浆至。市不易肆。秋毫无犯。方为节制。</p>
        
        <p class="白"><span class="科">探子上</span>报报。报与上将军知道。楚国发兵救齐。来得近了。</p>
        
        <p class="曲"><span class="牌">浆水令</span>奈楚兵特来救齐。<span class="夹白"><span class="科">末</span>楚国用谁为将。<span class="科">探</span></span>那楚将名为淖齿。<span class="夹白">他</span>扬威耀武列旌旗。前途驻扎。欲进徘徊。<span class="夹白"><span class="科">末</span>我知道了。你再去打探。</span>伊先往。吾随至。<span class="夹白">叫军校就此起兵。前去迎敌。他若进兵。就与截杀。若还扎住。就去劫营。擒了淖齿。则齐王之头悬于太白旗矣。</span>先擒淖齿方施计。<span class="夹白"><span class="科">众</span>可惜齐王走了。<span class="科">未</span></span>由他走。由他走。怎脱藩篱。直杀上。直杀上。不必多疑。</p>
        
        <p class="曲"><span class="牌">尾声</span>破齐摧楚男儿事。记得燕王推毂时。寄语金台不负伊。</p>
        
        <p class="落诗">握奇百战决雄雌。<br />大将横行十万师。<br />台上霜威凌草木。<br />军中杀气傍旌旗。</p>
        
        <h2 id=ch7 class="chapter"><span class="出题">第七出　田单铁笼</span></h2>
        
        <p class="曲"><span class="牌">阮郎归</span><span class="科">小生田单上</span>市廛刀笔且潜踪。疏属愧田宗。满城逃难势从风。还须避敌锋。</p>
        
        <p class="白">自家田单是也。幼习兵符胸藏将略只因主昏国乱。无人荐引。故虽忝为国王疏属。不愿任职居官。寄迹市椽。如今燕兵入城。国王逃难。不知我同宗之人。可曾去否。<span class="科">净扮单兄丑扮单弟上</span>一心忙似箭。两脚走如飞。兄弟哥哥。我们家小赀财俱已收拾了。只等你同上车去。<span class="科">小生</span>且住。少停逃难。大家争先。必定挨挤。倘那时车轴损折。就要被擒了。可断其车轴之末。傅以铁笼。方可保其无虞。</p>
        
        <p class="曲"><span class="牌">驻云飞</span>避敌匆匆。车轴还须傅铁笼。方好容辎重。不怕人填涌。<span class="夹白"><span class="科">净丑</span>走往那里去好。<span class="科">小生</span>嗏。</span>即墨近城东。不须忧恐。趋吉逃凶。仗剑当陪奉。管取平安保我宗。管取平安保我宗。</p>
        
        <p class="落诗"><span class="科">小生</span>全宗避难太匆匆。<br />车轴还须用铁笼。<br /><span class="科">净丑</span>今日得君提掇起。<br />免教人在污泥中。</p>
        
        <h2 id=ch8 class="chapter"><span class="出题">第八出　淖齿被擒</span></h2>
        
        <p class="曲"><span class="牌">西江月</span><span class="科">丑淖齿引兵上</span>江汉尽归强楚。堪夸地广兵多。夤缘专阃握兵符。一任傍人笑我。</p>
        
        <p class="白">自家楚将淖齿的便是。我楚王因齐国求救。要选良将将兵去救他。我想这一差有利无害。有赏无罚。被我多将金银。赂王左右。央他举荐。楚王听信了。召我上殿。问我救齐一事。你去得么。我道臣去得。又问道乐毅好生了得。你敌得他过么。我道不要说一个乐毅。就是十个乐毅。也敌得过。楚王大喜。赐筵席。许我便宜行事。就着我择日起兵。我今已到齐地了。仔细思量起来。那乐毅不是好惹的。我不如只扎营在此。关支些钱粮。分送些与楚王左右。落些入已。待后只说齐国已破。燕兵势成。故不进战。且又不曾亏折人马也叫做便宜行事。决不罪我。落得一场受用。叫军校。就此扎营。再不可前进。<span class="科">众</span>请问将军。齐王烧眉之急。专待将军到来。如何不要进兵。<span class="科">丑</span>你不知道。胜负兵家不可期。岂可轻易出战。你们只听我将令。大家去营里安息。闲时编些楚歌起来。匡得一二年编成。一二年唱会。终日去在那燕军前后歌唱。唱他娘十来年。那燕军久客在外。一定想家。就都散了。止剩下一个乐毅。就有三头六臂。也干得甚事。<span class="科">众</span>将军。这等说将起来。是个急惊风撞了个慢郎中。<span class="科">末领兵上</span></p>
        
        <p class="曲"><span class="牌">水底鱼儿</span>楚将无知。反来捋虎须。提兵迎敌。管取似摧枯。管取似摧枯。</p>
        
        <p class="白">叫军校。问前面何处人马。到此何干。<span class="科">丑</span>不要与他实说。只说我们是打猎到此。又不犯着你。不须来问。<span class="科">末</span>胡说。我明知你是楚将淖齿。特来救齐。可疾速上前浃战。若还胜得我。我就把齐国七十余城。双手儿交付还你。若还胜我不得。请你这颗首级下来。<span class="科">丑</span>赶人不要赶上。楚强燕弱。谁不知道。你既要与我交战。我到怕你不成。叫军校。擂起鼓来。<span class="科">众</span>将军。你分付我们只唱楚歌。不要与他厮杀。何故又要出阵。<span class="科">丑</span>你不知道。这是能而示之不能。用而示之不用。且待我擒了乐毅。与你细说。<span class="科">战擒丑末解绑介</span>将军请起。论来我先在此。该叙宾主坐。只是前日拜将时。并护各国之兵。将军也算在偏裨之列。只得屈坐罢。<span class="科">淖傍坐介丑</span>上将军在上。既蒙不杀之恩。就是执鞭坠镫。尚且甘心。况赐坐乎。<span class="科">末</span>将军。我有句话与你商议。你肯依我么。<span class="科">丑</span>上将军有命。岂敢不依。<span class="科">末</span>毅闻将军此来。原是便宜行事。<span class="科">丑</span>是便宜行事。<span class="科">末</span>若便宜行事。只要有利于楚。何必有功于齐。如今齐王已逃出。我料他不往卫。即往邹鲁。你可追上。说楚王差你救他。他必亲信。那时就中取事。斩了齐王。将他首级。献于燕王。我将向年齐王所掳燕王的宝器。仍旧归于燕。将军却将齐国库藏中宝器献与楚王。楚王必有封赏。不知你意下如何。<span class="科">丑</span>这个自然奉命。只是小将被擒一事。望将军隐恶而扬善。<span class="科">末</span>此事我不提便了。<span class="科">丑</span>将军虽不说。只怕军人们七嘴八舌。要讲开去。怎生是好。<span class="科">末</span>这个容易。传令军中。有说淖将军被擒一事者。军法从事。<span class="科">众应介丑</span>若如此。小将死也甘心。</p>
        
        <p class="曲"><span class="牌">玉胞肚</span><span class="科">我</span>你偶然折挫。料曹沬终能报鲁。眼前虽失却东隅。后来须收取桑榆。密谋须记。临机当断莫差池。建立功勋是丈夫。</p>
        
        <p class="曲"><span class="牌">前腔</span><span class="科">丑</span>自惭组卤。擅提兵唐突虎威。已自甘沸釜当烹。却放做漏网之鱼。疾忙追去。擒王斩将敢迟疑。不报深恩岂丈夫。</p>
        
        <p class="落诗">可笑齐王慕远图。<br />除根斩草在须臾。<br />不施万丈深潭计。<br />怎得骊龙颔下珠。</p>
        
        <h2 id=ch9 class="chapter"><span class="出题">第九出　齐王被害</span></h2>
        
        <p class="曲"><span class="牌">缕缕金</span><span class="科">净齐王引一从人上</span>心惊战。足蹒跚。何处堪逃窜。奈迍邅。故国空回首。烽烟渐远。向卫邦投止解征鞍。须教暂约展。</p>
        
        <p class="白"><span class="科">卫侯上跪迎介</span>大王下临敝邑。已辟宫奉迎。有失远接。幸勿见罪。<span class="科">净作傲介</span>赐卿无罪。<span class="科">卫侯背介</span>你看那齐王如此狼狈。尚兀自大模大样。若放他进城。还要受他的气。不如哄他一哄。拒绝他罢。臣启大王。暂止城外。待臣具法驾出迎。<span class="科">净</span>这也是。<span class="科">卫作闭门不纳介</span>请别处去。我这里那得闲饭来养你。<span class="科">净</span>可恨。</p>
        
        <p class="曲"><span class="牌">前腔</span>人轻慢。自羞惭。泗上威名振。记当年。胜负兵家事。人心更变。除非邹地可停骖。行行不相远。</p>
        
        <p class="白">这是邹国了。唤邹君出来迎驾。<span class="科">内应介</span>齐王到此何干。我这里国小。容你不得。别处去罢。</p>
        
        <p class="曲"><span class="牌">前腔</span><span class="科">净</span>车已殆。马先烦。到处相轻贱。有谁怜。有国难投奔。徘徊展转。向鲁门烟月暂盘桓。还应好看管。</p>
        
        <p class="白">传令齐王已到。宣鲁君出城朝见。<span class="科">城上笑介</span>鲁君今日免朝。齐王不须朝见。<span class="科">净</span>好恼好恼。我如今要往莒州去。路又难通。怎么好。<span class="科">报上</span>楚国救兵到了。<span class="科">丑引众上</span></p>
        
        <p class="曲"><span class="牌">前腔</span>蒙差遣。用机关。只说来相援。共流连。假作趋承也。顺中伏险。<span class="科">跪迎介</span>请君王早下宝雕鞍。安排上金殿。</p>
        
        <p class="白">臣淖齿奉楚王令。提兵来救大王。<span class="科">净</span>赐卿平身。卿远来鞍马劳倦。不知何计可以破燕复齐。<span class="科">丑</span>大王不必劳神。只用一件东西。小将管取成功。<span class="科">净</span>你若能成功。便要我的头。我也与你。<span class="科">丑</span>得令。叫军校。齐王有令。请齐王首级下来。<span class="科">应斩介丑</span>就将此首级。用匣盛了。星夜献与乐将军去。</p>
        
        <p class="曲"><span class="牌">锁南枝</span><span class="夹白">看他</span>专车骨。<span class="夹白">想他</span>泛驾年。如今身首各一边。<span class="夹白">只道</span>列国一时兼。谁知体不全。将首级去献燕。管取乐将军勒燕然。</p>
        
        <p class="落诗">齐王骄纵太无知。<br />也有身亡国破时。<br />善恶到头终有报。<br />只争来早与来迟。</p>
        
        <h2 id=ch10 class="chapter"><span class="出题">第十出　法章闻变</span></h2>
        
        <p class="曲"><span class="牌">西地锦</span><span class="科">生法章外王蠋上生</span>怅望浮生急景。凄凉宝瑟余音。<span class="科">外</span>江湖廊庙总关心。耳边消息沉沉。</p>
        
        <p class="白"><span class="科">生</span>燕王昔恸哭。五月飞秋霜。庶女号苍天。震风击齐堂。精诚有所感。造化为悲伤。而我竟何辜。远身金殿傍。<span class="科">外</span>浮云闭紫闼。白日难回光。群沙秽明珠。众草凌孤芳。古道共叹息。流泪空沾裳。<span class="科">生</span>法章自到莒州。精神恍惚。魂梦颠倒。莫非国中有事么。<span class="科">外</span>老臣亦闻外而借借。说燕兵破齐。未知的否。已差臧儿前去城市中打听。待他回来。便知端的。</p>
        
        <p class="曲"><span class="牌">解三醒</span><span class="科">生</span>想往日凤楼鹤禁。列两行宝珥瑶簪。繁阴翳日流霞浸。湘簟冷永日披襟。<span class="夹白">到如今</span>旧家庭院苔茵静。旅馆疎楞草色侵。<span class="科">合</span>空悲愤。而今憔悴。虚费光阴。</p>
        
        <p class="曲"><span class="牌">前腔</span><span class="科">外</span>同患难相抛何忍。任故园归计侵寻。自朱门解组青山隐。把勋业付与烟林。<span class="夹白">只见</span>古台断岭残霞影。<span class="夹白">只听得</span>野戍荒城哀角音。<span class="科">合前丑</span></p>
        
        <p class="白">天有不测风云。人有旦夕祸福。臧儿回来了。<span class="科">生</span>臧儿。你打听得消息如何。<span class="科">丑</span>世子。到不好说。臧儿一出门时。就听得外面沸沸扬扬。讲道燕兵尽破齐城。见今已入临淄。我一直走到临淄去。只见城门大开。百姓安堵如故。<span class="科">外</span>若如此说。此信是虚的了。<span class="科">丑</span>也到不虚。我又到朝门上打一望。只见宫门深闭。侍卫俱无。问将起来说乐将军兵到。齐王弃城而逃百姓尽归燕国了。我因问了齐王去路。一路追寻上去。闻说齐王往鲁卫各国。那些诸侯。见他骄傲。都不肯相留。恰好楚王遣将淖齿提兵来救齐。<span class="科">生</span>若如此却好了。<span class="科">丑</span>也到不见得好。以后不要说罢。<span class="科">生</span>但说何妨。<span class="科">丑</span>我对老爹说罢。<span class="科">外</span>你就对我说。<span class="科">丑背生介</span>我闻得淖齿也怪齐王骄傲。把王字改了一个土字。如今做了齐土了。<span class="科">外</span>为何唤做齐土。<span class="科">丑</span>王字是三画。若去了头上一画。便是土字。<span class="科">外</span>这等说。莫非齐王反被淖齿杀了么。<span class="科">丑</span>不知杀也不曾。只闻得齐王首级。已解往燕国去了。<span class="科">生窃听哭介</span>元来我父王被害。痛杀我也。<span class="科">外</span>世子禁声。邻比闻知。恐仓卒生变。此间已非你我安身之处。我有一故人。唤做太史敫。他家去此不远。我一向要韬晦避祸。不曾通他知道。如今要自送你去。又恐人认得我。我只得写封书。差臧儿送你到彼。你须脱换衣服。移名改姓。把田字傍边两笔去了。改作王字。就用了我的姓。章字下面。早字去了。改作立字。愿你今日为王立。异日立为王。只说是我家的厮养卒。因我罢官。不用养马。送与他家灌园。他必然收留。就可潜踪在彼。我自归家去。俟后有机会。再与你图匡复便了。臧儿取纸笔过来。<span class="科">默写介</span></p>
        
        <p class="曲"><span class="牌">皂角儿</span><span class="科">生</span>不共天雠隙转深。<span class="夹白">枉了我田宗强盛。</span>不反兵有谁雪忿。感吾师同心断金。愧吾身有戈难枕。到如今易名姓改衣巾。忙投奔似脱网孤禽。<span class="科">合</span>兴亡一瞬。家邦陆沈。劝临岐仓忙分手。各泪霑襟。</p>
        
        <p class="曲"><span class="牌">前腔</span><span class="科">外</span>你须知翼翼小心。休辞惮晨兴夜寝。为人役服劳奉承。休只管饥餐渴饮。但得他开缄后便收留。无拒却似鸟投林。<span class="科">合前外付书介</span></p>
        
        <p class="白">臧儿。你将此书送王立到太史相公庄上去。就此一路去。只叫他是王立。切记切记。送到后。一竟回画邑家里来。不消到此处来了。我就此唤辆车儿。即便回去了。</p>
        
        <p class="曲"><span class="牌">尾声</span>别君依旧归乡井。倦鸟还应返故林。<span class="夹白"><span class="科">生</span>怕只怕</span>断云飞絮两两难寻。</p>
        
        <p class="落诗">从知沧海变桑田。<br />当日齐师曾破燕。<br />东去伯劳西去燕。<br />断肠回首各风烟。</p>
        
        <h2 id=ch11 class="chapter"><span class="出题">第十一出　计投太史</span></h2>
        
        <p class="曲"><span class="牌">捣练子</span><span class="科">外太史上</span>身健在。且加餐。醉里簪花倒着冠。忙处人多闲处少。谢天教我老来闲。</p>
        
        <p class="白">薄暮垂鞭信马归。不如岩下掩荆扉。人间欲避风波险。一日风波十二时。我自从别了王太傅。隐居在此。不觉数年。黜陟不知。理乱不闻。正是桃花流水杳然去。别有天地非人间。只不知近来齐王国事如何了。又不知王太傅宦兴如何了。今日无事。不免在庄前后闲步一回。</p>
        
        <p class="曲"><span class="牌">小桃红</span>草深幽径。树密衡门。最喜秋成近也。落日山衔紫。流水绕孤村。往事且休论。抵多少贵戚卿帝王孙遭危困也。怎比得我村庄心事稳。物外闲身。别自有乾坤。</p>
        
        <p class="白"><span class="科">生丑上</span>心忙不择路。事急且相随。相公。已是太史庄上。不免竟入。<span class="科">外</span>是谁。那里来的。<span class="科">生丑</span>小人是王太傅家里人。<span class="科">外</span>你可是臧儿么。<span class="科">丑</span>小人正是。<span class="科">外</span>这般长成了。那个是谁。<span class="科">丑</span>他叫王立。是我家养马的。送与相公庄上灌园。<span class="科">外</span>你老爹做官。须要养马。为何把养马的人。倒送到我家来灌园。<span class="科">生丑</span>想相公还不知。我主人</p>
        
        <p class="曲"><span class="牌">下山虎</span>只因直谏触犯天颜。已卸朝簪也。将归故园。<span class="夹白">今日</span>税驾埋轮。那要车前执鞭。况客邸空囊早荡然。归计桑田变。八口难供在粥𫗴。特地投庭院。敢祈慨然。倘念屋乌休弃捐。</p>
        
        <p class="白">有书在此。<span class="科">递书外看介</span></p>
        
        <p class="曲"><span class="牌">一封书</span>王蠋具短笺。太史先生函丈前。从别后数年。缅想高风魂梦间。<span class="夹白">有</span>厮养王立堪驱遣。送至仙庄充灌园。幸垂怜。赐周旋。草草缄题不尽言。</p>
        
        <p class="白">你老爹送来。我自然收留。王立。你只住在我家。与我灌园便了。</p>
        
        <p class="曲"><span class="牌">蛮牌令</span>灌漑莫慵懒。草木要蕃鲜。种植园蔬供客馔。随淡薄度朝昏。向东篱扫除花槛。过南轩点检药阑运耰锄休伤树根。要遮护勤葺墙垣。</p>
        
        <p class="白"><span class="科">生</span>小人都知道了。<span class="科">丑</span>王立。</p>
        
        <p class="曲"><span class="牌">尾声</span><span class="夹白">你</span>服劳只可安卑贱。<span class="夹白">老相公。</span>衣食还须赖主恩。<span class="夹白"><span class="科">外</span>这不消说。<span class="科">生背介</span>你回去见主人呵。</span>只说我万恨千愁在不言。</p>
        
        <p class="白"><span class="科">外</span>今日天晚了。臧儿且留在我门房里宿歇。待明日写了回书。打发你去。</p>
        
        <p class="落诗">忍耐免煎忧。<br />安身万事休。<br />在他簷下过。<br />怎敢不低头。</p>
        
        <h2 id=ch12 class="chapter"><span class="出题">第十二出　臧儿复命</span></h2>
        
        <p class="曲"><span class="牌">阮郎归</span><span class="科">王蠋上</span>缘底事减腰围。遣愁愁着眉。波连烟渚暮天垂。春归人也归。</p>
        
        <p class="白">死别已吞声。生别常恻恻。君今在罗网。何以有羽翼。水声波浪阔。无使蛟龙得。我王蠋自在莒州与世子分手。即便收拾回家。且喜三径就荒。松菊犹存。只不知燕兵消息平静否。又不知世子到彼收留否。且待臧儿回家。便知端的。</p>
        
        <p class="曲"><span class="牌">朝天子</span>一自燕兵东入齐。回首临淄破。伤黍离。<span class="夹白">那世子呵。</span>好似丹山倾穴凤雏飞。暂鸡栖。向荒村肠断式微。<span class="夹白">这</span>愁城怎解围。<span class="夹白">这</span>愁城怎解围。</p>
        
        <p class="白"><span class="科">丑上</span>山中相送罢。日暮望柴扉。春草年年绿。王孙归不归。呀。老爹先已到家了。<span class="科">外</span>臧儿你来了。可曾收留。<span class="科">丑</span>收留了。回书在此。</p>
        
        <p class="曲"><span class="牌">前腔</span><span class="夹白">这是</span>衡阳归雁一封书。<span class="夹白"><span class="科">外默看介</span>前日到那里还未晚么。<span class="科">丑</span></span>到彼天将暮。日已西。<span class="夹白">那太史相公到还认得臧儿。他</span>开缄三复问臧儿。见王立。便留他典守园葵。正服劳夏畦。正服劳夏畦。</p>
        
        <p class="白"><span class="科">外</span>如此说。世子已有安身之处了。</p>
        
        <p class="落诗">一封书信且安身。<br />数亩园林自苦辛。<br />画虎不成君莫笑。<br />安排牙爪始惊人。</p>
        
        <h2 id=ch13 class="chapter"><span class="出题">第十三出　后识法章</span></h2>
        
        <p class="曲"><span class="牌">一翦梅</span><span class="科">生持锄上</span>迍邅流寓水云乡。归梦空长。觉后空床。未知谁弱又谁强。眼下凄凉。祇自凄惶。</p>
        
        <p class="白">腰下宝玦青珊瑚。可怜王孙泣路隅。问时不敢道姓名。但道困苦乞为奴。王立今日得托身在此。聊且偷生。只不知去后如何。你看满园秋色。好伤感人也。</p>
        
        <p class="曲"><span class="牌">集贤宾</span>秋来景物皆胜赏。偏教宋玉悲伤。身世萍浮谁倚仗。指飞乌暗惜流光。<span class="夹白">看</span>丰茸草莽。种不成灵芝郁鬯。空凄怆。何日得奋飞人上。</p>
        
        <p class="白">咳。我锄得几条地。身子又早困倦了。不免就这草地上打睡片时。多少是好。<span class="科">睡介贴引旦小旦上</span></p>
        
        <p class="曲"><span class="牌">黄莺儿</span>衣袂动微凉。小山花已送香。东篱渐觉茱萸放。<span class="夹白">看</span>枫林染霜。<span class="夹白">听</span>渔歌夕阳。<span class="夹白">想</span>登高处处人欢畅。<span class="科">合</span>过回塘。苔茵似展。云幕正高张。</p>
        
        <p class="曲"><span class="牌">前腔</span><span class="科">旦小旦</span>贪耍不成妆。镜台前着甚忙。家园肯惜频来往。随风稻香。牵衣蔓长。<span class="夹白">羡</span>鸳鸯睡稳芙蓉帐。<span class="科">合前小旦唤生介</span></p>
        
        <p class="白">起来起来。老夫人来了。还睡觉。<span class="科">贴</span>这就是王立么。为何不去灌园。到在此贪懒睡觉。<span class="科">生</span>小人灌漑已完。身子困倦。暂时打睡。不想老夫人到来。失于回避。<span class="科">旦</span>朝英。你去问他为何你这等一个人。到在此灌园。<span class="科">小旦问介生</span>岂不闻于陵仲子。辞三公而为人灌园。<span class="科">小旦</span>小姐。到好笑。好意问他。到说甚么于陵仲子。辞三公而灌园。不知是那里说起。<span class="科">旦</span>母亲。孩儿看此人不是灌园的。可对爹爹说。还该另眼看觑他。岂可着他灌园。譬如鸡司晨。犬司夜。牛司耕。方才各得其职。若使凤司晨。骥司夜。麟司耕。可乎。<span class="科">贴</span>你女孩儿家管甚么闲事。你那里见得他不该灌园。<span class="科">旦</span>母亲。他</p>
        
        <p class="曲"><span class="牌">簇御林</span>词锋爽。眉宇扬。炯炯双眸日月光。看来岂是村庄相。<span class="夹白">母亲可再问他。</span>莫不是白龙鱼服遭罗网。论骊黄。莫教肮脏。<span class="夹白">须</span>延请入中堂。</p>
        
        <p class="曲"><span class="牌">前腔</span><span class="科">贴</span>休多口。漫主张。女孩儿不忖量。<span class="夹白">须知</span>内言不出<span class="夹白">也要</span>成模样。<span class="夹白">他是</span>外人岂得轻褒奖。<span class="夹白"><span class="科">小旦</span>小姐。</span>请端详。只宜藏舌。檀口蕴丁香。</p>
        
        <p class="白"><span class="科">贴</span>进去罢。各人自扫门前雪。莫管他家瓦上霜。<span class="科">同旦小旦下</span></p>
        
        <p class="曲"><span class="牌">琥珀猫儿坠</span><span class="科">生</span>辞楼下殿。不觉变星霜。邂逅风前黯淡妆。秋波冰鉴费平章。低昂。反教我藏头露尾。进退徬徨。</p>
        
        <p class="白">我待偷眼看他一看。我想起来。他是何等样的人。我今日是何等样的时节。</p>
        
        <p class="曲"><span class="牌">前腔</span>失林穷鸟。敢学凤求凰。咫尺还如天一方。目成心许漫论量。微茫。<span class="夹白">悄一似</span>珮沈洛浦。云散高唐。</p>
        
        <p class="曲"><span class="牌">尾声</span>终须打叠明河望。壮志由来百炼钢。没来由揉做绕指柔肠。</p>
        
        <p class="落诗">本向园中学耦耕。<br />无端花下见娉婷。<br />东边日出西边雨。<br />道是无情却有情。</p>
        
        <h2 id=ch14 class="chapter"><span class="出题">第十四出　王蠋死节</span></h2>
        
        <p class="曲"><span class="牌">何满子</span><span class="科">王蠋上</span>忧国孤忠耿耿。还家双鬓星星。衰柳啼鸦催暮景。动人一片秋声。断雁沈鱼难倩。别来消息无凭。</p>
        
        <p class="白">我王蠋自与那人相别。两下里音信杳然。我想此人乃齐国宗祧所系。他一身存亡。就是一国的存亡。不知他近来安否何如。好生放心不下。早间闻得四面军声。想去此不远。我已着臧儿去打听。不知何故。去久不回。<span class="科">丑引众上</span>烽火连城起。征书一路催。<span class="科">众</span>多应持宝剑。还上旧金台。<span class="科">丑</span>列位少待。待我进去通报。老爹贺喜。<span class="科">外</span>何喜可贺。<span class="科">丑</span>臧儿才到街坊上。只见一队人马。旌人马。旌旗鼓乐。东访西问。问道王太傅家何处。臧儿便上前问道。你们问他何干。他们道要请他出来做官。我连忙把老爹的名字去问他。他道正是要请王蠋。我便晓得是起用你了。因此引他到来。<span class="科">外</span>且住。齐王已被害。新王又未立。那个起用我。<span class="科">丑</span>我到不曾问得。待我去问来。列位。如今齐国无主。那一个起用我主人。<span class="科">众</span>不是齐国。是燕国乐上将军。闻你主人之贤。特来聘他为将。<span class="科">丑</span>知道了。老爹。原来不是齐国。是燕国甚么乐上将军来聘你。<span class="科">外</span>呸。谁着你引他来。我这条性命可不送在你这蠢才手里。且唤他进来。我自回他。<span class="科">丑引众人入</span>太傅磕头。<span class="科">外</span>列位少礼。列位到此何干。<span class="科">众</span>我们奉乐上将军将令。特来请太傅。我们乐上将军闻齐人称道太傅之高。因此令军中。环画邑三十里不得擅入。恐惊动太傅。专请太傅为将。封以万家。请就此上道。<span class="科">外</span>我王蠋废弃已久。不堪驱策。去也没用。</p>
        
        <p class="曲"><span class="牌">八声甘州</span>羸瓶断绠。念当年先已委质齐廷。只为谏王不听。因此上退归乡井。<span class="夹白"><span class="科">众</span>齐王既不用了。太傅是义已断恩已绝了。便今日归燕。亦有何妨。当时伊尹先曾事桀。后退归有莘之野。也应商汤之聘。今日太傅何不学他。<span class="科">外</span></span>余年幸得全首领。难比幡然莘野耕。浮生。与清风皓月。久已忘形。</p>
        
        <p class="白">列位请回罢。我断然去不成。<span class="科">众</span>太傅。你不去也罢。只是我们奉乐上将军将令。说太傅若不肯来。就引三军屠城。<span class="科">丑</span>老爹好歹去去罢。不要带累这地方。<span class="科">外</span>胡说。忠臣不事二君。贞女不更二夫。今日国破家亡。不能报复。岂可助桀为虐。<span class="科">众</span>太傅决意不去。我们就屠城了。</p>
        
        <p class="曲"><span class="牌">前腔</span><span class="夹白"><span class="科">外</span>你要</span>屠城。心中自省。没来由为我害及生灵。存亡天定。又何须劫以强兵。<span class="科">背介</span>须知沟壑堪自经。一死还留千载名。权衡。把生平事业。付与结缨。</p>
        
        <p class="白">你们既然定要我去。且在我门外少待。待我进去收拾行李。才好上路。臧儿。你送列位出门。且把门儿闭上。罢罢罢。人生自古谁无死。留取丹心照汗青。<span class="科">下众</span>既然太傅肯去。我们齐到大门外等待便了。<span class="科">丑送出闭门入内奔出开门介</span>不好了你们自进来看。太傅在树枝上自尽了。这个威逼。走那里去。<span class="科">众看介</span>可惜好个太傅。真是忠臣。</p>
        
        <p class="曲"><span class="牌">扑灯蛾</span>堪怜一命倾。抵死辞征聘。慷慨杀身易。生死决之俄顷也。丹心不泯。看来无义不如烹。<span class="夹白">方才屠城一事。原是恐吓他。不是真话。况人各为其主。</span>似忠贞更须钦敬。只宜返斾。不必论屠城。</p>
        
        <p class="白"><span class="科">丑</span>我那老爹。</p>
        
        <p class="曲"><span class="牌">尾声</span>清风堪与夷齐并。今古齐驱好结盟。<span class="夹白">咳。只是愚公山已有祖茔在彼。论将起来。</span>只合向首阳山筑座坟茔。</p>
        
        <p class="白">如今就将聘物留在此殡葬太傅罢。<span class="科">丑</span>这断然不可。若留在此。他在九泉之下。也须嗔责我。快拿了去。<span class="科">众</span>这也是。不可强他。</p>
        
        <p class="落诗">腰金衣紫是何人。<br />狥义捐生物外身。<br />自古忠臣不怕死。<br />若还怕死不忠臣。</p>
        
        <h2 id=ch15 class="chapter"><span class="出题">第十五出　君后制衣</span></h2>
        
        <p class="曲"><span class="牌">捣练子</span><span class="科">旦小旦上旦</span>愁脉脉。意悬悬。绮户轻寒斗帐忺。<span class="科">小旦</span>衾铁棱棱香易断。梦回十二晚峰前。</p>
        
        <p class="白"><span class="科">旦</span>平林漠漠烟如织。寒山一带伤心碧。<span class="科">小旦</span>暝色入高楼。有人楼上憩。<span class="科">旦</span>朝英。你把我晌午做不完的衣服。拿来我做完了。<span class="科">小旦</span>小姐。你又不等这件衣服穿。忙忙的做他怎么。我把被儿都薰香了。不如去睡罢。<span class="科">旦</span>你不知道。我要上紧做完了用他。<span class="科">小旦</span>小姐既要做生活。只怕夜寒冻了你。我与你再穿上件衣服。<span class="科">旦添衣介</span>咳。我冷到不打紧。</p>
        
        <p class="曲"><span class="牌">楚江情</span>深闺更渐阑。寒衣渐添。<span class="夹白">想</span>原空野旷人苦寒。霜威透户愁怎眠也。绨袍堪恋。轻衫尚单。悬鹑百结谁见怜。有甚么旧物青毡。有甚么旧物青毡。寒入难遮掩。授衣期已愆。待解衣宽窄未谙。含羞难上难。因此上挑灯不惜拈针线。</p>
        
        <p class="白"><span class="科">小旦</span>这等说将起来。不像你自家穿的。<span class="科">旦</span>谁说我自家穿。<span class="科">小旦</span>既不是自家穿。要做与谁穿。这般要紧。<span class="科">旦</span>呀。你又不老。为何就忘了。前日你我随母亲到花园中。你不见王立身上这般单薄。倘冻死在园上也不好。故此要做与他穿。<span class="科">小旦</span>小姐又来多事了。前日因你多嘴。被老夫人埋冤了一场。连累朝英也骂得不耐烦。冻死了人。又不要小姐偿命。着甚来由。睡到不去睡。却做衣服与别人穿。<span class="科">旦</span>你要睡。你是先去睡。<span class="科">做衣介小旦背指旦介</span></p>
        
        <p class="曲"><span class="牌">罗江怨</span>娇娥心性偏。柔情暗牵。心猿意马羞镜鸾。衾温枕暖懒去眠也。<span class="夹白">直待</span>睡鸭香消。鞾烛频频换。疎钟远寺传。樵楼玉漏残。没来由消瘦芙蓉脸。</p>
        
        <p class="白">我知道他的意儿了。待我试他一试。<span class="科">转身介</span>小姐。你可怜那王立。就与他一件衣服。未免少东少西。那里周旋得来。朝英到有一计在此。<span class="科">旦</span>有何计。你就说。<span class="科">小旦</span>王立只须成了房户。便有人照管。<span class="科">旦</span>这也说得是。怎么成房户。<span class="科">小旦</span>朝英自幼伏侍小姐。今已长成。小姐何不对老夫人说。把朝英配与他。今后他的衣服。自有朝英照管。可不省了小姐费心。<span class="科">旦愠介</span>谁要你照管<span class="科">小旦微笑介</span>小姐既不要朝英照管。小姐自家照管了何如。<span class="科">旦</span>朝英。我的心事。正要对你说。我要央你去母亲跟前做一个媒。我爹爹每尝要招门当户对的。我却不情愿。只要招赘了王立。便心满意足了。<span class="科">小旦</span>小姐何不自家说。<span class="科">旦</span>我害羞。不好说。<span class="科">小旦</span>小姐害羞。不好说。朝英怕打。不敢说。倘然我说了。夫人发怒起来。说小贱人。小妮子。良贱不可为婚。你为何轻觑我的女儿。可是谁教你说。那时我说朝英自说好。说小姐教我说好。<span class="科">旦</span>既如此说。再作理会。衣服已完。明日你与我送去便了。<span class="科">小旦</span>若要朝英在夫人跟前去做媒。却是难。若要朝英往王立跟前去做媒。却容易。<span class="科">旦</span>你不消多说。只去便了。<span class="科">作迟疑介</span>朝英。我不要你送去。<span class="科">小旦</span>小姐既然不要朝英送去。自家送了去罢。<span class="科">旦</span>我又不好独自一个去。我与你同送去就是。你替他穿了。<span class="科">小旦</span>小姐要穿。你自与他穿。省得我与他穿了。你又着恼。夜深了。收拾起睡罢。<span class="科">看衣介合唱</span></p>
        
        <p class="曲"><span class="牌">皂罗袍</span>缱绻。果然轻暖。算黑貂裘敝。赖此冲寒。和伊牵扯要成绵。不知费多少春蚕茧。随心裁翦。似他在眼前。量情长短。想和他比肩。管温柔乡一入丝难遣。</p>
        
        <p class="落诗">乍见风前连理枝。<br />须教月下有佳期。<br />一腔心事无人识。<br />惟有清风明月知。</p>
        
        <h2 id=ch16 class="chapter"><span class="出题">第十六出　君后授衣</span></h2>
        
        <p class="曲"><span class="牌">霜天晓角</span><span class="科">生持锄上</span>雨巾风帽。零泪知多少。家国深雠难保。漫劳辗转通宵。</p>
        
        <p class="白">山月晓仍在。山风凉不绝。殷勤如有情。惆怅令人别。我王立在此。今日也是灌园。明日也是灌园。不知何日是了。</p>
        
        <p class="曲"><span class="牌">太师引</span>困蓬蒿。这磨折何时了。归期杳愁添大刀。惊雁断竟无音耗。叹巢林翻做鹪鹩。千缕愁苦萦怀抱。受饥寒一身难保。<span class="夹白">倘我不能报复而死。</span>埋没了龙泉豹韬。枉蹉跎岁月一死鸿毛。</p>
        
        <p class="白">前日老夫人引了小姐出来看花。那小姐到有见怜之意。他在母亲跟前。添许多好言语。我也不指望甚么另眼看觑。只是小姐这一段好意思。不免挂在心上。</p>
        
        <p class="曲"><span class="牌">前腔</span>无端邂逅情牵绕。没来由心旌动摇。<span class="夹白">我若是富贵的时节呵。</span>怕不会好逑窈窕。愁甚么琴瑟和调。到如今寂寥枯槁。怎比得五陵年少。料难谐鸾俦凤交。枉教人孤帏梦断魂劳。<span class="科">旦引小旦持衣上</span></p>
        
        <p class="曲"><span class="牌">霜天晓角</span><span class="科">旦</span>菱花慵照。别有闲烦恼。<span class="科">小旦</span>眉黛不堪重扫。那堪败叶萧萧。</p>
        
        <p class="白"><span class="科">旦</span>朝英。此间已是园上了。不知王立在何处。<span class="科">小旦</span>王立哥。小姐来了。</p>
        
        <p class="曲"><span class="牌">桂枝香</span><span class="夹白"><span class="科">旦</span>看他</span>魁梧相貌。轩昂仪表。只合去奋翮扶摇。为甚似败翎孤鸟。淹留草茅。淹留草茅。行藏难料。<span class="夹白">多管是</span>迷邦怀宝。<span class="科">递衣介</span>这绨袍。且御寒威早。还须夺锦标。</p>
        
        <p class="曲"><span class="牌">前腔</span><span class="科">生</span>清霜嶛峭。号寒辄晓。正砧声白帝城高。奈羁旅玉关人老。途穷敝貂。途穷敝貂。朔风盈抱。有谁知道。这绨袍。恰称腰围小。<span class="夹白">想</span>含情寄翦刀。</p>
        
        <p class="曲"><span class="牌">大迓鼓</span><span class="科">小旦</span>多娇。为尔曹。针针线线。手自勤劳。从今不必烧祅庙。管取银河渡鹊桥。<span class="科">生合</span>这段良缘如漆似胶。</p>
        
        <p class="曲"><span class="牌">前腔</span><span class="科">生</span>妖娆。解珮要。兰心蕙性。嫩蕊柔条。瑶池已报三青鸟。缑岭应须弄玉箫。</p>
        
        <p class="白"><span class="科">小旦合前内高叫介</span>王立在那里。老相公与客同来园中饮酒。可上紧收拾打扫。<span class="科">旦小旦惊下生吊场</span></p>
        
        <p class="曲"><span class="牌">尾声</span>客来三径须频扫。今夜寒螀伴寂寥。<span class="夹白">怕</span>梦飞不到楚馆迢遥。</p>
        
        <p class="落诗">笑语匆匆已目成。<br />绨袍恋恋感倾城。<br />相思相见知何日。<br />此时此夜难为情。</p>
        
        <h2 id=ch17 class="chapter"><span class="出题">第十七出　田单用间</span></h2>
        
        <p class="曲"><span class="牌">似娘儿</span><span class="科">小生田单上</span>恢复是何时。愧登坛未遂心机。乐君才略真无比。幕中料敌。须行反间。方为就里施为。</p>
        
        <p class="白">金天方肃杀。白露始专征。王师非乐战。之子慎佳兵。自家田单是也。前日。出奔。宗人用我之计。以铁笼得全。因此满城中皆以我为知兵。推我为将。我想乐毅下齐七十余城。止有二城未下。他要破城。亦有何难。盖因他不屑苟利。以求小成。纵二城以收民心。施仁恩以恢王业耳。若燕国只用此人。实难取胜。若易以他将。就破之易矣。唤帐下说客过来。<span class="科">说客上</span>全凭三寸舌。打动世间人。请问主帅有何令。<span class="科">小生</span>你晓得燕昭王已殂。新王即位么。<span class="科">说</span>晓得。<span class="科">小生</span>你晓得新王做世子时。与乐将军有隙么。<span class="科">说</span>晓得。<span class="科">小生</span>你既晓得这个事体。我如今与你千金。你可潜地入燕。赂新王左右。与他交欢。却纵反间。说乐毅与新王有隙。今欲连兵留齐。齐人所患。惟恐他将来耳。若说得他遣他将来代替乐将军。就是你第一功了。你听我道。</p>
        
        <p class="曲"><span class="牌">泣颜回</span>疾走莫迟疑。到燕邦反间随机。千金赂彼。把前言须使王知。他心中致疑。必然要遣将易他去。<span class="科">合</span>那其间方好相持。看笑谈自解重围。</p>
        
        <p class="曲"><span class="牌">前腔</span><span class="科">说</span>物换与星移。论金台不比当时。新王即位。与乐君旧有参差。<span class="夹白">我</span>投间抵隙。赖威灵少展捐金计。<span class="科">合前</span></p>
        
        <p class="落诗">三户亦成兵。<br />休言只二城。<br />一朝权在手。<br />便把令来行。</p>
        
        <h2 id=ch18 class="chapter"><span class="出题">第十八出　后母授簪</span></h2>
        
        <p class="曲"><span class="牌">谒金门</span><span class="科">旦小旦上</span>人不见。风急雁行吹断。暖阁香衾羞起懒。天长音信短。<span class="科">小旦</span>残雪禁梅香浅。偶见一痕初绽。楼上四垂帘不卷。山色偏宜远。</p>
        
        <p class="诵"><span class="牌">捣练子</span><span class="科">旦</span>晓风酸。客衣单。魂断空歌行路难。<span class="科">小旦</span>惊破寒梅前岭雪。玉人无语自凭阑。</p>
        
        <p class="白"><span class="科">旦</span>朝英。前日我在花园里受了些惊。身子有些病起来。可要对母亲说。<span class="科">小旦</span>小姐。说也没用。花园里得的病。只除原在花园里去医才好。<span class="科">旦</span>不要胡说。<span class="科">小旦</span>我就要同小姐再去花园里走遭只是老相公不时引客人到彼游翫。倘然撞着怎么了。我闻得老相公即日要往西庄收米。那时与你同去便了。我只怕那人牵挂。可要去约他一声。<span class="科">旦</span>你不消去。到那时再处。</p>
        
        <p class="曲"><span class="牌">二犯傍妆台</span>生怕倚阑干。<span class="夹白">为</span>别时容易见时难。一霎时惊去雁。何日里得骖鸾。春蚕到死丝难断。蜡烛成灰泪未干。<span class="科">合</span>情含宿雨。愁攒远山。梦中佳偶镜中缘。</p>
        
        <p class="曲"><span class="牌">前腔</span><span class="科">小旦</span>幽恨损红颜。殷勤相劝强加餐。少不得金钗敲门扇。说着你玉筯点冰纨<span class="夹白">抵多少</span>细雨梦回鸡塞远。小楼吹彻玉笙寒。<span class="科">合前贴上</span></p>
        
        <p class="曲"><span class="牌">绕地游</span>闲心撩乱。为爱女偏萦绊。病损朱颜。枕痕添线。</p>
        
        <p class="白">我儿。你这两日为何瘦了些。</p>
        
        <p class="曲"><span class="牌">簇御林</span><span class="夹白"><span class="科">旦</span>为</span>流光换。时序迁。懒簪花贴翠钿。闲愁惹起梁间燕。金针懒拈。绣线懒添。心摇摇不定如蓬转。<span class="夹白"><span class="科">贴</span>我儿。你是这等。可不忧坏了做娘的。<span class="科">旦</span></span>免忧煎。由他消瘦。莫问病恹恹。</p>
        
        <p class="白"><span class="科">贴</span>朝英过来。你可知道小姐为何这般消瘦了。<span class="科">小旦</span>小姐自从那日随老夫人往园上去。<span class="科">旦背摇手介</span>被老夫人抢白了一场。因此气恼成病。</p>
        
        <p class="曲"><span class="牌">前腔</span><span class="夹白">他为</span>多开口。损旧颜。这些时不耐烦。玉肌暗减松金钏。眉端翠攒。腰肢带宽。那些儿努力加餐饭。绣帘前。长吁短叹。只是病恹恹。</p>
        
        <p class="白"><span class="科">贴</span>我儿。原来你为我做娘的恼了你。你看我许多年纪。举眼再有何人。就是我老人家三言两语。也只要你好。你为何放在心上。<span class="科">小旦</span>只为老夫人平日养娇了小姐。因此当不起说话。老夫人有甚么东西。把件与他耍耍。消他气罢。<span class="科">贴</span>我儿。昨日你爹爹买得一枝宝簪。我正要拿来与你看。左右是你的。就与你罢。<span class="科">旦</span>宝簪又医不得病。要他何用。<span class="科">小旦</span>长者赐。不敢辞。我替小姐戴了。<span class="科">贴</span>我儿。这枝簪儿。非同小可。</p>
        
        <p class="曲"><span class="牌">前腔</span><span class="夹白">看他</span>金光灿。宝气悬。买将来价十千。休言不入时人眼。光生翠钿。辉添鬓蝉。珍藏莫认做闲钗钏。镜台前。且将消遣。何事病恹恹。</p>
        
        <p class="曲"><span class="牌">尾声</span><span class="科">旦</span>新愁不遣双蛾展。鹦鹉前头不敢言。<span class="科">小旦</span>要忘忧除非是堂北灵萱。</p>
        
        <p class="落诗"><span class="科">贴</span>宝簪亲付到房栊。<br />病里还须罢女工。<br /><span class="科">旦</span>情到不堪回首处。<br />一齐分付与东风。</p>
        
        <h2 id=ch19 class="chapter"><span class="出题">第十九出　骑劫代将</span></h2>
        
        <p class="曲"><span class="牌">金珑璁</span><span class="科">乐毅上</span>金台推毂重。王言三锡师中。图王业且从容。</p>
        
        <p class="白">我乐毅自从燕昭王拜为上将军。赵惠文王以相国印授我。因并护各国之兵。今已尽下齐城。止有莒州即墨未服。我想既有非常的遭遇。当有非常的功业。岂可局迹当时。止于兼并。故此特宽二城。以示恩信。将使莒州即墨之人。反仇其上。愿释干戈。使我泽如春。民应如草。道光宇宙。贤智托心。邻国倾慕。四海延颈。则王业隆矣。只是新王与我旧时有隙。恐敌国反间。令其致疑。从中生变。这也只是尽其在我。听之于天而已。</p>
        
        <p class="曲"><span class="牌">驻马听</span>早奏肤功。迟速惟图王业隆。<span class="夹白">故把</span>二城宽纵。<span class="夹白">将使</span>万姓从风。四海攸同。须教长剑倚崆峒。放牛纵马归无用。不让桓公。报仇九世。春秋称重。</p>
        
        <p class="曲"><span class="牌">前腔</span><span class="科">净扮骑劫披挂持节上</span>长戟雕弓。一旦兵权掌握中。建牙尊宠。开府豪雄。新拜元戎。<span class="夹白">此处是乐将军帅府。可通报。<span class="科">众</span>天使到了。<span class="科">末</span>将军衔命远来。失于迎迓。<span class="科">净</span>新王恐将军久暴露于外。特命骑劫来替将军归国。</span>请还昌国旧侯封。三军诸将皆吾统。<span class="夹白"><span class="科">末</span>我已知有今日了。<span class="科">净</span>乐将军。岂不闻成功者退。将来者进。</span>君已成功。成功者退。吾当接踵。</p>
        
        <p class="白"><span class="科">末</span>既如此。验了兵符。我把这将印与将军。<span class="科">净</span>小将既领兵。就此告别前去。请将军从容归国便了。正是将军不下马。各自奔前程。<span class="科">引众下末吊场</span>叫从人与我脱下这征袍。<span class="科">从</span>请问上将军。几时起马归燕国去。<span class="科">末</span>我不往燕国去了。我原是赵国人。我如今竟往赵国去便了。</p>
        
        <p class="曲"><span class="牌">北沽美酒</span>狡兔死走狗烹。狡兔死走狗烹。飞鸟尽早藏弓。休道犹思塞上翁。报国念已无从。衔芦的断鸿惊恐。遥缯缴览辉翔凤。说甚么昌国侯封。怕做了北邙孤冢。任他们波翻浪涌。征西战东。垂成业已空。<span class="夹白">呀。</span>总算做一场春梦。</p>
        
        <p class="落诗">五载功劳一旦灰。<br />回头长揖谢金台。<br />鲤鱼脱却金钩去。<br />摆尾摇头再不来。</p>
        
        <h2 id=ch20 class="chapter"><span class="出题">第二十出　园中幽会</span></h2>
        
        <p class="曲"><span class="牌">七娘子</span><span class="科">旦小旦上</span>小帘朱户频频倚。盼幽期漫劳屈指。<span class="科">小旦</span>多病婵娟。少年羁旅。两下一般愁绪。</p>
        
        <p class="白">小姐。前日老夫人问病时。我正要就这个机会对他说你为何到摇手起来。因此我只得支吾过了。不知你是何主意。<span class="科">旦</span>朝英。你那里知道。你就说出来。料母亲也定不依允。反要来隄防着我。却不误了事。<span class="科">小旦</span>小姐见得是。今早老相公已往西庄去了。老夫人此时又睡了。乘此微月。我们去罢。<span class="科">旦</span>只是我身子害病。去不得。<span class="科">小旦</span>小姐。你的病正该吃这服药。我扶着你去。</p>
        
        <p class="曲"><span class="牌">园林好</span><span class="科">旦</span>月微明朦胧琐帏。<span class="科">小旦</span>把衾裯把纤腰手扶。按不住一腔祅火。<span class="科">合</span>弓鞋小踏霜芜。罗袜冷透烟莎。</p>
        
        <p class="白"><span class="科">小旦</span>小姐此间是他的房了。我上前唤他。阿呀。这般没福。你看门儿锁上。不知往那里去了。小姐。小姐。你往常时贼一般隄防人。不要我来约他。谁想今夜会他不着。可不是自家误了事。<span class="科">旦</span>且等待他一回。<span class="科">小旦</span>若等不来。恐反被别人撞着。不如回去罢。<span class="科">旦</span>既来了。难道就回去。<span class="科">小旦</span>我说你看远远望见有个人来了。我和你且躲在树影底下。待他过去。</p>
        
        <p class="曲"><span class="牌">前腔</span><span class="科">生上</span>夜深归茕茕荷锄。惨清霜寒威切肤。<span class="夹白">早是得了这件衣服。若只似前日这般单薄。</span>叹无衣怎生遮护。今夜里自踌躇。何日得遂欢娱。</p>
        
        <p class="白"><span class="科">小旦</span>是他来了。<span class="科">旦</span>早是不回去。<span class="科">小旦</span>小姐。吃你等着了。待我唤他一声。王立哥。小姐在此。你拿了这被儿。与小姐少叙一回。我去去便来。<span class="科">旦</span>朝英住在这里。与你同回去。<span class="科">生</span>由他去去就来。<span class="科">小旦</span>小姐留我。也不是真心。我也不住在这里。正是闭门不管窗前月。付与梅花自主张。<span class="科">先下旦</span>此处可有人来么。<span class="科">生</span>此处只有王立行动。况且夜深了。那里得个人来。<span class="科">旦</span>既没有人来。我和你且在这里闲语片时。<span class="科">生</span>小姐。待我开了门。房里坐罢。此处风露寒冷。<span class="科">旦</span>不妨。你须是实对我说。你是甚么样人。说明了我才进房去。<span class="科">生</span>小姐。你猜我一猜。是何等样人。</p>
        
        <p class="曲"><span class="牌">忒忒令</span><span class="科">旦</span>莫不是蝉联贵戚。莫不是凤楼仙侣。莫不是龙居浅水。遭虾相戏。莫不为泣骊珠。吓鹓雏。羁𫘧駬。沉埋在这里。</p>
        
        <p class="曲"><span class="牌">前腔</span><span class="科">生</span>我也曾乘坚策肥。我也曾遍身罗绮。我也曾金尊绿醑。雕盘甘旨。只因为遇明夷。履艰危。遭颠沛。流落在这里。</p>
        
        <p class="白"><span class="科">旦</span>我何等待你。你只把闲话来支吾我。你今日尚不肯吐胆倾心。若后来发达。必然负我。我来差了。叫朝英。我要回去。我本将心托明月。谁知明月照沟渠。<span class="科">下生留</span>小姐。朝英还不曾来。</p>
        
        <p class="曲"><span class="牌">川拨棹</span><span class="科">旦</span>空留意。到如今<span class="夹白">你</span>尚执迷。恨明月自照沟渠。恨明月自照沟渠。料伊家是薄幸的。没来由强问伊。</p>
        
        <p class="曲"><span class="牌">前腔</span><span class="科">生</span>我我的真情欲诉谁。<span class="夹白">我若好说。不对小姐说。对谁说。</span>我的真情<span class="夹白">只好</span>天知地知。怕出言驷马难追。怕出言驷马难追。怕隔墙有属耳的。怕机不密惹是非。</p>
        
        <p class="白">小姐不消只管问我。待我说个誓罢。<span class="科">跪介</span>皇天在上。若法章有发达之日。负了小姐。天地不容。鬼神诛戮。<span class="科">旦</span>且住。你方才明明说出法章二字来。可见你不是甚么王立了。</p>
        
        <p class="曲"><span class="牌">尾声</span>分明露出真名字。仔细从头说与我知管深藏不露些儿。</p>
        
        <p class="白"><span class="科">生</span>罢罢罢。一时忙迫。说了真名字出来。毕竟瞒不得小姐了。我本齐王世子田法章。那王蠋就是我的太傅。只因他谏王被黜。我去救他。触怒父王发在此处安置此后国破家亡。父王被害。太傅算我不免。要将我寄在你家。把我假做他家养马之人。把田字去了两傍。章字去了下截。改名王立。他说你今日为王立。愿你异日立为王。但此事只可你知我知。若还泄漏。我就不能安身立命了。<span class="科">旦</span>既然如此说明。我就将千金之体。一旦付与你。也不枉了。如今和你进房去。</p>
        
        <p class="落诗">鸾交凤友喜追随。<br />岂但鹪鹩寄一枝。<br />雪隐鹭鹚飞始见。<br />柳藏鹦鹉语方知。</p>
        
        <h2 id=ch21 class="chapter"><span class="出题">第二十一出　朝英夜候</span></h2>
        
        <p class="曲"><span class="牌">懒画眉</span><span class="科">小旦上</span>蜂媒蝶使簇花神。握雨携云自苦辛。须知寒谷已生春。<span class="夹白">想他</span>芳菲零乱红香褪。和叶和花付与人。</p>
        
        <p class="白"><span class="科">惊介</span>那个扯住我。啐。</p>
        
        <p class="曲"><span class="牌">前腔</span>原来是低枝抓住石榴裙。惊得我手颤心慌汗满身。回头顾影恍疑人。含酸受冻应难忍。<span class="夹白">啧啧。还不曾开房门。</span>尚兀自雨打梨花深闭门。</p>
        
        <p class="曲"><span class="牌">前腔</span><span class="科">生持被上</span>梦中云雨觉来真。谁道明河不可亲。<span class="夹白"><span class="科">望介</span>朝英来了。小姐出来。<span class="科">旦</span></span>偷将罗带结同心。<span class="科">生旦合</span>只愁别后难亲近。携手临岐各损神。<span class="科">小旦</span></p>
        
        <p class="白">小姐。如今病好了么。<span class="科">生</span>被儿在此。你还拿了。<span class="科">小旦</span>且留在此罢。省得下次又要拿来。<span class="科">旦</span>还拿去。恐老夫人不时点检。<span class="科">小旦接被介</span>王立哥。你自进房去罢。省得有人窥觑。<span class="科">生下作回首介</span>小姐。昨晚说的话。千定不可泄漏。<span class="科">小旦</span>小姐到不打紧。我只愁你泄漏了。<span class="科">生笑下</span></p>
        
        <p class="曲"><span class="牌">前腔</span><span class="夹白"><span class="科">小旦</span>看他</span>羞蛾凝翠转生春。蝶粉蜂黄褪几分。今宵一刻值千金。<span class="夹白"><span class="科">作整发介</span>头发都乱了。</span>鸾钗半亸笼蝉鬓。<span class="夹白">小姐。小姐。每常朝英有些差迟。动不动是小贱人。小贱人。</span>今夜里受怕担惊<span class="夹白">是</span>小贱人。<span class="科">旦小旦下生上</span></p>
        
        <p class="曲"><span class="牌">前腔</span>盈盈罗袜步生尘。<span class="夹白">且喜得</span>睡稳金铃不吠人。<span class="夹白"><span class="科">望介</span>看他</span>低回朱户悄挨身。<span class="夹白">几时得</span>戏鱼波上寻芳信。定许渔郎来问津。</p>
        
        <p class="落诗">恩情一霎时。<br />密约两无疑。<br />久旱逢甘雨。<br />他乡遇故知。</p>
        
        <h2 id=ch22 class="chapter"><span class="出题">第二十二出　牧童拾簪</span></h2>
        
        <p class="白"><span class="科">丑牧童上</span>不言牧田远。不道牧陂深。所念牛驯扰。不乱牧童心。自家是太史相公庄上牧童的便是。方才喂了牛回来。不觉日出了。</p>
        
        <p class="曲"><span class="牌">清江引</span>长蓑圆笠随身好。最喜牛驯扰。洗耳饮清流。带醉眠芳草。弄长笛一声山月晓。</p>
        
        <p class="白"><span class="科">拾簪介</span>甚么东西。明晃晃的。不知是铜的是金的。</p>
        
        <p class="曲"><span class="牌">前腔</span>这簪儿看来真个好。想是金和宝。临池紫气流。映日红光耀。想牧童命儿中该醉饱。</p>
        
        <p class="白">我且藏在身边。慢慢的村中换些酒吃。</p>
        
        <p class="落诗">牧童时运好。<br />拾了一件宝。<br />拾的虽喜欢。<br />失的要烦恼。</p>
        
        <h2 id=ch23 class="chapter"><span class="出题">第二十三出　朝英寻簪</span></h2>
        
        <p class="曲"><span class="牌">醉扶归</span><span class="科">旦小旦携减妆上旦</span>日高丈五羞慵起。<span class="科">小旦</span>枕屏前只得强扶携。新愁减却小腰肢。<span class="夹白">小姐。你看镜中的眉儿。比旧不同了。<span class="科">旦</span></span>菱花不耐蛾眉竖。<span class="夹白">朝英。朝英。</span>小鬼头儿少不得也要竖蛾眉。眼睁睁春心难按傍州例。</p>
        
        <p class="白"><span class="科">小旦</span>小姐。你那宝簪儿在那里。</p>
        
        <p class="曲"><span class="牌">香柳娘</span>宝簪儿在那里。<span class="科">旦</span>宝簪儿在那里。<span class="夹白">怎么不见了。寻一寻。<span class="科">小旦</span></span>竟没寻处。<span class="科">旦</span>莫不是匆忙卷入吴绫被。<span class="夹白"><span class="科">小旦</span>被儿方才是我折过的。那得个宝簪儿在里头。<span class="科">旦</span>想是不曾戴。<span class="科">小旦</span>小姐。你每常不是这般忘事。昨日晚妆时。是</span>我和你戴的。我和你戴的。<span class="夹白">想</span>鸳枕夜深欹。情浓宝簪坠。<span class="科">旦</span>若还失在彼。若还失在彼。<span class="夹白">他</span>必自护持。可无他虑。</p>
        
        <p class="白"><span class="科">小旦</span>小姐。若还掉在他房里。怕怎么。</p>
        
        <p class="曲"><span class="牌">前腔</span>倘失在路里。倘失在路里。被人拾取。<span class="夹白">他道</span>夜深何故遗簪珥。必然要致疑。必然要致疑。事迹既跷蹊。情踪怎遮蔽。<span class="科">旦</span>倘夫人到此。倘夫人到此。偶然问及。怎生回对。</p>
        
        <p class="白"><span class="科">小旦</span>小姐。你把减妆儿自家收拾过了。待我去寻一寻来。<span class="科">旦</span>你去寻寻便来。但知报道金簪坠。髣髴还应露指尖。<span class="科">小旦寻介</span></p>
        
        <p class="曲"><span class="牌">前腔</span>且寻踪觅迹。且寻踪觅迹。依着苔痕步履。<span class="夹白">惊得我眼都花了。</span>那些个不贪夜识金银气。看园林树密。看园林树密萝薜拂墙低。回头偶搔住。待拂拭薜围。且拂拭薜围。<span class="夹白">惟有</span>落叶满衣。残枝堆砌。</p>
        
        <p class="白"><span class="科">寻介丑上</span>夜眠清早起。又有早行人。你看远远一个丫头来。莫不是寻簪子的。我且诈醉了。支吾过他去。<span class="科">小旦</span>牧童你那里来。</p>
        
        <p class="曲"><span class="牌">前腔</span><span class="科">丑</span>在前村醉归。在前村醉归。<span class="夹白"><span class="科">小旦</span>为何大清早起就醉了。<span class="科">丑</span>可吃了你的。</span>干伊甚事。须知卯酒令人醉。<span class="夹白"><span class="科">小旦</span>你可曾见地下掉一只簪儿么。<span class="科">丑</span></span>不曾见甚的。不曾见甚的。<span class="科">搂小旦介</span>此处少人知。<span class="夹白">与你</span>从容且嬉戏。<span class="夹白"><span class="科">小旦怒介</span>你这狗才。那里噇了酒。这等放肆。我告诉老相公打你。<span class="科">丑</span>倒要告诉老相公。我晓得了。姐姐请息怒。</span>你何须怒起。你何须怒起。你东我西。各宜回避。</p>
        
        <p class="白">骂便骂得好。却是不还了。<span class="科">下小旦</span>忙忙的寻东西。撞了这个狗才。被他缠得不耐烦。如今且到那人房里去寻。王立哥在房里么<span class="科">生上</span></p>
        
        <p class="曲"><span class="牌">宜春令</span>是谁来扣破扉。且披衣疾忙觑渠。<span class="夹白"><span class="科">小旦</span>是我。<span class="科">生</span>原来是朝英姐。</span>朝英忽至。<span class="夹白">想</span>今宵重订鸳鸯会。<span class="夹白"><span class="科">小旦</span>那里是。小姐一枝宝簪。是老相公与他的。昨晚戴出来不见了。特特到此寻问。不知你可曾见否。<span class="科">生</span></span>看羁人家徒四壁。那少原亡簪何处。<span class="夹白">咳。想来掉在路上了。倘若被人拾了去。露出来怎么了。</span>早难道人亡人得。付之无意。</p>
        
        <p class="白">如今你只在家里去寻。我在园上。推说打扫。仔细再寻便了。</p>
        
        <p class="落诗">一场佳会称人心。<br />不道匆忙失宝簪。<br />但愿应时还得见。<br />须知胜似洛阳金。</p>
        
        <h2 id=ch24 class="chapter"><span class="出题">第二十四出　计成火牛</span></h2>
        
        <p class="曲"><span class="牌">朝中措</span><span class="科">田单上</span>幕中奇计出龙韬。恢复在来朝。莫笑临淄市掾。试看即墨雄豪。</p>
        
        <p class="白">自家田单是也。前日纵反间于燕。他那里听信了。差骑劫来代了乐毅。如今乐毅竟自归赵国去了。我闻得燕军忿恨。都无心恋战。就此时势。正好用计。我故诈事神师。扇惑燕人。又用反间。使他劓鼻掘冢。以激我军之怒。此时不进兵。更待何时。叫军校。我分付收集城中的牛。有许多了。<span class="科">众</span>水牛黄牛共有千头。<span class="科">小生</span>勾了。你可把我连日画成的五彩龙文绛绡衣披在牛身上。把利刃束在牛角上。把油灌的芦苇缚在牛尾上。凿城数十穴。纵牛从穴而出。你这五千壮士。即随其后。俟尾上火发。牛怒。必触伤燕军。乘其惊惶。衔枚疾击。破燕必矣。</p>
        
        <p class="曲"><span class="牌">四边静</span>三军倾耳听吾道。须知用兵巧。座上有神师。城中下飞鸟。<span class="科">合</span>神道设教。兵行诡道。<span class="夹白">他</span>将惰与兵骄。分明待天讨。</p>
        
        <p class="曲"><span class="牌">前腔</span>千牛奔突如风扫。燕军定惊扰。壮士尽衔枚。城中且喊噪。<span class="科">合前</span></p>
        
        <p class="落诗">火牛冲突即长驱。<br />骑劫安知备不虞。<br />计就月中擒玉兔。<br />谋成日里捉金乌。</p>
        
        <h2 id=ch25 class="chapter"><span class="出题">第二十五出　田单破燕</span></h2>
        
        <p class="曲"><span class="牌">红绣鞋</span><span class="科">骑劫上</span>燕军战胜兵强。兵强。齐人早已约降。约降。<span class="夹白">我</span>猛似虎狠如狼。威已振势方张。<span class="科">合</span>且收弓矢掩旗鎗。</p>
        
        <p class="白">自家燕将骑劫便是。我想乐毅在此攻城。经年不克。我一来替他。齐兵就要投降。只此就见得我胜似乐毅了。叫军校。齐人若降。定大开城门。随你们进城去抢。把金帛女子。都来献与我。我归到国中。也要使用。只有帑藏所存衣粮。随你们分用便了。<span class="科">众</span>得令。</p>
        
        <p class="曲"><span class="牌">前腔</span>将军福分高强。高强。管教金帛盈箱。盈箱。众士卒好商量。开帑藏抢衣粮。<span class="科">合前火牛壮士上内鼓噪兵献骑劫首级小生上</span></p>
        
        <p class="曲"><span class="牌">玉芙蓉</span>军威似雪霜。阵势如波浪。觑燕人捧头鼠窜救死扶伤。循环奇正谋猷壮。前后干戈载戚扬。<span class="夹白"><span class="科">众</span>将军也是齐王子孙。何不就即了王位罢。<span class="科">小生</span>你们那里知道。齐王自有世子法章见在。须当访求来立他。岂可自立。我</span>虽宗党。愿储君无恙。算纪纲东海必明王。</p>
        
        <p class="曲"><span class="牌">前腔</span>同心在战场。戮<span class="夹白">力</span>恢齐壤。到如今亨屯济蹇国运繁昌。功成不用千金赏。列国应知我武扬。</p>
        
        <p class="白"><span class="科">众</span>不如就立了将军。省得又去寻访。<span class="科">小生</span>说那里话。<span class="科">合前</span>叫军校。你们可晓得世子在何处。<span class="科">众</span>世子原安置在莒州。与太傅王蠋最厚。如今王蠋已死节。他家在画邑。若不在王蠋家里。只在莒州。<span class="科">小生</span>既如此说。就整备法驾。到王太傅家去。</p>
        
        <p class="曲"><span class="牌">前腔</span><span class="夹白">想</span>当时闻丧亡。画邑应同往。料年来多是在彼潜藏。膏车秣马鸾和响。彩仗朱旛豹尾长。<span class="科">合前众</span></p>
        
        <p class="白">禀将军。此间正是王太傅家了。<span class="科">小生</span>你去问。<span class="科">众</span>里面有人吗。<span class="科">丑扮臧儿上</span>平生不作亏心事。半夜敲门不吃惊。是谁。又是许多人马。列位。往年多承下过。把我一个老爹送了。今日又来。莫非要臧儿去做官。<span class="科">众</span>我且问你。世子可在这里。<span class="科">丑</span>戏子不在这里。是谁做。<span class="科">众</span>不是。是问齐王世子。<span class="科">丑</span>不知。不知。前日领了一伙人回来。我老爹道我蠢才害了他。至今心里懊悔。再不管闲事。<span class="科">小生</span>待我自来问他。你可是王太傅家里人么。<span class="科">丑</span>正是。<span class="科">小生</span>你叫做甚么名字。<span class="科">丑</span>我叫臧儿。<span class="科">小生</span>你就是臧儿。我也不认得你了。你还记得我么。你太傅与我最好。<span class="科">丑</span>我老爹只与太史相公交厚。不曾见与将军好。<span class="科">小生</span>且住。如今世子在你家。在太史相公家。<span class="科">丑</span>不在我家。在太史相公家。<span class="科">小生</span>既在太史相公家。烦你同去请一请。包你也有好处。<span class="科">丑</span>我不去。我不去。<span class="科">小生</span>既不肯去。把他杀了。<span class="科">丑</span>我便去。只不知寻他怎么。莫非要害他。<span class="科">小生</span>不是。我是田将军。已破燕复齐。今日请世子出来。要立他为王。<span class="科">丑</span>果然是。还是哄我。<span class="科">小生</span>那个来哄你。<span class="科">丑</span>若如此说。我那老爹也是个仙人。他前日使我送世子去。只说是我家养马的。送去灌园。与他改名做王立。说今日为王立。愿你异日立为王。如今应了他的口。可不是仙人。<span class="科">小生</span>既如此说。讨马来。与臧儿骑了同去。</p>
        
        <p class="曲"><span class="牌">前腔</span>忙投太史庄。定不教虚往。问王立便知就里行藏。<span class="夹白">若还在彼灌园时呵。管</span>药阑匕鬯仍不丧。草径灵芝倍有光。<span class="科">合</span>齐歌唱。喜储君无恙。算纪纲东海必明王。</p>
        
        <p class="落诗">荒园此日荷耰锄。<br />谁识丹山彩凤雏。<br />踏破铁鞋无觅处。<br />得来全不费功夫。</p>
        
        <h2 id=ch26 class="chapter"><span class="出题">第二十六出　迎立世子</span></h2>
        
        <p class="曲"><span class="牌">山歌</span><span class="科">丑牧童上</span>牧童路上撞娇娘。撞着子娇娘就无主张。便要替渠树阴底下党介一党。荒草地上横介一横。弗道渠全弗矁采。倒捉我来咒骂子介一顿。抢白子介一场。我满肚皮包尽子个恶气。又难替渠数黑论黄啰。羌天有知。幸问起我个簪子。惹动子我个火囤肚肠。我思量个只簪子。倒是渠个实犯真赃。若拿笪来换呷酒吃。不如在家主公面前去请子个风光。我只要燥子我个寡脾胃啰。管打得个丫头满身青膀。我只要博子个笑脸也啰。管气得家主公肚膨。没道是我看牛𡇨<a epub:type="noteref" href="#char01"><sup>注</sup></a>儿像个羊棚里牯牛自觉大。权时且做一只搅棚羊。</p><aside epub:type="footnote" id="char01"><p>「⿴囗男」</p></aside>
        
        <p class="白">我前日拾了簪子。恰好遇着朝英来寻。我就晓得是他偷出来的了。他若在我面上有些好意思。我到也还了他。不道受了他的气。故此要俟候老相公回家。出他的丑。远远望见老相公回来了。<span class="科">外上</span></p>
        
        <p class="曲"><span class="牌">六么令</span>田畴丰穰。喜西成已及收藏。公私逋负有何妨。偿私债上官粮。一家数口都欢畅。一家数口都欢畅。</p>
        
        <p class="白"><span class="科">丑</span>老相公。牧童叩头。<span class="科">外</span>牧童。牛好么。闲时养来忙时用。不要冻了他。<span class="科">丑</span>老相公。这是小人的干己。不消分付。<span class="科">外</span>你今日何故在此。<span class="科">丑</span>小人拾得一只簪儿。拿去换酒酒家疑我偷来的。因此将来献与老相公讨赏。只要一件绵袄。<span class="科">外看惊介</span>绵袄一定与你。你仔细对我说。是那里拾的。<span class="科">丑</span>在花园里拾的。<span class="科">外</span>可曾有人寻。<span class="科">丑</span>小人拾了这只簪儿。只见就有朝英出来寻。小人躲在树上看他。见他荒荒张张。在王立房里走了一遭。就出来了。<span class="科">外</span>你只在外面俟候。<span class="科">丑下外怒介</span>老夫人在那里。<span class="科">贴上</span></p>
        
        <p class="曲"><span class="牌">前腔</span>缘何喧嚷。想应为家计匆忙。<span class="夹白">他</span>平时喜怒总相忘。因甚事恁乖张。教人忙里难思想。教人忙里难思想。</p>
        
        <p class="白">老相公。你为甚么这般发怒<span class="科">外</span>前日我买那宝簪儿。原主抵死要取赎。故此着恼。如今簪儿在那里。<span class="科">贴</span>我与了女孩儿了。<span class="科">外</span>你快取来还他。<span class="科">贴入出介</span>女孩儿一时不知放在那里。待明日寻出来还他罢。<span class="科">外</span>呸。在那里。在那里。可不在这里。<span class="科">贴惊介外</span>快唤朝英这贱人出来。<span class="科">小旦上</span>是非终日有。不听自然无。<span class="科">外</span>朝英。你做得好事。<span class="科">小旦</span>做甚事来。<span class="科">外出簪介</span></p>
        
        <p class="曲"><span class="牌">绵缠道</span>细参详。这簪儿何缘出洞房。<span class="夹白">我</span>家法凛如霜。怎容得宋玉<span class="夹白">在</span>隔墙。为甚的云髻上点新妆。<span class="夹白">倒</span>失落在路傍。好教我急煎煎迸断刚肠。快说出这行藏。料应是桑间濮上。<span class="夹白"><span class="科">贴</span>那里有这等事。还要仔细酌量。<span class="科">外</span></span>何必更酌量。眼见得<span class="夹白">是</span>淫奔伎俩。<span class="夹白">这</span>丑声儿免不得被人扬。</p>
        
        <p class="白">我且问你。你到王立房里去何干。<span class="科">小旦</span>谁见我去来。<span class="科">外</span>叫牧童。你曾见他往王立房里去么。<span class="科">丑</span>小人亲见的。</p>
        
        <p class="曲"><span class="牌">前腔</span><span class="科">小旦</span>自凄惶。霎时间露出短长。灾祸起萧墙。谁知道黄雀窥觑螳蜋。<span class="夹白"><span class="科">外</span>我明知是我那不肖女做出来了。你从实说来。<span class="科">打介小旦背哭介唱</span></span>巫山雨已断送神女高唐。苍梧云怎遮护帝子英皇。<span class="夹白"><span class="科">转身介</span>老相公不要拷打了。是朝英偷来。要央王立去卖。及至到他房里。摸摸袖里不见簪儿。明知掉了。再不敢说。</span>岐路叹亡羊。<span class="夹白"><span class="科">外</span>胡说。明明是个私情的勾当。快说出来。<span class="科">小旦</span></span>怎扭做私情勾当。如今已露赃。这生死但凭家长。<span class="夹白"><span class="科">外</span>你可是与不肖女做脚。<span class="科">小旦</span>朝英偷了宝簪。就打死也该的。老相公。你亲生的女儿。何忍教使婢去攀害他。</span>又何须牵引到娘行。</p>
        
        <p class="曲"><span class="牌">普天乐</span><span class="科">贴</span>拷梅香也难拦当。既招成也难轻放。女孩儿女孩儿有甚猖狂。又何必说短论长。<span class="科">外</span>还来主张。不思量。平日里不肯隄防。<span class="科">怒推倒贴介旦上</span></p>
        
        <p class="曲"><span class="牌">古轮台</span>累萱堂。先扶娘起告爹行。<span class="夹白"><span class="科">外</span>你又怎样说。<span class="科">小旦</span>我已认了。你不要多说。<span class="科">旦</span></span>朝英认罪俱虚谎。<span class="夹白"><span class="科">贴</span>我儿。你不要护他了。<span class="科">旦</span></span>一身做事独自承当。<span class="夹白"><span class="科">外</span>我说。我说。可不羞杀了我。可不气杀了我。养得好女儿。养得好女儿。<span class="科">旦</span>爹爹不要恼孩儿。</span>自古道人间天上。野馆空房。怎禁怨旷。算来何不早商量。<span class="夹白"><span class="科">小旦</span>小姐说话放和软些。<span class="科">外</span>你不取媒而自嫁。非吾种也。<span class="科">自绑旦介</span>牧童。与我拿王立过来。<span class="科">生上</span>仲尼旅人。文王明夷。苟非其时。圣贤低眉。<span class="科">丑</span>王立在此。<span class="科">外</span>也绑起来。<span class="科">旦</span>爹爹。要绑孩儿只管绑。只是王立却绑不得。<span class="科">生</span>由他绑罢。不要多说。<span class="科">外</span>为何绑不得。<span class="科">旦</span>他是</span>齐王世子。田为姓名唤法章。<span class="夹白"><span class="科">丑浑介外惊介</span>他是王立。怎么到是田法章。<span class="科">旦</span>他</span>更名异姓。<span class="夹白">是</span>储君宗子。须存模样。<span class="夹白"><span class="科">外</span>且不要绑。我只是绑这两个贱人。沈在水里去。<span class="科">贴跪介</span></span>念我老糟糠。他若死我孤身晚景转凄凉。</p>
        
        <p class="白"><span class="科">外背沉吟介</span>他在这里。也送他不成。待我哄他进去。你去看他其余的首饰有无。若还都在。再处。<span class="科">贴入外关门介</span>我且关你在里头。待我送了这两个来放你。<span class="科">贴内叫介</span>老相公。可怜可怜。<span class="科">外</span>我虽草莽之臣。与他亦有君臣之义。我不惟不该害他。也不好凌辱他。只是容他在此不得了。</p>
        
        <p class="曲"><span class="牌">前腔</span>助衣粮。即时赉发往他方。若留在此遭讥谤。<span class="科">生</span>自甘罪状但凭发放。怜爱女须宽法网。<span class="科">外</span>国听君王。家凭家长。况伊家尚未立为王。<span class="夹白">何得</span>乱吾家法。任私情乔做王章。<span class="科">旦</span>分开凤侣。拆散鸳行。前生业障。烧了断头香。惟愿你<span class="夹白">做</span>少康一旅早腾骧。</p>
        
        <p class="曲"><span class="牌">尾声</span><span class="科">外</span>绑他早去沈波浪。<span class="科">生</span>断送芙蓉一夜霜。<span class="科">外</span>免教伊玷污门墙。</p>
        
        <p class="白"><span class="科">旦</span>孩儿死便死。还要见见母亲。<span class="科">外</span>他教道得你好。还要去见他怎么。快走快走。省得又打。<span class="科">打介小生丑引众上</span></p>
        
        <p class="曲"><span class="牌">神仗儿</span>齐开仪仗。齐开仪仗。三军歌唱。尽欢如挟纩。信宿春从天上。车马过闹村坊。旌旗展到村庄。</p>
        
        <p class="白">有人么。<span class="科">生</span>是谁叫门。<span class="科">走出看介问介丑</span>是我。<span class="科">生</span>臧儿缘何到此。<span class="科">丑</span>特引田将军迎立世子为王。<span class="科">指生介众跪生引众同入介外同旦小旦下小生</span></p>
        
        <p class="曲"><span class="牌">滴溜子</span>微臣的。微臣的。田单启王。微臣的。微臣的。<span class="夹白">与</span>六军稽颡。兆民齐心瞻仰。请吾王登庙堂。早颁功赏。特候衡门。即便束装。</p>
        
        <p class="白"><span class="科">生</span>齐国危而复安。亡而复存。皆叔父之功。只怕法章身微德薄。不能当此。臧儿过来。太傅一向好么。<span class="科">丑</span>大王还不知。太傅已殉节。不肯仕燕。在树枝上自尽了。<span class="科">生</span>如今坟在何处。<span class="科">丑</span>在愚公山下。<span class="科">生</span>可分付军中。准备祭礼。就使臧儿先引一行人到彼陈设。我早晚就同田将军来行礼。<span class="科">丑</span>若无渔父引。怎得见波涛。<span class="科">先下生</span>叔父。寡人流落在此。未免饥寒。解衣推食。多亏他家小姐。我欲烦叔父为媒。聘他为王后。可于军中取黄金百斤。袍带一付为聘。<span class="科">小生</span>传令军中。取黄金百斤。袍带一付听用。<span class="科">生</span>请问叔父的宅眷在何处。<span class="科">小生</span>臣少年不遇。糊口市椽。况经乱离。不曾娶妻。<span class="科">生</span>若如此。寡人也与叔父做个媒。此间侍儿朝英。甚有义气。我欲聘他与叔父为妾。意下如何。<span class="科">小生</span>既蒙大王赐昏。便当聘以为配。<span class="科">生</span>分付军中。再取白金百两。彩段十端来用。请主人夫妇出来谢别。<span class="科">贴上</span>不是一番寒彻骨。争得梅花扑鼻香。老臣太史敫一时病发不能奉送大王。望乞恕罪。<span class="科">生</span>寡人一向在此搅扰。不得面谢。只有一言。方才我劝主人。他道我未立为王。不当乱他的家法。如今我既立为王。已自有国法了。主人说他家小姐不取媒而自嫁。如今已有田将军为媒。聘礼黄金百斤。袍带一付在此。聘他为王后。就烦老夫人收了。余外白金百两。彩段十端。就是寡人为媒。聘朝英来。以配田将军也。烦老夫人收了。待寡人到了临淄。百官朝见过。便差车骑来取。</p>
        
        <p class="落诗">立新王今朝龙驾去。<br />迎贤后明日凤车来。<br />喜孜孜鞭敲金镫响。<br />笑吟吟同唱凯歌回。</p>
        
        <h2 id=ch27 class="chapter"><span class="出题">第二十七出　太史自叹</span></h2>
        
        <p class="曲"><span class="牌">金蕉叶</span><span class="科">外上</span>奈何奈何。洗不去玷宗辱祖。<span class="科">贴</span>喜将星早已执柯。想红鸾相将临户。</p>
        
        <p class="白">老相公贺喜。<span class="科">外</span>贺甚么喜。<span class="科">贴</span>女孩儿做了王后。如何不要贺。<span class="科">外</span>王便怎么。后便怎么。无父母之命。媒妁之言。钻穴隙相窥。逾墙相从。则父母国人皆贱之矣。</p>
        
        <p class="曲"><span class="牌">红衫儿</span>还亏你无端来称贺。<span class="夹白">羞杀我</span>堂堂丈夫。若论咱心性怎生饶恕他。<span class="夹白">悔当时不一剑斩了那妮子。</span>待从容绑去沈河。把机关挫过。<span class="夹白"><span class="科">贴</span>谁教你不斩了他。如今要斩也斩不得了。<span class="科">外</span></span>如今为王命蹉跎。你番来笑我。你番来笑我。</p>
        
        <p class="曲"><span class="牌">前腔</span><span class="科">贴</span>没来由晚景添嗔怒。<span class="夹白">老相公。事已如此了。</span>到此如何。礼聘为君后也不负他。<span class="夹白">岂不闻父为子隐。</span>为甚的打破砂锅。絮叨叨有许多。早难道为女招夫。便光门耀户。便光门耀户。</p>
        
        <p class="白">倘明日来迎时。你我也须亲送。<span class="科">外</span>我去送他。我去送他。不及黄泉。无相见也。我今生断不见他的面了。<span class="科">贴</span>既是老相公不肯去。待老身送他罢。<span class="科">外</span>你要去时。我与你两件东西戴去。<span class="科">贴</span>是那两件。<span class="科">外</span>一件是那做证见的宝簪儿。一件要借个鬼脸儿与你遮羞。<span class="科">贴</span>既如此说。我也不送他了。只到他房里去看他看便来。</p>
        
        <p class="落诗">欲正家风未遂怀。<br />只因王命聘裙钗。<br />万事不由人计较。<br />一生都是命安排。</p>
        
        <h2 id=ch28 class="chapter"><span class="出题">第二十八出　墓祭王蠋</span></h2>
        
        <p class="白"><span class="科">丑引军抬祭礼上</span>前日臧儿送进去。今日臧儿请出来。若是主人知此事。也应含笑在泉台。我主人王太傅。既能尽心于新君。又能尽节于旧主。今日新王即位。自来祭奠他。也不枉了此间正是他墓所。待我打扫过。你们却陈设祭礼。待大王来。<span class="科">生小生同众上</span></p>
        
        <p class="曲"><span class="牌">双调新水令</span><span class="科">生</span>路车丹毂驾青骢。路车丹毂驾青骢。舍锄把犁丝缰来鞚。草根陈义士。山色老愚公。旧恨重重。禁不住泣游麟悲鸣凤。</p>
        
        <p class="曲"><span class="牌">驻马听</span>南岭乔松。南岭乔松。青青的孤标霜雪中。北邙丘垄。累累的多少繁华梦。猛可地悼亡泪染杜鹃红。险些儿偷香手做鸳鸯冢。老人家心性儿凶。亏杀元戎。提起我在烟霞洞。</p>
        
        <p class="白"><span class="科">小生</span>大王待太傅如此。真不以存亡易心。<span class="科">生</span>叔父当时未曾出仕。也不知俺朝中的事来。那时多少官员们。以后尽节的只有太傅一人。</p>
        
        <p class="曲"><span class="牌">川拨棹</span>少甚么显祖扬宗。少甚么广厦高宫。少甚么骏马游龙。少甚么貂蝉贵宠。少甚么食禄千钟。那一个忧国<span class="夹白">的</span>官人能奉公。谁似<span class="夹白">他</span>抗疏捐生<span class="夹白">的</span>忠勇。</p>
        
        <p class="白"><span class="科">丑迎介</span>此间是愚公山。这就是太傅的坟墓了。<span class="科">生拜介</span>取香来。</p>
        
        <p class="曲"><span class="牌">雁儿落</span><span class="夹白">法章呵</span>赖生全在草莽中。赖生全在草莽中。<span class="夹白">太傅恁</span>负忠贞<span class="夹白">把</span>纲常控。<span class="夹白">法章呵</span>死灰然径路通。<span class="夹白">太傅恁</span>生气在丘山重。</p>
        
        <p class="曲"><span class="牌">得胜令</span><span class="夹白">呀。</span>眼见得马鬣一丘封。眼见得佳城半亩宫。笑杀那强招贤<span class="夹白">的</span>将伊送。谁知他被谗言不旋踵。自那日为佣。抱汉阴三千瓮。卧起在蒙茸。谁承望梦高唐十二峰。梦高唐十二峰。<span class="科">初献爵</span></p>
        
        <p class="曲"><span class="牌">挂玉钩</span>算着这贫贱糟糠事体同。既然我不肯做这薄情种。怎肯负生死交情社稷功。今日个奠椒浆心先痛。免不得泪珠儿山泉般涌。抵多少狐兔游踪。祇落得山鬼相从。祇落得山鬼相从。<span class="科">亚献爵</span></p>
        
        <p class="曲"><span class="牌">七弟兄</span>他谈笑处气成虹。为相知屈身参侍从。多少陶镕。多少磨砻。到如今云冷山空。祇见这白杨俱已拱。<span class="科">终献爵</span></p>
        
        <p class="曲"><span class="牌">收江南</span>悲泉台户扃。知旅榇网虫。歌蒿里恨无穷。倚着这参天古树堪梁栋。想当时大厦将倾乏栋隆。转教人感昔添悲痛。</p>
        
        <p class="曲"><span class="牌">梅花酒</span><span class="夹白">呀。</span>幸如今罢战烽。幸如今罢战烽。喜天山挂弓。剑倚崆峒。岁乐时雍。这都是铁甲将军百战功。方知重豪杰出吾宗。<span class="夹白"><span class="科">小生</span>臣安敢比太傅。<span class="科">生</span>呀。</span>纵存亡事不同。纵存亡事不同。<span class="夹白">他</span>在青蒲上效孤忠。<span class="夹白">恁</span>在黄尘中施英勇。<span class="夹白">他</span>绝脰在树枝中。<span class="夹白">恁</span>挥戈在燕市东。<span class="夹白">他</span>拚一死振颓风。<span class="夹白">恁</span>驱千牛用火攻。<span class="夹白">他</span>似尝药古神农。<span class="夹白">恁</span>似用药起疲癃。<span class="夹白">他</span>似山倾西覆铜。<span class="夹白">恁</span>似洛阳东应钟。算都是一般功。何须把子推舅犯较雌雄。到如今天长地久属年丰。士女欢娱万国同。<span class="夹白">朝见谒庙后。就烦叔父到莒州去走遭。</span>似吹箫向空。早难道一齐分付与东风。</p>
        
        <p class="白">明日另有令旨。为太傅立祠。拨祭田二十顷。着臧儿世世掌管。</p>
        
        <p class="曲"><span class="牌">尾声</span>我想着当年避难遭磨弄。好一似蛟龙失水鱼虾哄。雕零了凤食梧桐。消磨了剑气芙蓉。摇摇的身心似转蓬。伴多少夜鹤秋鸿。这带砺盟应须重。少不得勒鼎铭钟。好教那簪笔的文人献一个河清颂。<span class="科">下丑吊场</span></p>
        
        <p class="曲"><span class="牌">奈子花</span>喜松门也有光荣。谅精诚必贯幽宫。<span class="夹白">我那太傅呵。</span>矢心王室。夹日如龙。到如今也承恩宠。特建专祠祭也。赐祭田数顷可比侯封。</p>
        
        <p class="落诗">丛祠特建祀贞臣。<br />方表当年狥节身。<br />惟有感恩并积恨。<br />万年千载不成尘。</p>
        
        <h2 id=ch29 class="chapter"><span class="出题">第二十九出　君后自责</span></h2>
        
        <p class="曲"><span class="牌">谒金门</span><span class="科">旦小旦上旦</span>惊喜罢。临镜远山重画。堂上严君年纪大。一朝难割舍。<span class="科">小旦</span>闻道鹊桥已驾。屈指佳期近也。剩雨残云真共假。不须重打话。</p>
        
        <p class="白"><span class="科">旦</span>朝英。你坐了。<span class="科">小旦</span>小姐在上。怎么敢坐。<span class="科">旦</span>你不知今日在我家还是侍儿。明日到田家就是宗妇。少不得要坐的。就是今日坐起罢。<span class="科">小旦</span>告坐了。<span class="科">旦</span>前日你受累了。<span class="科">小旦</span>小姐。我想我那老相公。女孩儿做了王后。兀自烦恼。也是见差。</p>
        
        <p class="曲"><span class="牌">金索挂梧桐</span><span class="科">旦</span>爹行有甚差。家法难宽假。<span class="夹白">我</span>径路无媒须被傍人骂。<span class="夹白">只因为</span>痛惜他。困泥沙。一旦轻身如落花。得成比目何辞死。<span class="夹白">也只是</span>女子生而愿有家。<span class="科">合</span>将迎迓。喜孜孜同上七香车。从今后打叠嗟呀。管谐老无牵挂。</p>
        
        <p class="曲"><span class="牌">前腔</span><span class="科">小旦</span>娘行有甚差。择婿须挜靶。<span class="夹白">如今</span>夫贵妻荣落得成佳话。<span class="夹白">谁知道</span>挈带咱。享荣华。<span class="夹白">似</span>拔宅飞升凌紫霞。<span class="夹白"><span class="科">旦</span>如今不教你受怕担惊了。<span class="科">小旦</span>当初</span>担惊受怕茅簷下。<span class="夹白">今日</span>珮玉鸣鸾上将家。<span class="科">合前贴上</span></p>
        
        <p class="曲"><span class="牌">前腔</span>爹行埋怨咱。<span class="夹白">不道</span>女大还须嫁。<span class="夹白">我那儿。我待</span>送你<span class="夹白">到</span>临淄争奈爹叱咤。<span class="夹白">凭他道</span>玉有瑕。<span class="夹白">我</span>自堪夸。补缺回天如女娲。千金作聘无双价。万乘于归第一家。<span class="科">合前</span></p>
        
        <p class="落诗">喜鹊噪簷前。<br />蛛丝悬四壁。<br />眼望捷旌旗。<br />耳听好消息。</p>
        
        <h2 id=ch30 class="chapter"><span class="出题">第三十出　迎后合婚</span></h2>
        
        <p class="曲"><span class="牌">倾杯玉芙蓉</span><span class="科">田单持节引众上</span>紫陌青门翠盖翻。银汉双星现。想夏娶涂山。殷聘娀姬。周媾姜原。国泰民安。朱轮滚日尘拂面。宝马嘶风晓度关。开宫扇。看瑶池阆苑。笑吟吟早晚挟飞仙。</p>
        
        <p class="白">到了。请娘娘登凤辇。就请田夫人陪乘。<span class="科">请介旦贴小旦同上</span></p>
        
        <p class="曲"><span class="牌">普天乐犯</span>改新妆轻衫换。听鸣鸾和清管。<span class="夹白"><span class="科">旦</span>孩儿也要拜别父亲。<span class="科">贴</span>他不要你见面。且去再处。<span class="科">旦拜贴介</span></span>赴鱼轩。赴鱼轩。暂别慈颜。计归宁须咏葛覃。<span class="科">贴</span>宫人鱼贯。樊姬入楚须达善。<span class="科">小旦拜介贴</span>看飞琼已伴骖鸾。<span class="夹白">我自进去罢。省得父亲又要烦恼。</span>叹临岐执手盘桓。<span class="科">先下旦小旦同众上路介</span></p>
        
        <p class="曲"><span class="牌">朱奴儿犯</span>到中宫及辰奠雁。满罘罳瑞烟葱蒨。邕邕穆穆人争羡。治阴德身任苹蘩。窈窕继关关。山呼鳌忭笙歌拥。珮环胜景应无限。旧缘重续做新欢。</p>
        
        <p class="白">奏上去。娘娘到了。请大王临轩。<span class="科">生上</span></p>
        
        <p class="曲"><span class="牌">节节高</span>瑶空下彩鸾。喜临轩。瑞麟香软腾龙篆。氍毹展。拜绮筵。酬天眷。祀先假庙明禋荐。百年孝享祈同献。<span class="科">合</span>宝炬辉煌烂金莲。人间别有蓬莱殿。<span class="科">小生小旦拜生介</span></p>
        
        <p class="曲"><span class="牌">前腔</span>王侯得并肩。愿征兰。辰良日吉陪欢䜩。宾贤馆。乘露盘。王居涣。同休敢懈输忠款。酬功岂必盟金券。<span class="科">合前</span></p>
        
        <p class="曲"><span class="牌">尾声</span>忠臣良将并贤媛。开国承家在简编。只落千载名传。</p>
        
        <p class="落诗">琼花玉树擅词场。<br />冶叶倡条漫北方。<br />莫笑曲终还奏雅。<br />知音洗耳自平章。</p>
    </body> 
</html>
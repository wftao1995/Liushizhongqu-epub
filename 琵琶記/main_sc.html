<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/琵琶记</title>
        <meta name="author" content="明　高明　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">琵琶记</span></h1>

        <p class="作者">明　高明　著</p>

        <h2 id=ch1 class="chapter"><span class="出题">第一出　副末开场</span></h2>

        <p class="曲"><span class="牌">水调歌头</span><span class="科">副末上</span>秋灯明翠幕。夜案览芸编。今来古往。其间故事几多般。少甚佳人才子。也有神仙幽怪。琐碎不堪观。正是不关风化体。纵好也徒然。　　论传奇。乐人易。动人难。知音君子。这般另作眼儿看。休论插科打诨。也不寻宫数调。只看子孝共妻贤。正是骅骝方独步。万马敢争先。</p>
        
        <p class="白"><span class="科">问内科</span>且问后房子弟。今日敷演谁家故事。那本传奇。<span class="科">内应科</span>三不从琵琶记。<span class="科">末</span>原来是这本传奇。待小子略道几句家门。便见戏文大意。</p>
        
        <p class="曲"><span class="牌">沁园春</span>赵女姿容。蔡邕文业。两月夫妻。奈朝廷黄榜。遍招贤士。高堂严命。强赴春闱。一举鳌头。再婚牛氏。利绾名牵竟不归。饥荒岁。双亲俱丧。此际实堪悲。　　堪悲。赵女支持。翦下香云送舅姑。把麻裙包土。筑成坟墓。琵琶写怨。迳往京畿。孝矣伯喈。贤哉牛氏。书馆相逢最惨凄。重庐墓。一夫二妇。旌表门闾。</p>
        
        <p class="落诗">极富极贵牛丞相。<br />施仁施义张广才。<br />有贞有烈赵真女。<br />全忠全孝蔡伯喈。</p>
        
        <h2 id=ch2 class="chapter"><span class="出题">第二出　高堂称寿</span></h2>
        
        <p class="曲"><span class="牌">瑞鹤仙</span><span class="科">生上</span>十载亲灯火。论高才绝学。休夸班马。风云太平日。正骅骝欲骋。鱼龙将化。沉吟一和。怎离却双亲膝下。且尽心甘旨。功名富贵。赋之天也。</p>
        
        <p class="诵"><span class="牌">鹧鸪天</span>宋玉多才未足称。子云识字浪传名。奎光已透三千丈。风力行看九万程。　　经世手。济时英。玉堂金马岂难登。要将莱彩欢亲意。且戴儒冠尽子情。</p>
        
        <p class="白">蔡邕沈酣六籍。贯串百家。自礼乐名物。以及诗赋词章。皆能穷其妙。由阴阳星历。以至声音书数。靡不得其精。抱经济之奇才。当文明之盛世。幼而学。壮而行。虽望青云之万里。入则孝。出则弟。怎离白发之双亲。到不如尽菽水之欢。甘齑盐之分。正是行孝于己。责报于天。自家新娶妻房。才方两月。却是陈留郡人。赵氏五娘。仪容俊雅。也休夸桃李之姿。德性幽闲。尽可寄苹蘩之托。正是夫妻和顺。父母康宁。诗中有云。为此春酒。以介眉寿。今喜双亲。既寿而康。对此春光。就花下酌杯酒。与双亲称寿。多少是好。昨已嘱付五娘子安排。不免催促则个。娘子。酒席完备了未。请爹妈出来。</p>
        
        <p class="曲"><span class="牌">宝鼎现</span><span class="科">旦内应科外蔡公净蔡婆上外</span>小门深巷。春到芳草。人闲清昼。<span class="科">净</span>人老去星星非故。春又来年年依旧。<span class="科">旦赵五娘上</span>最喜今朝春酒熟。满目花开如绣。<span class="科">合</span>愿岁岁年年。人在花下。常斟春酒。</p>
        
        <p class="白"><span class="科">外</span>孩儿。你请我两个出来做甚么。<span class="科">生跪科</span>告爹妈得知。人生百岁。光阴几何。幸喜爹妈年满八旬。孩儿一则以喜。一则以惧。当此青春光景。闲居无事。聊具一杯蔬酒。与爹妈称庆则个。<span class="科">净笑介</span>阿老有得吃。<span class="科">外</span>阿婆。这是子孝双亲乐。家和万事成。</p>
        
        <p class="曲"><span class="牌">锦堂月</span><span class="科">生进酒科生</span>帘幕风柔。庭帏昼永。朝来峭寒轻透。亲在高堂。一喜又还一忧。惟愿取百岁椿萱。长似他三春花柳。<span class="科">合</span>酌春酒。看取花下高歌。共祝眉寿。</p>
        
        <p class="曲"><span class="牌">前腔</span><span class="科">旦</span>辐辏。获配鸾俦。深惭燕尔。持杯自觉娇羞。怕难主苹蘩。不堪侍奉箕箒。惟愿取偕老夫妻。长侍奉暮年姑舅。<span class="科">合前</span></p>
        
        <p class="曲"><span class="牌">前腔</span><span class="科">外</span>还愁。白发蒙头。红英满眼。心惊去年时候。只恐时光。催人去也难留。<span class="夹白">孩儿。</span>惟愿取黄卷青灯。及早换金章紫绶。<span class="科">合前</span></p>
        
        <p class="曲"><span class="牌">前腔</span><span class="科">净</span>还忧。松竹门幽。桑榆暮景。明年知他健否安否。叹兰玉萧条。一朵桂花难茂。<span class="夹白">媳妇。</span>惟愿取连理芳年。得早遂孙枝荣秀。<span class="科">合前</span></p>
        
        <p class="曲"><span class="牌">醉翁子</span><span class="科">生</span>回首。叹瞬息乌飞兔走。喜爹妈双全。谢天相佑。<span class="科">旦</span>不谬。更清淡安闲。乐事如今谁更有。<span class="科">合</span>相庆处。但酌酒高歌。共祝眉寿。</p>
        
        <p class="白"><span class="科">外</span>孩儿。你今日为我两个庆寿。这便是你的孝心。人生须要忠孝两全。方是个丈夫。我才想将起来。今年是大比之年。昨日郡中有吏来辟召。你可上京取应。倘得脱白挂绿。济世安民。这才是忠孝两全。<span class="科">生</span>爹妈高年在堂。无人侍奉。孩儿岂敢远离。实难从命。</p>
        
        <p class="曲"><span class="牌">前腔</span><span class="科">外</span>卑陋。论做人要光前耀后。劝我儿青云万里。早当驰骤。<span class="科">净</span>听剖。真乐在田园。何必区区公与侯。<span class="科">合前</span></p>
        
        <p class="曲"><span class="牌">侥侥令</span><span class="科">生旦</span>春花明彩袖。春酒泛金瓯。但愿岁岁年年人长在。父母共夫妻相劝酬。</p>
        
        <p class="曲"><span class="牌">前腔</span><span class="科">外净</span>夫妻好厮守。父母愿长久。坐对两山排闼青来好。看将一水护田畴。绿绕流。</p>
        
        <p class="曲"><span class="牌">十二时</span>山青水绿还依旧。叹人生青春难又。惟有快活是良谋。</p>
        
        <p class="落诗">逢时对景且高歌。<br />须信人生能几何。<br />万两黄金未为贵。<br />一家安乐值钱多。</p>
        
        <h2 id=ch3 class="chapter"><span class="出题">第三出　牛氏规奴</span></h2>
        
        <p class="白"><span class="科">末老院子上</span>风送炉香归别院。日移花影上闲庭。昼长人静无他事。惟有莺啼三两声。小子不是别人。却是牛太师府里一个院子。若论俺太师的富贵。真个只有天在上。更无山与齐。举头红日近。回首白云低。怎见得富贵。他势压中朝。资倾上苑。白日映沙堤。青霜凝画戟。门外车轮流水。城中甲第连天。琼楼酬月十二层。锦障藏春五十里。香散绮罗。写不尽园林景致。影摇珠翠。描不就庭院风光。好耍子的油碧车轻金犊肥。没寻处的流苏帐煖春鸡报。画堂内持觞劝酒。走动的是紫绶金貂。绣屏前品竹弹丝。摆列的是朱唇粉面。玳瑁筵前爇宝香。真个是朝朝寒食。琉璃影里烧银烛。果然是夜夜元宵。这般样福地洞天。可知有仙姝玉女。休夸富贵的牛太师。且说贤德的小娘子。真个好一位小娘子呵。看他仪容娇媚。一个没包弹的俊脸。似一片美玉无瑕。体态幽闲。半点难勾引的芳心。如几层清冰彻底。珠翠丛中长大。倒堪雅淡梳妆。绮罗队里生来。却厌繁华气象。怪听笙歌声韵。惟贪针指工夫。爱景情幽。镇白日何曾离绣阁。笑人游冶。傍青春那肯出香闺。开遍海棠花。也不问夜来多少。飞残杨柳絮。竟不道春去如何。要知他半点贞心。惟有穿琐窗的皓月。能回他一双娇眼。除非翻翠幌的清风。决非慕司马的文君。肯学选伯鸾的德耀。更羡他知书知礼。是一个不趋跄的秀才。若论他有德有行。好一位戴冠儿的君子。多应是相门相种。可惜不做厮儿。少甚么王子王孙。争要求为佳配。呀。理会得么。他是玉皇殿前掌书仙。一点尘心谪九天。莫怪兰香熏透骨。霞衣曾惹御炉烟。呀。好怪么。只见府堂中老姥姥和惜春姐两个。笑哈哈舞将出来。我且躲在一边。看他来此做甚么。<span class="科">净老姥姥丑惜春上</span></p>
        
        <p class="曲"><span class="牌">雁儿落</span><span class="科">净</span>庭院重重。怎不怨苦。要寻个男儿。又无门路。<span class="科">丑</span>甚年能彀和一丈夫。一处里双双雁儿舞。</p>
        
        <p class="白"><span class="科">相见科末</span>来我且问你两个。往常间不曾恁的快活。今日如何这般快活。<span class="科">丑</span>院公。你那得知我吃小姐苦哩。并不许半步胡踹。又不要我说男儿那边厢去。咳。苦也。你不要男儿。我须要哩。他也道我和他相似。笑也不许我笑一笑。今日天可怜见。吃我千方百计去说动他。只限我半个时辰去后花园闲耍一遭。你道我如何不快活。<span class="科">净</span>院公。便是我也千不合万不合前生不曾种得福田。爹娘把我送在府堂中做个丫头。到今年纪老了。不曾得一日眉头舒展。今日天可怜见。老相公入朝。我才得偷身来此闲耍一遭。你道我如何不快活。<span class="科">末</span>元来恁的。可知道你二人快活也。<span class="科">净</span>院公。你伏侍老相公。却是公的又撞着公的。我与惜春伏侍小姐。却是雌的又撞雌的。<span class="科">末</span>呀。老姥姥。你怎的说这话。惜春年纪小。也怪他伤春不得。你年纪这般老大。也说这般伤春的话。成甚么样子。<span class="科">净</span>哱𠺒<a epub:type="noteref" href="#char01"><spu>注</spu></a>老畜生。倒吃你识破了。却不道秋茄晚结。菊花晚发。我虽然老便老。似京枣。外面皱。里头好。你不闻东村有个李太婆。年纪七八十岁。头光挞挞的。也只要嫁人。人问道婆婆你这的老了。又要去嫁人怎的。那婆婆做四句诗应得好。<span class="科">末</span>如何说。<span class="科">净</span>道是人生七十古来稀。不去嫁人待何时。下丁头髻床上睡。枕头上架两个大擂搥。<span class="科">末</span>你有些欠尊重。<span class="科">丑</span>休闲话。今日能彀得来此花园游嬉。也不容易。又撞着院公在此。咱每三个何不做个耍子。<span class="科">末</span>也说得是。还是做甚么耍子好。<span class="科">净</span>院公。和你踢气毬耍子。<span class="科">末</span>不好。<span class="科">净</span>怎的不好。</p><aside epub:type="footnote" id="char01"><p>「⿰口息」</p></aside>
        
        <p class="诵"><span class="牌">西江月</span><span class="科">末</span>白打从来逞艺。官场自小驰名。如今年老脚踜蹭。圆社无心驰骋。　　空使绣襦汗湿。漫教罗袜生尘。兀的是少年子弟俏门庭。老姥姥。不似你宝妆行径。</p>
        
        <p class="白"><span class="科">丑</span>院公踢气毬不好。便和你鬭百草耍子。<span class="科">末</span>也不好。<span class="科">丑</span>怎的不好。<span class="科">末</span>香径里攀残柳眼。雕栏畔折损花容。又无巧艺动王公。枉费工夫何用。惊起娇莺语燕。打开浪蝶狂蜂。若还寻得个并头红。惜春姐。早把你芳心引动。<span class="科">净丑</span>院公。你道两样都不好。如今打秋千耍子好么。<span class="科">末</span>这个却好。你听我说。玉体轻流香汗。绣裙荡漾明霞。纤纤玉手彩绳拿。真个堪描堪画。本是北方戎戏。移来上苑豪家。女娘撩乱隔墙花。好似半仙戏耍。<span class="科">净丑</span>恁地便打秋千。只是没有架子。<span class="科">末</span>这花园中那里得他。一来老相公不喜。二来小娘子不好。纵有也倒坏了。<span class="科">丑</span>院公。没奈何我每三个在这里厮轮做个秋千架。一人打。两人抬。<span class="科">末</span>如此也好。谁人先打。<span class="科">净丑</span>我两人抬。院公先打起。<span class="科">做架科末</span>你两人不要跌了我。<span class="科">净丑</span>院公你放心。只管上去打。<span class="科">末打科</span></p>
        
        <p class="曲"><span class="牌">窣地锦裆</span><span class="科">末</span>花红柳绿草芊芊。正值春光艳阳天。我和你不来此处打秋千。为人一生也徒然。</p>
        
        <p class="白"><span class="科">放跌科末</span>你两个跌得我好。如今轮该老姥姥打。<span class="科">净</span>你两个也不要跌了我。<span class="科">末</span>老姥姥放心。不妨事。只管打。<span class="科">净打科</span></p>
        
        <p class="曲"><span class="牌">前腔</span><span class="科">净</span>春光明媚景色鲜。游遍花坞听杜鹃。那更上苑柳如绵。我和你不　　打秋千枉少年。</p>
        
        <p class="白"><span class="科">放跌科净</span>你两个骗得我好。如今轮该惜春打。<span class="科">丑</span>你两人也不要跌了我。<span class="科">净</span>惜春放心。只管打便罢。<span class="科">丑打科</span></p>
        
        <p class="曲"><span class="牌">前腔</span><span class="科">丑</span>奴是人间快活仙。吃了饱饭爱去眠。莫教小姐来撞见。那时高高吊起打三千。</p>
        
        <p class="白"><span class="科">放跌科贴牛氏上</span>莫信直中直。须防仁不仁。是耍得好呵。<span class="科">末净走下丑做不知云</span>你两个骗得我好。如今我打了。又该院公打。<span class="科">贴扯丑耳科</span>贱人。恁的为人不尊重。只要闲嬉并闲哄。<span class="科">丑惊科</span>小姐。教人怎不去闲哄。你看那秋千架尚兀自走动哩。<span class="科">贴</span>贱人。我只教你在此闲翫片时。谁许你如此。<span class="科">丑</span>小姐。奴家心里忧闷。只得在此消遣则个。<span class="科">贴</span>贱人。你心中忧闷怎的。<span class="科">丑</span>小姐。奴家名唤做惜春。见这春去了。便自伤春起来。教人如何不闷。<span class="科">贴</span>贱人。有甚伤春处。<span class="科">丑</span>小姐。我早晨里只听疎辣辣寒风吹散了一帘柳絮。饷午间只见淅零零细雨打坏了满树梨花。一霎时啭几对黄鹂。猛可地叫数声杜宇。奴家见此春去。如何不闷。<span class="科">贴</span>春光自去。有甚么闷来。我和你去习学女工便了。<span class="科">丑</span>咳。苦也。这般天气。谁不去闲嬉。小姐却教惜春去习女工。兀的不是闷杀惜春么。<span class="科">贴</span>妇人家谁许你闲嬉。不习女工。有甚勾当。你却不学那不出闺门的。<span class="科">丑</span>小姐。你有盈箱罗绮。满头珠翠。少甚么子。却这般自苦。<span class="科">贴</span>贱人好怪么。做女工是你本分的事。问有和没有做甚么。<span class="科">丑</span>恁地惜春拜辞小姐去也。<span class="科">贴</span>你拜辞我那里去。<span class="科">丑</span>小姐。我去伏侍别人。与他传消递息。随趁也得些快活。<span class="科">贴</span>咳。贱人伏侍我。我有甚亏了你。<span class="科">丑</span>小姐。我伏侍着你时节。见男儿也不许我抬头看一看。前日艳阳天气。花红柳绿。猫儿也动心。你也不动一动。如今暮春时候。鸟啼花落。狗儿也伤情。你也不伤一伤。惜春其实难和小姐过活。<span class="科">贴</span>呀。这贱人。你是颠是狂。说这般话。我就去对老相公说。好生施行你。<span class="科">丑跪科</span>小姐。可怜见惜春心里闷。因此这般说。<span class="科">贴</span>贱人。我饶你这遭。你看么。</p>
        
        <p class="曲"><span class="牌">祝英台近</span><span class="科">贴</span>绿成阴。红似雨。春事已无有。<span class="科">丑</span>闻说西郊。车马尚驰骤。<span class="科">贴</span>怎如柳絮帘栊。梨花庭院。<span class="科">合</span>好天气清明时候。</p>
        
        <p class="诵"><span class="牌">玉楼春</span><span class="科">丑</span>清明时节单衣试。争奈昼长人静重门闭。<span class="科">贴</span>我芳心不解乱萦牵。羞睹游丝与飞絮。　　<span class="科">丑</span>小姐。我在绣窗欲待拈针指。忽听莺燕双双语。<span class="科">贴</span>贱人。无情何事管多情。任取春光自来去。</p>
        
        <p class="白"><span class="科">丑</span>小姐。你有甚么法儿。教惜春休闷哩。<span class="科">贴</span>你且听我说。</p>
        
        <p class="曲"><span class="牌">祝英台序</span><span class="科">贴</span>把几分春。三月景。分付与东流。<span class="夹白"><span class="科">丑</span>小姐。如今鸟啼花落。你须烦恼些么。<span class="科">贴</span></span>啼老杜鹃。飞尽红英。端不为春闲愁。<span class="夹白"><span class="科">丑</span>你不闲愁。也还去赏翫么。<span class="科">贴</span></span>休休。妇人家不出闺门。怎去寻花穿柳。<span class="夹白"><span class="科">丑</span>小姐你不去赏翫。只怕消瘦了你。<span class="科">贴</span></span>我花貌谁肯因春消瘦。</p>
        
        <p class="曲"><span class="牌">前腔</span><span class="科">丑</span>春昼。只见燕成双。蝶引队。莺语似求友。<span class="夹白"><span class="科">贴</span>呀。贱人。你是人。却说那虫蚁做甚么。<span class="科">丑</span></span>那更柳外画轮。花底雕鞍。都是少年闲游。<span class="夹白"><span class="科">贴</span>这贱人。你是妇人家。说那男儿的事做甚么。<span class="科">丑</span></span>难守。绣房中清冷无人。我待寻一个佳偶。<span class="夹白"><span class="科">贴</span>呀。你倒思量丈夫起来。<span class="科">丑</span></span>这般说。我终身休配鸾俦。</p>
        
        <p class="曲"><span class="牌">前腔</span><span class="夹白"><span class="科">贴</span>惜春</span>知否。我为何不卷珠帘。独坐爱清幽。<span class="夹白"><span class="科">丑</span>清幽清幽。怎奈人愁。<span class="科">贴</span></span>纵有千斛闷怀。百种春愁。难上我的眉头。<span class="夹白"><span class="科">丑</span>小姐。只怕你不常恁的。<span class="科">贴</span></span>休忧。任他春色年年。我的芳心依旧。<span class="夹白"><span class="科">丑</span>只怕风流年少的哄动你。<span class="科">贴</span></span>这文君。可不担阁了相如琴奏。</p>
        
        <p class="曲"><span class="牌">前腔</span><span class="科">丑</span>今后。方信你彻底澄清。我好没来由。<span class="夹白"><span class="科">贴</span>惜春。你怎的不收敛了心。<span class="科">丑</span></span>想像暮云。分付东风。情到不堪回首。<span class="夹白"><span class="科">贴</span>你怎的不学着我。<span class="科">丑</span>姐姐</span>听剖。你是蕊宫琼苑神仙。不比尘凡相诱。<span class="夹白"><span class="科">贴</span>恁地自随我习女工便了。<span class="科">丑</span></span>我谨随侍。娘行拈针挑绣。</p>
        
        <p class="白"><span class="科">丑</span>姐姐。你听那子规却是啼得好哩。</p>
        
        <p class="落诗">休听枝上子规啼。<br />闷在停针不语时。<br />窗外日光弹指过。<br />席前花影坐间移。</p>
        
        <h2 id=ch4 class="chapter"><span class="出题">第四出　蔡公逼试</span></h2>
        
        <p class="曲"><span class="牌">一翦梅</span><span class="科">生上</span>浪暖桃香欲化鱼。期逼春闱。诏赴春闱。郡中空有辟贤书。心恋亲闱。难舍亲闱。</p>
        
        <p class="白">世间好物不坚牢。彩云易散琉璃脆。蔡邕本欲甘守清贫。力行孝道。谁知朝廷黄榜招贤。郡中把我名字保申上司去了。一壁厢已有吏来辟召。自家力以亲老为辞。这吏人虽则去。只怕明日又来。我只得力辞便了。正是人爵不如天爵贵。功名争似孝名高。</p>
        
        <p class="曲"><span class="牌">宜春令</span>虽然读万卷书。论功名非吾意儿。只愁亲老。梦魂不到春闱里。便教我做到九棘三槐。怎撇得萱花椿树。<span class="夹白">天那。</span>我这衷肠。一点孝心对谁语。</p>
        
        <p class="曲"><span class="牌">前腔</span><span class="科">末张太公上</span>相邻并相依倚。往常间有事。来相报知。<span class="夹白"><span class="科">生</span>来的却是张太公呵。<span class="科">相见科末</span>秀才。</span>试期逼矣。早办行装前途去。<span class="夹白"><span class="科">生</span>公公。我双亲年老。不去。<span class="科">末</span>呀。秀才。</span>子虽念亲老孤单。亲须望孩儿荣贵。你趁此青春。不去更待何日。</p>
        
        <p class="白"><span class="科">生</span>公公言极有理。争奈父母无人奉侍。如何去得。<span class="科">末</span>你既不肯去呵。且看老员外和老安人出来如何说。我想起来。也只是教你去的分晓。道犹未了。老员外来也。<span class="科">外上</span></p>
        
        <p class="曲"><span class="牌">前腔</span>时光短。雪鬓催。守清贫不图甚的。有儿聪慧。但得他为官吾心足矣。<span class="夹白"><span class="科">外末相见科外</span>孩儿。</span>天子诏招取贤良。秀才每都求科试。你快赴春闱。急急整着行李。</p>
        
        <p class="白"><span class="科">末</span>老安人也出来了。<span class="科">净上</span></p>
        
        <p class="曲"><span class="牌">前腔</span>娘年老。八十余。眼儿昏又聋着两耳。又没个七男八婿。只有一个孩儿。要他供甘旨。方才得六十日夫妻。<span class="夹白">老贼</span>强逼他争名夺利。<span class="夹白">天那。</span>细思之。怎不教老娘呕气。</p>
        
        <p class="白"><span class="科">相见科净</span>孩儿。我不合娶个媳妇与你。方才得两个月。你浑身便瘦了一半。若再过三年。怕不成一个枯髅。<span class="科">末</span>呀。老安人。你要他夫妻不谐呵。<span class="科">外</span>孩儿。如今黄榜招贤。试期已逼。郡中既然辟召你。你的学问可知。如何不去赴选。<span class="科">生</span>告爹爹得知。孩儿非不要去。争奈爹妈年老。家中无人侍奉。<span class="科">末</span>老员外和老安人。不可不作成秀才去走一遭。<span class="科">净</span>咳。太公。你岂不知道。我家中又没有七子八婿。只有一个孩儿。如何去得。<span class="科">外</span>呀。你怎说这话。如今去赴选的。家中都有七子八婿么。<span class="科">净</span>老贼。你如今眼又昏。耳又聋。又走动不得。你教他去后。倘有些个差池。兀教谁来看顾你。真个没饭吃便饿死你。没衣穿便冻死你。你知道么。<span class="科">外</span>你妇人家理会得甚么。孩儿若做得官时。也改换我门闾。如何不教他去。<span class="科">生</span>爹爹说得自是。只是孩儿难去。</p>
        
        <p class="曲"><span class="牌">绣带儿</span><span class="科">生</span>亲年老。光阴有几。行孝正当今日。<span class="夹白"><span class="科">末</span>秀才此行。必定脱白挂绿。<span class="科">生</span></span>终不然为着一领蓝袍。却落后五彩斑衣。思之。此行荣贵虽可拟。怕亲老等不得荣贵。<span class="夹白"><span class="科">外</span>孩儿。</span>春闱里纷纷的都是大儒。难道是没爹娘的方去求试。</p>
        
        <p class="曲"><span class="牌">前腔</span><span class="夹白"><span class="科">末</span>秀才。</span>你休疑。男儿汉。凌云志气。何必苦恁淹滞。<span class="夹白">秀才。你此回不去呵。</span>可不干费了十载青灯。枉挨过半世黄齑。须知。此行是亲志。你休固拒。<span class="夹白">秀才。</span>那些个养亲之志。<span class="科">净</span>我百年事只有此儿。<span class="夹白">老贼。</span>难道是庭前森森丹桂。</p>
        
        <p class="曲"><span class="牌">太师引</span><span class="科">外</span>他意儿我也难提起。这其间就里我自知。<span class="夹白"><span class="科">末</span>老员外知他为着甚么。<span class="科">外</span></span>他恋着被窝中恩爱。舍不得离海角天涯。<span class="夹白"><span class="科">生</span>孩儿岂有此心。<span class="科">外</span>你是个读书之人。我说一个比方与你听。</span>涂山四日离大禹。<span class="夹白">你今毕姻已曾两月。</span>直恁的舍不得分离。<span class="夹白"><span class="科">末笑科</span>呀。秀才。你敢是如此么。<span class="科">生</span>太公。卑人怎敢。<span class="科">末</span>秀才。</span>你贪鸳侣。守着凤帏。只怕误了你鹏程鹗荐消息。</p>
        
        <p class="曲"><span class="牌">前腔</span><span class="夹白"><span class="科">净</span>太公。</span>他意儿只要供甘旨。又何曾贪欢恋妻。自古道曾参纯孝。何曾去应举及第。功名富贵天付与。天若与不求而至。<span class="科">生</span>娘言是。望爹行听取。<span class="夹白"><span class="科">外</span>呀。娘言的是。父言的非呵。你敢是恋新婚。逆亲言么。<span class="科">生跪天科</span>天那。蔡邕若是恋着新婚。不肯去呵。</span>天须鉴蔡邕不孝的情罪。</p>
        
        <p class="白"><span class="科">外怒介</span>畜生。我教你去赴选。也只是要改换门闾。光显祖宗。你却七推八阻。有许多说话。<span class="科">生</span>爹爹。孩儿岂敢推阻。争奈爹妈年老。无人侍奉。万一有些差池。一来人道孩儿不孝。撇了爹娘。去取功名。二来人道爹爹所见不达。止有一子。教他远离。孩儿以此不敢从命。<span class="科">外</span>不从我命。也由你。你且说如何唤做孝。<span class="科">净</span>老贼。你年纪八十余岁。也不识做孝。披麻带索便唤做孝。<span class="科">外</span>咦。你晓得甚么。<span class="科">生</span>告爹爹。凡为人子者。冬温夏凊。昏定晨省。问其燠寒。搔其疴痒。出入则扶持之。问所欲则敬进之。所以父母在。不远游。出不易方。复不过时。古人的孝。也只是如此。<span class="科">外</span>孩儿。你说的都是小节。不曾说着大孝。<span class="科">净</span>老贼。你又不曾死。只管教他做大孝。越出去赴选不得。<span class="科">末</span>咦。这话有些不祥。<span class="科">外</span>孩儿你听我说。夫孝始于事亲。中于事君。终于立身。身体发肤。受之父母。不敢毁伤。孝之始也。立身行道。扬名后世。以显父母。孝之终也。是以家贫亲老。不为禄仕。所以为不孝。你若是做得官时节。也显得父母好处。兀的不是大孝是甚么。<span class="科">生</span>爹爹说得极是。但孩儿此去。知道做得官否。若还不中时节。既不能彀事亲。又不能彀事君。却不两下担阁了。<span class="科">末</span>秀才所见差矣。老汉尝闻古人云。幼而学。壮而行。怀宝迷邦。谓之不仁。孔席不暇煖。墨突不待黔。伊尹负鼎俎于汤。百里奚五羊皮自鬻。也只要顺时行道。济世安民。自古道学成文武艺。货与帝王家。秀才。你这般才学。如何不去做官。<span class="科">净</span>太公。你都有好言劝我孩儿去赴选。我有个故事说与你听。<span class="科">末</span>老汉愿闻。<span class="科">净</span>在先东村李员外。有个孩儿。也读两行书。他爹爹每日闹炒。只是教孩儿去求官。孩儿吃不过爹爹闹炒。去到长安。那里无人抬举。他遂流落去街上乞食。见个平章宰相。他疾忙在地上拜着。叫声抬举他。那宰相道。我与你做个养济院大使。去管你爹娘。这孩儿自思道。做个养济院大使。如何管得自己的父母。比及他回家。不想他父母无人供养。流落在养济院里居住。他父母见孩儿回来。说道我教孩儿去得是。今日我孩儿做个头目。众人也不敢欺负我。你如今劝我孩儿去赴选。千万叫他做个养济院头目回来。众人也不敢欺负我。<span class="科">末笑科</span>老安人。你说这乞丐事。尽教我听了半日。<span class="科">外</span>孩儿。你趁早收拾行李起程。<span class="科">生</span>爹爹。孩儿去则不妨。只是爹妈年老。教谁看管。<span class="科">末</span>秀才不必忧虑。自古道千钱买邻。八百买舍。老汉既忝在邻居。你但放心前去。若是宅上有些小欠缺。老汉自当应承。<span class="科">生</span>如此多谢公公。凡事仗托周济。此行若获寸进。决不敢忘恩。卑人没奈何。只得收拾行李便去。</p>
        
        <p class="曲"><span class="牌">三学士</span><span class="科">生</span>谢得公公意甚美。凡事仗托扶持。假饶一举登科日。难道是双亲未老时。只恐锦衣归故里。怕双亲不见儿。</p>
        
        <p class="曲"><span class="牌">前腔</span><span class="科">外</span>萱室椿庭衰老矣。指望你改换门闾。<span class="夹白">孩儿。你道是无人供养。我若是你做得官来时节呵。</span>三牲五鼎供朝夕。须胜似啜菽并饮水。你若锦衣归故里。<span class="夹白">我便死呵。</span>一灵儿终是喜。</p>
        
        <p class="曲"><span class="牌">前腔</span><span class="科">末</span>托在邻家相依倚。自当效些区区。<span class="夹白">秀才。</span>你为甚十年窗下无人问。只图个一举成名天下知。你若不锦衣归故里。谁知你读万卷书。</p>
        
        <p class="曲"><span class="牌">前腔</span><span class="科">净</span>一旦分离掌上珠。我这老景凭谁。<span class="夹白">苦</span>忍将父母饥寒死。博得孩儿名利归。你纵然锦衣归故里。补不得你名行亏。</p>
        
        <p class="落诗">急办行装赴试闱。<br />父亲严命怎生违。<br />一举首登龙虎榜。<br />十年身到凤凰池。</p>
        
        <h2 id=ch5 class="chapter"><span class="出题">第五出　南浦嘱别</span></h2>
        
        <p class="曲"><span class="牌">谒金门</span><span class="科">旦上</span>春梦断。临镜绿云撩乱。闻道才郎游上苑。又添离别叹。<span class="科">生上</span>苦被爹行逼遣。脉脉此情何限。<span class="科">合</span>骨肉一朝成拆散。可怜难舍拚。</p>
        
        <p class="白"><span class="科">旦</span>官人。云情雨意。虽可抛两月之夫妻。雪鬓霜鬟。竟不念八旬之父母。功名之念一起。甘旨之心顿忘。是何道理。<span class="科">生</span>娘子。膝下远离。岂无眷恋之意。奈堂上力勉。不听分剖之词。咳。教卑人如何是好。<span class="科">旦</span>官人。我猜着你了。</p>
        
        <p class="曲"><span class="牌">忒忒令</span><span class="科">旦</span>你读书思量做状元。我只怕你学疎才浅。<span class="夹白"><span class="科">生</span>娘子那见我学疎才浅。<span class="科">旦</span>官人。</span>只是孝经曲礼。你早忘了一段。<span class="夹白"><span class="科">生</span>咳。我几曾忘了。<span class="科">旦</span></span>却不道夏凊与冬温。昏须定。晨须省。亲在游怎远。</p>
        
        <p class="曲"><span class="牌">前腔</span><span class="科">生</span>我哭哀哀推辞了万千。<span class="夹白"><span class="科">旦</span>那张太公如何。<span class="科">生</span></span>他闹炒炒抵死来相劝。<span class="夹白"><span class="科">旦</span>官人。你不去时。也须由你。<span class="科">生</span></span>将我深罪。不由人分辩。<span class="夹白"><span class="科">旦</span>罪你甚的。<span class="科">生</span></span>他道我恋新婚。逆亲言。贪妻爱。不肯去赴选。</p>
        
        <p class="曲"><span class="牌">沉醉东风</span><span class="科">旦</span>你爹行见得好偏。只一子不留在身畔。<span class="夹白">官人。公婆如今在那里。<span class="科">生</span>在堂上。<span class="科">旦</span>既在堂上。我和你去说。<span class="科">生</span>娘子。你怎的又不去了。<span class="科">旦</span>罢罢罢。我和你去说时节呵。</span>他又道我不贤。要将伊迷恋。<span class="夹白">苦。</span>这其间教人怎不悲怨。<span class="科">合</span>为爹泪涟。为娘泪涟。何曾为着夫妻上挂牵。</p>
        
        <p class="曲"><span class="牌">前腔</span><span class="科">生</span>做孩儿节孝怎全。做爹行不从几谏。<span class="夹白"><span class="科">旦</span>官人。你为人子的。不当恁的埋冤他。<span class="科">生</span></span>非是我要埋冤。只愁他影只形单。我出去有谁看管。<span class="科">合</span>为爹泪涟。为娘泪涟。何曾为着夫妻上挂牵。</p>
        
        <p class="白"><span class="科">生</span>呀。爹妈来了。娘子。你且揾了眼泪。</p>
        
        <p class="曲"><span class="牌">腊梅花</span><span class="科">外净上</span>孩儿出去在今日中。爹爹妈妈来相送。但愿鱼化龙。青云得路。桂枝高折步蟾宫。</p>
        
        <p class="白"><span class="科">外</span>孩儿你行李收拾了未。<span class="科">生</span>行李收拾已了。<span class="科">外</span>收拾既了。如何不去。<span class="科">净</span>老贼。他若出去了。家中别无第二人。止有一个媳妇。如何不分付几句。<span class="科">生</span>孩儿没别事。只待张太公来。把爹妈拜托与他。教他早晚应承。孩儿庶可放心前去。<span class="科">旦</span>呀。张太公早来。<span class="科">末上</span>仗剑对樽酒。耻为游子颜。所志在功名。离别何足叹。<span class="科">生</span>太公。卑人如今出去。家中并无亲人。爹妈年老。只有一个媳妇。却是女流。凡事全赖公公相与扶持。家中倘有些小欠缺。亦望公公周济。昨日已蒙亲许。今日特此拜恳。卑人倘有寸进。自当效结草衔环之报。决不敢忘恩。<span class="科">末</span>秀才。受人之托。必当终人之事。况一言既出。驷马难追。昨日已许秀才。去后决不相误。<span class="科">生</span>如此多谢公公。<span class="科">外</span>孩儿。既蒙张太公金诺。必不食言。你可放心早去。<span class="科">生</span>孩儿就此拜辞爹妈便去。</p>
        
        <p class="曲"><span class="牌">园林好</span><span class="科">生</span>儿今去爹妈休得要意悬。儿今去今年便还。但愿得双亲康健。<span class="科">合</span>须有日拜堂前。</p>
        
        <p class="曲"><span class="牌">前腔</span><span class="科">外</span>我孩儿不须挂牵。爹只望孩儿贵显。若得你名登高选。<span class="科">合</span>须早把信音传。</p>
        
        <p class="曲"><span class="牌">江儿水</span><span class="科">净</span>膝下娇儿去。堂前老母单。临行密密缝针线。眼巴巴望着关山远。冷清清倚定门儿盼。<span class="夹白"><span class="科">生</span>母亲。且自宽怀消遣。<span class="科">净</span></span>教我如何消遣。<span class="科">合</span>要解愁烦。须是频寄音书回转。</p>
        
        <p class="曲"><span class="牌">前腔</span><span class="科">旦</span>妾的衷肠。事有万千。<span class="夹白"><span class="科">生</span>娘子。你有甚么事。当说与我知道。<span class="科">旦</span></span>说来又恐添萦绊。<span class="夹白"><span class="科">生</span>娘子。有甚萦绊。<span class="科">旦</span></span>六十日夫妻恩情断。八十岁父母教谁看管。<span class="夹白"><span class="科">生</span>娘子。你这般说。莫不怨着我么。<span class="科">旦</span></span>教我如何不怨。<span class="科">合前</span></p>
        
        <p class="曲"><span class="牌">五供养</span><span class="科">末</span>贫穷老汉。托在邻家。事体相关。<span class="夹白">秀才。</span>此行虽勉强。不必恁留连。<span class="夹白"><span class="科">生</span>卑人去后。只虑父母独自在堂。难度岁月。<span class="科">末</span>秀才放心。</span>你爹娘早晚间吾当陪伴。<span class="科">生悲介末</span>丈夫非无泪。不洒别离间。<span class="科">合</span>骨肉分离。寸肠割断。<span class="科">生跪告介</span></p>
        
        <p class="曲"><span class="牌">前腔</span>公公可怜。俺爹娘望你周全。<span class="科">末扶起介生</span>此身还贵显。自当效衔环。<span class="科">旦挽生背介</span>有孩儿也枉然。你爹娘倒教别人看管。此际情何限。偷把泪珠弹。<span class="科">合前</span></p>
        
        <p class="曲"><span class="牌">玉交枝</span><span class="科">外</span>别离休叹。我心中非不痛酸。<span class="夹白">孩儿。</span>非爹苦要轻拆散。也只是图你荣显。<span class="夹白"><span class="科">净</span>孩儿。</span>蟾宫桂枝须早攀。北堂萱草时光短。<span class="科">合</span>又未知何日再圆。又未知何日再圆。</p>
        
        <p class="曲"><span class="牌">前腔</span><span class="科">生</span>双亲衰倦。<span class="夹白">娘子。</span>你扶持看他老年。饥时劝他加餐饭。寒时频与衣穿。<span class="夹白"><span class="科">旦</span>官人。</span>我做媳妇事舅姑。不待你言。你做孩儿离父母。何日返。<span class="科">合前</span></p>
        
        <p class="曲"><span class="牌">川拨棹</span><span class="夹白"><span class="科">外</span>孩儿。</span>归休晚。莫教人凝望眼。<span class="科">生</span>但有日回到家园。怕回来双亲老年。<span class="科">合</span>怎教人心放宽。不由人不珠泪涟。</p>
        
        <p class="曲"><span class="牌">前腔</span><span class="夹白"><span class="科">旦</span>官人。</span>我的埋冤怎尽言。<span class="夹白"><span class="科">生</span>你埋冤我如何。<span class="科">旦</span></span>我的一身难上难。<span class="夹白"><span class="科">生</span>娘子。</span>你宁可将我来埋冤。莫将我爹娘冷眼看。<span class="科">合前</span></p>
        
        <p class="曲"><span class="牌">余文</span><span class="科">合</span>生离远别何足叹。但愿得你名登高选。衣锦还乡。教人作话传。</p>
        
        <p class="落诗">此行勉强赴春闱。<br />专望明年衣锦归。<br />世上万般哀苦事。<br />无过远别共生离。</p>
        
        <p class="白"><span class="科">外净末下旦</span>官人。你如何割舍得便去了。<span class="科">生</span>咳。卑人如何舍得。</p>
        
        <p class="曲"><span class="牌">犯尾引</span><span class="科">旦</span>懊恨别离轻。悲岂断弦。愁非分镜。只虑高堂。风烛不定。<span class="科">生</span>肠已断。欲离未忍。泪难收。无言自零。<span class="科">合</span>空留恋。天涯海角。只在须臾顷。</p>
        
        <p class="曲"><span class="牌">犯尾序</span><span class="科">旦</span>无限别离情。两月夫妻。一旦孤另。<span class="夹白">官人。</span>你此去经年。望迢迢玉京。思省。<span class="夹白"><span class="科">生</span>娘子。莫不是虑着山遥水远么。<span class="科">旦</span></span>奴不虑山遥水远。<span class="夹白"><span class="科">生</span>莫不是虑着衾寒枕冷么。<span class="科">旦</span></span>奴不虑衾寒枕冷。奴只虑。公婆没主。一旦冷清清。</p>
        
        <p class="曲"><span class="牌">前腔</span><span class="科">生</span>我何曾。想着那功名。<span class="夹白"><span class="科">旦</span>官人。你不想着功名。如今又去怎的。<span class="科">生</span></span>欲尽子情。难拒亲命。<span class="夹白">娘子。</span>年老爹娘望伊家看承。毕竟。你休怨朝云暮雨。且为我冬温夏凊。思量起。如何教我割舍得眼睁睁</p>
        
        <p class="曲"><span class="牌">前腔</span><span class="夹白"><span class="科">旦</span>官人。</span>你襦衣才换青。快着归鞭。早办回程。十里红楼休恋着娉婷。叮咛。不念我芙蓉帐冷。也思亲桑榆暮景。<span class="夹白">咳。</span>我频嘱付。知他记否。空自语惺惺。</p>
        
        <p class="曲"><span class="牌">前腔</span><span class="夹白"><span class="科">生</span>娘子。</span>你宽心须待等。我肯恋花柳。甘为萍梗。只怕万里关山。那更音信难凭。须听。我没奈何分情破爱。谁下得亏心短行。从今后。相思两处。一样泪盈盈。</p>
        
        <p class="白"><span class="科">旦</span>官人此去。千万早早回程。<span class="科">生</span>卑人有父母在堂。岂敢久恋他乡。<span class="科">旦</span>须是早寄个音信回来。<span class="科">生</span>音信不妨。只怕关山阻隔。<span class="科">拜别介</span></p>
        
        <p class="诵"><span class="牌">鹧鸪天</span><span class="科">生</span>万里关山万里愁。<span class="科">旦</span>一般心事一般忧。<span class="科">生</span>桑榆暮景应难保。客馆风光怎久留。<span class="科">生下旦</span>　　他那里。谩凝眸。正是马行十步九回头。归家只恐伤亲意。阁泪汪汪不敢流。</p>
        
        <p class="落诗">才斟别酒泪先流。<br />郎上孤舟妾倚楼。<br />片帆渐远皆回首。<br />一种相思两处愁。</p>
        
        <h2 id=ch6 class="chapter"><span class="出题">第六出　丞相教女</span></h2>
        
        <p class="白"><span class="科">末院子上</span>珠幌斜连云母帐。玉钩半卷水晶帘。轻烟袅袅归香阁。月影腾腾转画簷。小子不是别人。是牛太师府中一个院子。这几日老相公久留省中。未曾回府。府里几个使女每。镇日在后花园闲耍。今日知道老相公回来。都不见了。小子不免洒扫书馆。伺候老相公回来。呀。好怪么。只见一个婆子走入来做甚么。<span class="科">净媒婆上</span></p>
        
        <p class="曲"><span class="牌">字字双</span>我做媒婆甚妖娆。谈笑。说开说合口如刀。波俏。合婚问卜若都好。有钞。只怕假做庚帖被人告。吃拷。</p>
        
        <p class="白"><span class="科">末</span>你来这里做甚么。<span class="科">净</span>老媳妇特来与张尚书的舍人做媒。<span class="科">末</span>咳。我这小娘子的媒怕难做。<span class="科">净</span>如何难做。<span class="科">末</span>老相公不肯轻许。<span class="科">净</span>院公。我这头亲事你老相公必然许我。<span class="科">末</span>呀。且慢着。又有一个婆子来了。<span class="科">丑媒婆上</span></p>
        
        <p class="曲"><span class="牌">前腔</span>我做媒婆甚艰辛。寻趁。有个新郎要求亲。最紧。咱每只得便忙奔。讨信。<span class="夹白"><span class="科">净</span>你这老乞婆来这里怎的。<span class="科">丑</span></span>真个是路上更有早行人。心闷。</p>
        
        <p class="白"><span class="科">末</span>你这婆子也来这里做甚么。<span class="科">丑</span>告勾管哥得知。老媳妇特来与枢密的舍人求亲。<span class="科">末</span>我方才正对那婆子说了。这媒怕难做。<span class="科">丑</span>如何难做。<span class="科">末</span>我老相公要拣择得仔细。<span class="科">丑</span>院公。你休管。我说这桩亲事。必定成也。<span class="科">净</span>呀。我是张媒婆。几年在府前住。今日这媒。倒吃你老乞婆做去了。<span class="科">丑</span>呀。老乞婆。偏你会做媒。但是门当户对的便好了。终不然你在府前住。定要你做媒。你与乞儿做媒。也嫁了他。<span class="科">末</span>你休闹。老相公回来了。你每且躲开一边立地。<span class="科">外牛太师上</span></p>
        
        <p class="曲"><span class="牌">齐天乐</span>凤凰池上归来环珮。衮袖御香犹在。棨戟门前。平沙堤上。何事车填马隘。星霜鬓改。怕玉铉无功。赤舃非材。回首庭前。凄凉丹桂好伤怀。</p>
        
        <p class="白">下官这几日久留省府。不曾回家。左右。方才甚么人。在我厅前喧闹。<span class="科">末</span>有事不敢不报。无事不敢乱传。适间有两个婆子来老相公处求亲。<span class="科">外</span>着他进来。你这两个婆子做甚么。<span class="科">净</span>奴家是张尚书府里差来求亲。<span class="科">丑</span>奴家是李枢密府里差来做媒。<span class="科">外</span>不拣甚么人家。但是有才学。做得天下状元的。方可嫁他。若是其余。不许问亲。<span class="科">净</span>告相公得知。我的新郎。术人算他命。道他今年定做状元。<span class="科">丑</span>告相公得知。他的新郎命不好。只有奴家这个新郎。人算他命。今科必定得中状元。<span class="科">净丑相打介外</span>呀。这两个婆子到我跟前无礼。左右。不拣有甚么庚帖。都与我扯破。把那两个吊起。各打十八。<span class="科">末扯打介外</span>急把媒婆打离厅。<span class="科">末</span>除非状元方可问姻亲。<span class="科">净</span>甘吃打十七八下黄荆杖。<span class="科">丑</span>那些个成与不成吃百瓶。<span class="科">末净丑下外</span>光阴似箭催人老。日月如梭趱少年。自家没了夫人。只有一个女儿。如今不觉长成。未曾问亲。只一件。我的女孩儿性格温柔。是事实会。若将他嫁个膏粱子弟。怕坏丁他。只将他嫁个读书君子。成就他做个贤妇。多少是好。我这几日不在家。适听得那使唤的。每日都在后花园中闲耍。这是我的女孩儿不拘束他。古人云。欲治其国。先齐其家。不免唤出女孩儿和老姥姥惜春过来。好生训诲他一番。<span class="科">贴带净丑上</span></p>
        
        <p class="曲"><span class="牌">花心动</span>幽合深沉。问佳人为何懒添眉黛。绣线日长。图史春闲。谁解屡傍妆台。绛罗深护奇葩小。不许蜂迷蝶猜。<span class="科">净丑</span>笑琐窗多少玉人无赖。</p>
        
        <p class="白"><span class="科">外</span>孩儿。妇人之德。不出闺门。你如今长成了。方才有媒婆来与你议亲。今日是我的孩儿。异日做他人的媳妇。我这几日不在家。你却放老姥姥惜春每都到后花园中闲耍。不习女工。是何道理。我想起来。都是你不拘束他。倘或做出歹事来。可不把你名儿污了。<span class="科">贴</span>谢得爹爹教道。孩儿从今自拘束他。<span class="科">外怒介</span>老姥姥。你年纪大矣。你做管家婆。倒哄着女使每闲耍。是何所为。<span class="科">净</span>不干老身事。都是惜春小丫头。<span class="科">丑</span>不干惜春事。都是老姥姥。<span class="科">外</span>这两个贱人尚自相推。都拿下打。<span class="科">贴跪禀介</span>爹爹息怒。<span class="科">外</span>你且起来。</p>
        
        <p class="曲"><span class="牌">惜奴娇</span><span class="夹白">孩儿。</span>你杏脸桃腮。当有松筠节操。蕙兰襟怀。闺中言语。不出阃阈之外。<span class="夹白">老姥姥。</span>不教我孩儿伊之罪。<span class="夹白">惜春。</span>这风情今休再。<span class="科">合</span>记再来。但把不出闺门的语言相戒。</p>
        
        <p class="曲"><span class="牌">前腔</span><span class="科">贴</span>堪哀。萱室先摧。叹妇仪姆教未曾谙解。蒙爹严训。从今怎敢不改。<span class="夹白">老姥姥。</span>早晚望伊家将奴诲。<span class="夹白">惜春。</span>改前非休违背。<span class="科">合前</span></p>
        
        <p class="曲"><span class="牌">黑麻序</span><span class="科">净</span>看待。父母心。婚姻事。须要早谐。劝相公早毕儿女之债。<span class="科">外</span>休呆。如何女子前。胡将口乱开。<span class="科">合</span>记今来。但把不出闺门的语言相戒。</p>
        
        <p class="曲"><span class="牌">前腔</span><span class="科">丑</span>轻凂。我受寂寞。担烦恼。教我怎挨。细思之怎不教人珠泪盈腮。<span class="科">贴</span>宁耐。温衣并美食。何须苦挂怀。<span class="科">合前</span></p>
        
        <p class="落诗">妇人不可出闺门。<br />多谢严君教育恩。<br />休道成人不自在。<br />须知自在不成人。</p>
        
        <h2 id=ch7 class="chapter"><span class="出题">第七出　才俊登程</span></h2>
        
        <p class="曲"><span class="牌">满庭芳</span><span class="科">生末净丑上生</span>飞絮沾衣。残花随马。轻寒轻暖芳辰。江山风物。偏动别离人。回首高堂渐远。叹当时恩爱轻分。伤情处。数声杜宇。客泪满衣襟。</p>
        
        <p class="曲"><span class="牌">前腔</span><span class="科">末</span>萋萋芳草色。故园入望。目断王孙。谩憔悴邮亭。谁与温存。<span class="科">净丑</span>闻道洛阳近也。还又隔几座城闉。<span class="科">合</span>浇愁闷。解鞍沽酒。同醉杏花村。</p>
        
        <p class="诵"><span class="牌">浣溪沙</span><span class="科">生</span>千里莺啼绿映红。<span class="科">丑</span>水村山郭酒旗风。<span class="科">净</span>行人如在画图中。　　<span class="科">末</span>不暖不寒天气好。或来或往旅人逢。<span class="科">合</span>此时谁不叹西东。</p>
        
        <p class="白"><span class="科">相见介净</span>动问老兄尊姓。<span class="科">生</span>小子姓蔡。<span class="科">净</span>贵表。<span class="科">生</span>伯喈。<span class="科">丑</span>动问老兄尊姓。<span class="科">末</span>小子姓李。<span class="科">丑</span>贵表。<span class="科">末</span>群玉。<span class="科">生</span>动问老兄尊姓。<span class="科">净</span>小子姓落。<span class="科">生</span>贵表。<span class="科">净</span>得嬉。<span class="科">末</span>动问老兄尊姓。<span class="科">丑</span>小子姓常。<span class="科">末</span>贵表。<span class="科">丑</span>白将。<span class="科">净</span>久闻列位高名。今日幸会。都是往长安赴选。<span class="科">笑介</span>年兄年弟。休得抛撇。既然如此。且在此歇息片时。讲些学识。说些志气何如。<span class="科">众</span>正合愚意。<span class="科">丑</span>敢问蔡兄。学识如何。<span class="科">生</span>小子坐则读。行则吟。穷年屹屹苦搜寻。文章惊世无敌手。尽是当年惜寸阴。<span class="科">丑</span>有意思。有意思。<span class="科">净</span>敢问李兄。学识如何。<span class="科">末</span>小子不将穷达付前缘。常把勤劳契上天。人事尽时天理见。才高岂得困林泉。<span class="科">净</span>自然。自然。<span class="科">生</span>敢问落兄。学识如何。<span class="科">净</span>小子读书费力。每在萤窗讲习。常念青春不再。那更白日可惜。熟读孝经曲礼。博览诗书周易。春秋诸子百家。篇篇义理䌷绎。前日行到学中。夫子潜自叫屈。<span class="科">末</span>呀。圣人如何叫屈。<span class="科">净</span>道是可惜这个秀才。眼中一字不识。<span class="科">末</span>你却说一场春梦。<span class="科">生</span>敢问常兄。学识如何。<span class="科">丑</span>小子言不妄发。写字极有方法。先将好墨磨浓。次把纯毫蘸着。推开净几明窗。展舒锦笺绣札。不问真草隶篆。写出都是法帖。大字麄如庭柱。小字细似头发。王羲之拜我为师。欧阳询见我諕杀。<span class="科">笑介</span>早间写个八字。忘了一撇一捺。<span class="科">末</span>又道是一笔走龙蛇。<span class="科">净</span>闲话休讲。如今天色将晚。不免起程。趱行几步。</p>
        
        <p class="曲"><span class="牌">八声甘州歌</span><span class="科">生</span>衷肠闷损。叹路途千里。日日思亲。青梅如豆。难寄陇头音信。高堂已添双鬓雪。客路空瞻一片云。<span class="科">合</span>途中味。客里身。争如流水蘸柴门。休回首。欲断魂。数声啼鸟不堪闻。</p>
        
        <p class="曲"><span class="牌">前腔</span><span class="科">末</span>风光正暮春。便纵然劳役。何必愁闷。绿阴红雨。征袍上染惹芳尘。云梯月殿图贵显。水宿风餐莫厌贫。<span class="科">合</span>乘桃浪。跃锦鳞。一声雷动过龙门。荣归去。绿绶新。休教妻嫂笑苏秦。</p>
        
        <p class="曲"><span class="牌">前腔</span><span class="科">净</span>谁家近水滨。见画桥烟柳。朱门隐隐。秋千影里。墙头上露出红粉。他无情笑语声渐杳。却不道恼杀多情墙外人。<span class="科">合</span>思乡远。愁路贫。肯如十度谒侯门。行看取。朝紫宸。凤池鳌禁听丝纶。</p>
        
        <p class="曲"><span class="牌">前腔</span><span class="科">丑</span>遥瞻雾霭纷。想洛阳宫阙。行行将近。程途劳倦。欲待共饮芳樽。垂杨瘦马莫暂停。只见古树昏鸦栖渐尽。<span class="科">合</span>天将暝。日已曛。一声残角断樵门。寻宿处。行步紧。前村灯火已黄昏。</p>
        
        <p class="曲"><span class="牌">余文</span>向人家忙投奔。解鞍沽酒共论文。今夜雨打梨花深闭门。</p>
        
        <p class="落诗">江山风物自伤情。<br />南北东西为利名。<br />路上有花并有酒。<br />一程分作两程行。</p>
        
        <h2 id=ch8 class="chapter"><span class="出题">第八出　文场选士</span></h2>
        
        <p class="白"><span class="科">末上</span>礼闱新榜动长安。九陌人人走马看。一日声名遍天下。满城桃李属春官。自家不是别人。却是礼部一个祗候的便是。今岁乃大比之年。朝廷委命试官。已在贡院之内。各省中式举人。俱列棘闱之前。如今试官将次升堂。小人只得在此听候。正是一封才下兴贤诏。四海都无遗弃才。道犹未了。试官大人早到。<span class="科">净试官上</span></p>
        
        <p class="曲"><span class="牌">生查子</span>承恩拜试官。声价重丘山。<span class="夹白">左右。那来科举的。</span>只问有文才。何必拘乡贯。<span class="夹白"><span class="科">末</span>那有文材的。如何发落他。<span class="科">净</span></span>取他居上第。做个清要官。<span class="夹白"><span class="科">末</span>那没文材的。如何发落他。<span class="科">净</span></span>纵有父兄势。也教空手还。</p>
        
        <p class="白"><span class="科">末</span>好公道老爷。<span class="科">净</span>左右。今年却是大比之年。我为国荐贤。但是各省府县赴试的秀才。都唤入来。<span class="科">末</span>领钧旨。<span class="科">生上</span></p>
        
        <p class="曲"><span class="牌">赏宫花</span>槐花正黄。赴科场举子忙。太学拉朋友。一齐整行装。<span class="科">合</span>五百英雄都在此。不知谁做状元郎。</p>
        
        <p class="曲"><span class="牌">前腔</span><span class="科">丑上</span>天地玄黄。略记得三两行。才学无些子。只是赌命强。<span class="科">合前末叫开门生</span></p>
        
        <p class="白">贡院门已开。列位尊兄依次而进。<span class="科">净</span>左右。这些秀才。每人给与卷子一本。蜡烛一条。各分东西廊下。伺候题目。<span class="科">末</span>领钧旨。<span class="科">相见介净</span>你每众秀才听着。朝廷制度。开科取士。须有定期。立意命题。任从时好。下官是个风流试官。不比往年的试官。往年第一场考文。第二场考论。第三场考策。我今年第一场做对。第二场猜谜。第三场唱曲。若是做得对好。猜得谜着。唱得曲好。就取他头名状元。插金花。饮御酒。游街儿耍子。若是对得不好。猜得不着。唱得不好。就将他黑墨搽脸。乱棒打出去。<span class="科">生丑</span>学生领命。<span class="科">净</span>东廊下秀才蔡邕过来领题。<span class="科">生</span>有。<span class="科">净</span>我出天文门一个对。与你对。<span class="科">生</span>愿闻。<span class="科">净</span>星飞天放弹。<span class="科">生</span>日出海抛毬。<span class="科">净</span>妙哉。妙哉。且站一边。西廊下秀才落得嬉过来领题。<span class="科">丑</span>快些。<span class="科">净</span>毛诗三百首。<span class="科">丑</span>还有十一篇。<span class="科">净</span>不好不好。且站一边。蔡邕过来。我出天下八个省名的谜儿与你猜。<span class="科">生</span>愿闻。<span class="科">净</span>一声霹雳震天关。两个肩头不得闲。去买纸来作裱褙。欠人钱债未曾还。<span class="科">生</span>第一句是京东京西。第二句是江东江西。第三句是湖东湖西。第四句是浙东浙西。<span class="科">净</span>妙哉。妙哉。且站一边。落得嬉过来。我出山上四样树名的谜儿与你猜。<span class="科">丑</span>快些。<span class="科">净</span>雨中妆点望中黄。独立深山分外长。庙廊之材应见取。家家织就绮罗裳。<span class="科">丑</span>第一句是柏树。第二句是槐树。第三句是枫树。第四句是柳树。<span class="科">净</span>不是不是。且站一边。蔡邕过来。我唱一只曲儿。你末后凑一句。要押得韵着。<span class="科">生</span>愿闻高音。</p>
        
        <p class="曲"><span class="牌">北江儿水</span><span class="科">净</span>长安富贵真罕有。食味皆山兽。熊掌紫驼峰。四座馨香透。<span class="夹白">你押下韵。<span class="科">生</span></span>奉与试官来下酒。</p>
        
        <p class="白"><span class="科">净笑介</span>妙哉。妙哉。三场都好。这是个真秀才。且在东廊下伺候。落得嬉过来。我再唱一只曲儿。你末后也凑一句。要押得韵着。<span class="科">丑</span>快唱。</p>
        
        <p class="曲"><span class="牌">前腔</span><span class="科">净</span>看你腹中何所有。一袋腌𨤆<a epub:type="noteref" href="#char02"><spu>注</spu></a>臭。若还放出来。见者都奔走。<span class="夹白">你押下韵。<span class="科">丑</span></span>把与试官来下酒。</p><aside epub:type="footnote" id="char02"><p>「⿰酉赞」</p></aside>
        
        <p class="白"><span class="科">净</span>不济不济。将他黑墨搽脸。乱棒打出去。<span class="科">丑</span>不须打。正是薄命刘生终下第。厚颜季子且回家。<span class="科">下净</span>蔡秀才。今科中式举人虽多。只有你才学高迈。文字老成。俺就复奏圣上。将你取为第一甲头名状元。冠带游街赴宴。左右。取冠带过来。<span class="科">末取上</span>正是袍笏赐进士。铁钺赠将军。<span class="科">净</span>蔡状元换了冠带。今就随我入朝谢恩。<span class="科">换冠带介</span></p>
        
        <p class="曲"><span class="牌">懒画眉</span><span class="科">生</span>君恩喜见上头时。今日方显男儿志。布袍脱下换罗衣。腰间横系黄金带。骏马雕鞍真是美。</p>
        
        <p class="曲"><span class="牌">前腔</span><span class="夹白"><span class="科">净</span>状元。</span>你读书万卷非容易。喜得登科擢上第。功名分定岂误期。那更三千礼乐无敌手。五百英雄尽让伊。</p>
        
        <p class="曲"><span class="牌">前腔</span><span class="科">末</span>人生当用显门闾。荫子封妻荣自己。马前喝道状元归。雁塔挥毫题姓字。一举成名天下知。</p>
        
        <p class="落诗">一举鳌头独占魁。<br />谁知平地一声雷。<br />明朝跨马春风里。<br />尽是皇都得意回。</p>
        
        <h2 id=ch9 class="chapter"><span class="出题">第九出　临妆感叹</span></h2>
        
        <p class="曲"><span class="牌">破齐阵引</span><span class="科">旦上</span>翠减祥鸾罗幌。香销宝鸭金炉。楚馆云闲。秦楼月冷。动是离人愁思。目断天涯云山远。亲在高堂雪鬓疎。缘何书也无。</p>
        
        <p class="诗"><span class="牌">古风</span><br />明月匣中镜。盈盈晓来妆。<br />忆昔事君子。鸡鸣下君床。<br />临镜理笄总。随君问高堂。<br />一旦远别离。镜匣掩青光。<br />流尘暗绮疏。青苔生洞房。<br />零落金钗钿。惨淡罗衣裳。<br />伤哉憔悴容。无复蕙兰芳。<br />有怀凄以楚。有路阻且长。<br />妾身岂叹此。所忧在姑嫜。<br />念彼𤠔猱远。眷此桑榆光。<br />愿言尽妇道。游子不可忘。<br />勿弹绿绮琴。弦绝令人伤。<br />勿听白头吟。哀音断人肠。<br />人事多错迕。羞彼双鸳鸯。</p>
        
        <p class="白">奴家自嫁与蔡伯喈。才方两月。指望与他同事双亲。偕老百年。谁知公公严命。强他赴选。自从去后。竟无消息。把公婆抛撇在家。教奴家独自应承。奴家一来要成丈夫之名。二来要尽为妇之道。尽心竭力。朝夕奉养。正是天涯海角有穷时。只有此情无尽处。</p>
        
        <p class="曲"><span class="牌">风云会四朝元</span>春闱催赴。同心带绾初。叹阳关声断。送别南浦。早已成间阻。谩罗襟泪渍。谩罗襟泪渍。和那宝瑟尘埋。锦被羞铺。寂寞琼窗。萧条朱户。空把流年度。<span class="夹白">嗏。</span>瞑子里自寻思。妾意君情一旦如朝露。君行万里途。妾心万般苦。君还念妾。迢迢远远。也须回顾。</p>
        
        <p class="曲"><span class="牌">前腔</span>朱颜非故。绿云懒去梳。奈画眉人远。傅粉郎去。镜鸾羞自舞。把归期暗数。把归期暗数。只见雁杳鱼沉。凤只鸾孤。绿遍汀洲。又生芳杜。空自思前事。<span class="夹白">嗏。</span>日近帝王都。芳草斜阳。教我望断长安路。君身岂荡子。妾非荡子妇。其间就里。千千万万。有谁堪诉。</p>
        
        <p class="曲"><span class="牌">前腔</span>轻移莲步。堂前问舅姑。怕食缺须进。衣绽须补。要行时须与扶。奈西山暮景。奈西山暮景。教我倩着谁人。传语我的儿夫。你身上青云。只怕亲归黄土。我临别也曾多嘱付。<span class="夹白">嗏。</span>那些个意孜孜。只怕十里红楼。贪恋着他人豪富。<span class="夹白">丈夫。</span>你虽然是忘了奴。也须念父母。<span class="夹白">苦。</span>无人说与。这凄凄冷冷。怎生辜负。</p>
        
        <p class="曲"><span class="牌">前腔</span>文场选士。纷纷都是才俊徒。少甚么镜分鸾凤。都要榜登龙虎。偏是他将奴误。也不索气蛊。也不索气蛊。既受托了苹蘩。有甚推辞。索性做个孝妇贤妻。也落得名标青史。<span class="夹白">今日呵。</span>不枉受了些闲凄楚。<span class="夹白">嗏。</span>俺这里自支吾。休得污了他的名儿。左右与他相回护。<span class="夹白">丈夫。</span>你便做腰金衣紫。须记得荆钗与裙布。<span class="夹白">苦。</span>一场愁绪。堆堆积积。宋玉难赋。</p>
        
        <p class="落诗">回首高堂日已斜。<br />游人何事在天涯。<br />红颜胜人多薄命。<br />莫怨春风当自嗟。</p>
        
        <h2 id=ch10 class="chapter"><span class="出题">第十出　杏园春宴</span></h2>
        
        <p class="白"><span class="科">末首领官上</span>朝为田舍郎。暮登天子堂。将相本无种。男儿当自强。自家不是别人。却是河南府一个首领官。往年状元及第。赴宴游街。但是鞍马酒席供设祗应等件。都是府尹提调。今年蔡伯喈做状元。循例赴宴。府尹却委着当职提调。昨日已分付太仆寺掌鞍马的令史。并洛阳县管排设的驿丞。专听俺这里鸣鼓三声。都要到此聚会听点。<span class="科">擂鼓介</span>掌鞍马的在那里。<span class="科">丑令史上</span>有问即对。无问不答相公有何钧旨。<span class="科">末</span>鞍马备办了未曾。<span class="科">丑</span>告相公得知。俺这里在先有一万匹好马。<span class="科">末</span>怎见得好马。<span class="科">丑</span>但见耳批双竹。鬃散五花。展开凤臆龙鬐。昂起豹头虎额。响笃笃翠蹄削玉。点滴滴赤汗流珠。隅目青荧夹镜悬。肉騣碨礧连钱动。一跃时尾捎云汉。横蓦过玄圃崆峒。一霎时走遍神州。直赶上流星掣电。九方皋管教他称赏。千金价不枉了追求。<span class="科">末</span>有甚颜色的。<span class="科">丑</span>布汗。论圣。虎刺。合里乌。赭哑儿。爷屈良。苏卢。枣骝。栗色。燕色。兔黄。真白。玉面。银鬃。绣膊。青花。正见五花散作云满身。万里方看汗流血。<span class="科">末</span>有甚么好名儿。<span class="科">丑</span>飞龙。赤兔。騕褭。骅骝。紫燕。骕骦。啮膝。逾晖。骐驎。山子。白羲。绝尘。浮云。赤电。绝群。逸骠。𫘧骊。龙子。驎驹。腾霜。骢皎。雪骢。凝露骢。照影骢。悬光骢。决波騟。飞霞骠。发电。赤流。金䯄。翔麟。紫奔。虹赤。照夜白。一丈乌。九花虬。望云骓。忽雷驳。弮毛䯄。𩥐<a epub:type="noteref" href="#char03"><spu>注</spu></a>子花。玉逍遥。红叱拨。紫叱拨。金叱拨。正是青海月氐生下。大宛越腅将来。<span class="科">末</span>有甚么好廐。<span class="科">丑</span>飞龙。祥麟。吉良。龙媒。𫘦駼。𫘝𫘨。鹓鸾。出群。天花。凤苑。奔星。内驹。左飞。右飞。左坊。右坊。东南内。西南内。正是尽印三花飞凤字。中藏万匹好龙媒。<span class="科">末</span>却怎的打扮。<span class="科">丑</span>锦韀灿烂披云。银镫荧煌曜日。香罗帕深覆金鞍。紫游缰牵动玉勒。玛瑙妆就辔头。珊瑚做成鞍子。正是红缨紫鞚珊瑚鞭。玉鞍锦笼黄金勒。<span class="科">末</span>如今选多少在这里。<span class="科">丑</span>告相公。如今无了。<span class="科">末</span>如何无了。<span class="科">丑</span>元有一万匹马。却有一千三百个漏蹄。二千七百个抹靥。三千八百个熟瘤。二千二百个慈眼。那更鞍桥又破损。坐褥又倾欹。抽辔尽是麻绳。鞭子无非荆杖。饿老鸱全然拉塔。雁翅板一发雕零。鞍辔既不周全。牵鞚何曾完备。此般物件。其实不中。<span class="科">末</span>休胡说。若还不完备时节。我禀过府尹大人。好生打你。<span class="科">丑</span>相公可怜见。容小人一壁厢自理会。<span class="科">末</span>鞍马若完备时节。可牵在午门外厢。等候状元谢恩出来乘坐。<span class="科">丑</span>理会得。只教他春风得意马蹄疾。一日看遍长安花。<span class="科">下末</span>管排设的在那里。<span class="科">净驿丞上</span>厅上一呼。阶下百诺。相公有何钧旨。<span class="科">末</span>排设完备了未曾。<span class="科">净</span>告相公。俺拣上等排设俟候点视。<span class="科">末</span>怎见得上等排设。<span class="科">净</span>但见珠帘高卷。绣幕低垂。珊瑚席饆饠得精神。玳瑁筵安排得奇巧。金炉内慢腾腾烧瑞脑。玉瓶中娇滴滴插奇花。四围环绕画屏山。满座重铺锦褥子。金盘犀筯光错落。掩映龙凤珍羞。银海琼舟影荡摇。翻动葡萄玉液。洒扫得干干净净。并无半点尘埃。铺陈得整整齐齐。另是一般气象。正是移将金谷繁华景。妆点琼林锦绣仙。<span class="科">末</span>安排既齐整。你每且退去。待等状元游街了赴宴。<span class="科">净</span>领钧旨。正是琼林胜处风光好。别是人间一洞天。<span class="科">下众</span>远远望见一簇人马闹炒。想是状元来了。<span class="科">末下生净丑骑马上</span></p><aside epub:type="footnote" id="char03"><p>「⿰马师」</p></aside>
        
        <p class="曲"><span class="牌">窣地锦裆</span>嫦娥翦就绿云衣。折得蟾宫第一枝。宫花斜插帽簷低。一举成名天下知。</p>
        
        <p class="曲"><span class="牌">哭岐婆</span>洛阳富贵。花如锦绮。红楼数里。无非娇媚。春风得意马蹄疾。天街赏遍方归去。</p>
        
        <p class="白"><span class="科">生净先下丑坠马介</span>救命救命。爹爹妳妳伯伯叔叔哥哥嫂嫂孩儿媳妇都来救命。<span class="科">末骑马上</span></p>
        
        <p class="曲"><span class="牌">水底鱼儿</span>朝省尚书。昨日蒙圣旨。道状元及第。教咱去陪宴席。<span class="夹白"><span class="科">丑叫</span>踏坏了人了。<span class="科">末</span></span>越着鞭越退。遣人心下疑。<span class="夹白"><span class="科">丑</span>救命救命。<span class="科">末</span></span>转头回望。叫我的还是谁。</p>
        
        <p class="白">汉子。你是谁。<span class="科">丑</span>我是坠马的状元。<span class="科">末扶介</span>快起来。<span class="科">丑</span>尊官是谁。<span class="科">末</span>我是中书省陪宴官。不知足下为甚坠马。</p>
        
        <p class="曲"><span class="牌">北叨叨令</span><span class="科">丑</span>闹炒炒街市上游人乱。<span class="夹白"><span class="科">末</span>你马惊了呵。<span class="科">丑</span></span>恶头口抵死要回身转。<span class="夹白"><span class="科">末</span>怎的不牵过一边。<span class="科">丑</span></span>我战兢兢只怕缰绳断。<span class="夹白"><span class="科">末</span>为甚不打他。<span class="科">丑</span></span>怯书生早已神魂散。<span class="夹白"><span class="科">末</span>你不害事么。<span class="科">丑呻吟介</span></span>险些跌折了腿也么哥。险些舂破了头也么哥。我好似小秦王三跳涧。</p>
        
        <p class="白"><span class="科">末</span>这马如今那里去了。<span class="科">丑</span>问他那里去了。伤人乎。不问马。<span class="科">末</span>咳。你兀自文绉绉的。我且就这里人家借一个马与你骑。<span class="科">丑</span>你静办。若借马与我骑。便索死。<span class="科">末</span>呀。怎的便死。<span class="科">丑</span>你不闻孔夫子说道。有马者。借人乘之。今亡矣夫。<span class="科">末</span>一口胡柴。呀。远远望见一簇人马来。有马就借一匹与你骑。<span class="科">丑</span>不须得。不须得。<span class="科">生净骑马上</span></p>
        
        <p class="曲"><span class="牌">窣地锦裆</span>荷衣新染御香归。引领群仙下翠微。杏园惟有后题诗。此是男儿得志时。</p>
        
        <p class="白"><span class="科">丑</span>状元。你每列位骑马游街。且是好。只不要似我骑马。舂破了头。跌折了脚。<span class="科">生</span>足下原来坠马呵。<span class="科">丑</span>可知哩。<span class="科">末</span>不是下官搭救时节。险些送了一条性命。<span class="科">净</span>如此更赖足下之力。<span class="科">生</span>请整顿同行。<span class="科">丑</span>你们三位自去赴宴。我到太平坊下李郎中家去便来。<span class="科">众</span>你去做甚么。<span class="科">丑</span>我去医攧扑伤损疮。<span class="科">众</span>休要推故。我去借一个马与你骑了同去。<span class="科">丑</span>小子告退。你三位自去。<span class="科">末</span>朝廷事例。如何不去赴宴。<span class="科">丑</span>赴宴也好。只是骑马不得。这等你三位骑马前去。我随后提着胡床来。<span class="科">末</span>成甚么模样。<span class="科">丑</span>这个不妨。却有两说。路上人问你。便说道是使唤的伴当。若是筵席之中。却说是打伴当的人。<span class="科">末</span>好穷对副。</p>
        
        <p class="曲"><span class="牌">哭岐婆</span><span class="科">众</span>玉鞭袅袅。如龙骄骑。黄旗影里。笙歌鼎沸。如今端的是男儿。行看锦衣归故里。</p>
        
        <p class="白"><span class="科">末</span>这里便是杏园。请列位驻马。<span class="科">丑</span>左右。马都牵到僻处去。倘或人道四位官员如何有三个马。不像模样。<span class="科">末</span>好高见识。如今请列位照依年例。留下佳作。<span class="科">净</span>蔡兄先请。<span class="科">生</span>五百名中第一仙。花如罗绮柳如烟。绿袍乍着君恩重。黄榜初开御墨鲜。礼乐三千传紫禁。风云九万上青天。时人谩说登科早。未许嫦娥爱少年。<span class="科">净</span>妙妙。紫金阙无极无上圣。<span class="科">末</span>这里不是玉皇阁。休要诵他的宝号。如今却轮当足下。<span class="科">净</span>我也有四句。迟日江山丽。春风花草香。<span class="科">末</span>且住。使不得。这是古诗。<span class="科">净</span>呀。我前日三场。也都是别人的文章。尚自中了。如何一首别人的诗。倒使不得起来。<span class="科">末</span>休道是七步成章。<span class="科">净</span>咳。你道我真个不会作诗呵。我且将就做一首与列位看看。赴选何曾入棘闱。此身未拟着荷衣。三场尽是倩人做。一字全然匪我为。自笑持杯饕恋酒。却愁把笔怎题诗。有人问我求佳作。<span class="科">众</span>如何答他。<span class="科">净</span>问我先生便得知。<span class="科">末</span>又道是当仁不让于师。<span class="科">丑</span>仓官不识串字。中中。<span class="科">末</span>且休夸口。如今又轮当足下。<span class="科">丑</span>有有。列位做律诗。都把那赴试的事为题。恐是熟套。小子如今另立一题。<span class="科">末</span>你把甚么为题。<span class="科">丑</span>便把小子方才坠马为题。胡做古风一篇。以纪其事如何。<span class="科">众</span>尤妙。尤妙。</p>
        
        <p class="诗"><span class="科">丑</span>君不见去年骑马张状元。跌了左腿不相联。<br />又不见前年跨马李试官。跌了窟臀没半边。<br />世上三般拚命事。行船走马打秋千。<br />小子今年大拚命。也来随趁跨金鞍。<br />跨金鞍。灾怎躲。<br />尀耐畜生侮弄我。大叫三声不肯行。<br />连撺两撺不是耍。便把缰绳紧紧拿。<br />纵有长鞭怎敢打。须臾之间掉下来。<br />一似狂风吹片瓦。昨日行过枢密院。<br />三个军人来唱喏。小子慌忙走将归。</p>
        
        <p class="白"><span class="科">末</span>却如何。<span class="科">丑</span>怕他请我教战马。<span class="科">末</span>又说梦话。诸公请依位而坐。左右。看酒。<span class="科">杂承直上</span>色动玉壶无表里。光摇金盏有精神。告相公。酒在此。<span class="科">众把酒介</span></p>
        
        <p class="曲"><span class="牌">五供养</span><span class="科">末</span>文章过晁董。对丹墀已膺天宠。<span class="科">合</span>赴琼林新宴。颤宫花。缓引黄金鞚。</p>
        
        <p class="曲"><span class="牌">前腔</span><span class="科">净丑</span>九重天上声名重。紫泥封已传丹凤。<span class="科">合</span>便催归玉简。侍宸旒。他日归来金莲送。</p>
        
        <p class="曲"><span class="牌">山花子</span><span class="科">末</span>玳筵开处游人拥。争看五百名英雄。<span class="科">生</span>喜鳌头一战有功。荷君恩奏捷词锋。<span class="科">合</span>太平时车马已同。干戈尽戢文教崇。人间此时鱼化龙。留取琼林。胜景无穷。</p>
        
        <p class="曲"><span class="牌">前腔</span><span class="科">净</span>三千礼乐如泉涌。一笔扫万丈长虹。<span class="科">丑</span>看奎光飞躔紫宫。光耀万玉班中。<span class="科">合前</span></p>
        
        <p class="曲"><span class="牌">前腔</span><span class="科">生</span>青云路通。一举能高中。三千水击飞冲。<span class="科">净</span>又何必扶桑挂弓。也强如剑倚崆峒。<span class="科">合前</span></p>
        
        <p class="曲"><span class="牌">前腔</span><span class="科">丑</span>恩深九重。丝络八珍送。无非翠釜駝峰。<span class="科">末</span>看吾皇待贤恁隆。不枉了十年窗下把书来攻。<span class="科">合前</span></p>
        
        <p class="曲"><span class="牌">太和佛</span><span class="科">生</span>宝篆沈烟香喷浓。<span class="科">众</span>浓熏绮罗丛。琼舟银海。翻动酒鳞红。一饮尽教空。<span class="科">生悲介</span>持杯自觉心先痛。纵有香醪。欲饮难下我喉咙。他寂寞高堂菽水谁供奉。俺这里传杯諠哄。<span class="夹白"><span class="科">众</span>状元。</span>你休得要对此欢娱意忡忡。</p>
        
        <p class="曲"><span class="牌">舞霓裳</span>愿取群贤尽贞忠。尽贞忠。管取云台画形容。画形容。时清莫报君恩重。惟有一封书上劝东封。更撰个河清德颂。乾坤正。看玉柱擎天又何用。</p>
        
        <p class="曲"><span class="牌">红绣鞋</span><span class="科">合</span>猛拚沉醉东风。东风。倩人扶上玉骢。玉骢。归去路。望画桥东。花影乱。日朦胧。沸笙歌。引纱笼。</p>
        
        <p class="曲"><span class="牌">意不尽</span><span class="科">合</span>今宵添上繁华梦。明早遥听清禁钟。皇恩谢了。鹓行豹尾陪侍从。</p>
        
        <p class="落诗">名传金榜换蓝袍。<br />酒醉琼林志气豪。<br />世上万般皆下品。<br />思量惟有读书高。</p>
        
        <h2 id=ch11 class="chapter"><span class="出题">第十一出　蔡母嗟儿</span></h2>
        
        <p class="曲"><span class="牌">忆秦娥先</span><span class="科">旦上</span>长吁气。自怜薄命相遭际。相遭际。暮年姑舅。薄情夫婿。</p>
        
        <p class="诵"><span class="牌">清平乐</span>夫妻才两月。一旦成分别。没主公婆甘旨缺。几度思量悲咽。　　家贫先自艰难。那堪不遇丰年。恁的千辛万苦。苍天也不相怜。</p>
        
        <p class="白">奴家自从儿夫去后。遭此饥荒。况兼公婆年老。朝不保夕。教奴家独自如何应奉。婆婆日夜埋怨着公公。当初不合教孩儿出去。公公又不伏气。只管和婆婆闲争。外人不理会得。只道是媳妇不会看承。以致公婆日夜闹炒。且待公婆出来。再三劝解则个。</p>
        
        <p class="曲"><span class="牌">忆秦娥后</span><span class="科">外上</span>孩儿一去无消息。双亲老景难存济。<span class="科">净扯外耳介</span>难存济。不思前日。强教孩儿出去。</p>
        
        <p class="白"><span class="科">旦劝介净</span>老贼。你抵死教孩儿出去赴选。今日没有饭吃。他便做得状元。济你甚事。若是孩儿在家。也会区处。终不到得恁的狼狈。如今冻得你好。饿得你好。老贼。你死了休。<span class="科">外</span>老乞婆。你埋怨我则甚。我是神仙。知道今日恁的饥荒苦。这般时年。谁家不忍饥受饿。谁似你这般埋怨我。休休。我死。我死。今日饥荒也是死。被你埋怨不过也索死。<span class="科">欲死旦扯住介净</span>老贼。你便死也消不得我这场呕气。<span class="科">旦</span>公公婆婆且息怒。听奴家一言分剖。当初公公教孩儿出去时节。不道今日恁的饥荒。婆婆难埋怨公公。今日婆婆见这般饥荒。孩儿又不在眼前。心下焦躁。公公也休怪婆婆埋怨。请自宽心。如今奴家把些钗梳首饰之类。典些粮米。以充公婆一时口食。宁可饿死奴家。决不将公婆落后。<span class="科">净</span>媳妇你说得好。我只是恨这老贼。</p>
        
        <p class="曲"><span class="牌">金索挂梧桐</span>区区一个儿。两口相依倚。没事为着功名。不要他供甘旨。你教他做官。要改换门闾。只怕他做得官时你做鬼。<span class="夹白">老贼。</span>你图他三牲五鼎供朝夕。今日里要一口粥汤却教谁与你。相连累我孩儿因你。做不得好名儒。<span class="科">合</span>空争着闲是闲非。空争着闲是闲非。只落得双垂泪。</p>
        
        <p class="曲"><span class="牌">前腔</span><span class="科">外</span>养子教读书。指望他身荣贵。黄榜招贤。谁不去求科试。<span class="夹白">老乞婆。我说个比方与你听。</span>譬如范杞良差去筑城池。他的娘亲埋怨谁。<span class="夹白"><span class="科">净</span>老贼。你倒好比方。他是奉官差哩。<span class="科">外</span></span>合生合死皆由命。少甚么孙子森森也忍饥。<span class="夹白"><span class="科">净</span>老贼。你固自口硬。再过几时。饿得你口嗅屎哩。<span class="科">外</span></span>休聒絮。毕竟是咱每两口受孤凄。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">旦</span>婆婆。</span>孩儿虽暂离。须有日回家里。<span class="夹白"><span class="科">净</span>媳妇。我岂不知自有一日回家。只是眼下受饿难过。<span class="科">旦</span>婆婆。</span>奴有些钗梳解当充粮米。<span class="夹白"><span class="科">净</span>老贼。我若没有这般孝顺的媳妇会摆布。可不把我的肝肠也饿断了。<span class="科">外</span>老乞婆。这是时年如此。你苦死埋怨我怎的。<span class="科">旦</span>公公婆婆恁的闲争呵。</span>教旁人道媳妇每有甚差池。致使公婆争鬭起。<span class="夹白">婆婆。</span>他心中爱子。指望功名就。<span class="夹白">公公。</span>他眼下无儿。因此埋怨你。难逃避。兀的不是从天降下这灾危。<span class="科">合前</span></p>
        
        <p class="曲"><span class="牌">刘泼帽</span><span class="夹白"><span class="科">外</span>天那。</span>我每不久须倾弃。叹当初是我不是。不如我死了无他虑。<span class="科">合</span>一度里思量。一度里肝肠碎。</p>
        
        <p class="曲"><span class="牌">前腔</span><span class="科">净</span>有儿却遣他出去。教媳妇怎生区处。<span class="夹白">媳妇。</span>可怜误你芳年纪。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">旦</span>公公婆婆。</span>媳妇便是亲儿女。劳役事本分当为。但愿公婆从此相和美。<span class="科">合前</span></p>
        
        <p class="落诗">形衰力倦怎支吾。<br />口食身衣只问奴。<br />莫道是非终日有。<br />果然不听自然无。</p>
        
        <h2 id=ch12 class="chapter"><span class="出题">第十二出　奉旨招婿</span></h2>
        
        <p class="白"><span class="科">末上</span>缥缈纱窗映雾烟。深沉华屋锁婵娟。屏间孔雀人难中。幕里红丝谁敢牵。自家是牛太师府中一个院子。这几日听得府中喧传太师要招女婿。况我这个小娘子不比别的小娘子。一来是丞相之女。二来他才貌兼全。必须有文章有官职有福分的。方可中选。且在此俟候。相公出来。便知端的。<span class="科">外牛太师上</span></p>
        
        <p class="曲"><span class="牌">似娘儿</span>华发渐星星。怜爱女欲遂姻盟。蟾宫桂子才堪称。红楼此日。红丝待选。须教红叶传情。</p>
        
        <p class="白">左右那里。<span class="科">末</span>厅上一呼。阶下百诺。不知老相公有何钧旨。<span class="科">外</span>自古道男子生而愿为之有室。女子生而愿为之有家。我老夫人倾弃多年。只有一个小姐。美貌娉婷。昨日见官里问我道。你的女孩儿曾嫁人未我回言道未曾嫁人。官里道既不曾嫁人。如今新状元蔡邕。好人物。好才学。朕与你主婚。你可招他为婿。你意如何。俺奉着圣旨。就谢了恩。你每道此事如何。<span class="科">末</span>覆相公。男大须婚。女大须嫁。小姐是瑶台阆苑神仙。状元是天禄石渠贵客。况且玉音主盟。金口说合。若做了百年夫妇。不枉了一对姻缘。这是佳人才子两堪夸。天付姻缘事不差。试看月轮还有意。定知丹桂近仙娃。<span class="科">外笑介</span>你言正合我意。你就去唤府前官媒婆来。同去蔡状元处说亲。<span class="科">末</span>领钧旨。<span class="科">唤介丑媒婆拿秤斧上</span></p>
        
        <p class="曲"><span class="牌">醉太平</span>我做聪俊的媒婆。两脚疾走如梭。生得不矮又不矬。人人都来请我。我只要金多银多。绫罗段匹多。方肯做。又且张家李家夸谈我。<span class="夹白"><span class="科">末</span>夸谈你甚的。<span class="科">丑</span></span>道我每须胜是别媒婆。</p>
        
        <p class="白">媒婆媒婆。两脚奔波。一斗好酒。一只肥鹅。送到家里。我和老公笑呵呵。<span class="科">末</span>婆子休闲说。且去见老相公。<span class="科">外</span>婆子。你手里拿着甚么东西。<span class="科">丑</span>这是斧头。<span class="科">外</span>要他何用。<span class="科">丑</span>这是媒婆的招牌。<span class="科">外</span>如何将他做招牌。<span class="科">丑</span>告相公得知。毛诗有云。析薪如之何。匪斧弗克。娶妻如之何。匪媒不得。以此将他为招牌。<span class="科">末</span>休在班门弄斧。<span class="科">外</span>媒婆。你要秤何用。<span class="科">丑</span>相公。这唤作量人秤。量是要紧的。大凡做媒时节。先把新妇新郎秤得一般。方才与他说亲。久后夫妻也和顺。若是轻重了。夫妻到底相嫌。<span class="科">外</span>休闲说。媒婆。我昨日奉圣旨。教我将小姐招赘蔡状元为婿。你如今去他跟前说知。若得成就了这头亲事。我多多赏你。<span class="科">丑</span>这个有甚难处。一来奉当今圣旨。二来托相公威名。三来小姐才貌兼全。是人知道。蔡状元有何不可。<span class="科">末</span>这话极说得是。<span class="科">外</span>媒婆。你近前来听我说。</p>
        
        <p class="曲"><span class="牌">琐窗郎</span>吾家一女娉婷。不曾许与公卿。昨承圣旨。招选书生。<span class="夹白">媒婆。你和他说。</span>不须用白璧黄金为聘。<span class="科">合</span>说道姻缘前世已曾定。今日里共欢庆。</p>
        
        <p class="曲"><span class="牌">前腔</span><span class="科">丑</span>住东京极有名声。<span class="夹白">相公。</span>论媒婆非自逞。今朝事体。管取完成。怕有一轻一重。全凭这条官秤。<span class="科">合前</span></p>
        
        <p class="曲"><span class="牌">前腔</span><span class="科">末</span>虽然他高占魁名。得相招多少荣萦。依绣幕选中雀屏。<span class="夹白">媒婆。</span>此一去他必从命。<span class="科">合前</span></p>
        
        <p class="落诗">为传芳信仗良媒。<br />管取门楣得俊才。<br />百年夫妇今朝合。<br />一段姻缘天上来。</p>
        
        <h2 id=ch13 class="chapter"><span class="出题">第十三出　官媒议婚</span></h2>
        
        <p class="曲"><span class="牌">高阳台</span><span class="科">生上</span>梦绕亲闱。愁深旅邸。那堪音信辽绝。凄楚情怀。怕逢凄楚时节。重门半掩黄昏雨。奈寸肠此际千结。守寒窗一点孤灯。照人明灭。当时轻散轻别。叹玉箫声杳。庾楼明月。一段愁烦。翻成两下悲咽。枕边万点思亲泪。伴漏声到晓方彻。锁愁眉。慵临青镜。顿添华发。</p>
        
        <p class="诵"><span class="牌">木兰花</span>鳌头可羡。须知富贵非吾愿。雁足难凭。没个音信寄子情。　　田园将芜。不知松菊犹存否。光景无多。怎奈椿萱老去何。</p>
        
        <p class="白">自家为父母所强。来此赴选。谁知逗遛在此。竟不能归。今又复拜皇恩。除为议郎。虽则任居清要。争奈父母年老。安敢久留。天那。知我的父母安否如何。知我的妻室侍奉如何。欲待上表辞官。又未知圣意如何。苦。好似和针吞却线。刺人肠肚系人心。<span class="科">末丑上</span></p>
        
        <p class="曲"><span class="牌">胜葫芦</span><span class="科">末</span>特奉皇恩赐结婚。来此把信音传。<span class="科">丑</span>若是仙郎肯与谐姻眷。一场好事。管取今朝便团圆。</p>
        
        <p class="白"><span class="科">生</span>儿家门户重重闭。春色缘何得入来。未审何人到此。<span class="科">末丑</span>小人是牛太师府里一个院子。老媳妇是媒婆。我两人奉天子之洪恩。领太师之严命特与状元谐一佳偶。<span class="科">生</span>元来如此。不索多言。且听我说。</p>
        
        <p class="曲"><span class="牌">高阳台</span>宦海沈身。京尘迷目。名缰利锁难脱。目断家山。空劳魂梦飞越。<span class="夹白"><span class="科">丑</span>状元。是好一个小姐。<span class="科">生</span></span>闲聒。闲藤野蔓休缠也。俺自有正兔丝。亲瓜葛。是谁人无端调引。谩劳饶舌。</p>
        
        <p class="曲"><span class="牌">前腔</span><span class="科">末</span>阀阅。紫阁名公。黄扉元宰。三槐位里排列。金屋婵娟。妖娆那更贞洁。<span class="科">丑</span>欢悦。秦楼此日招凤侣。遣妾每特来执伐。望君家殷勤肯首。早谐结发。</p>
        
        <p class="曲"><span class="牌">前腔</span><span class="科">生</span>非别。千里关山。一家骨肉。教我怎生抛撇。妻室青春。那更亲鬓垂雪。<span class="夹白"><span class="科">丑</span>状元。老公相见你这般青春年少。才肯把小姐嫁与你。你不必推故。<span class="科">生</span></span>差迭。须知少年自有人爱了。谩劳你嫦娥提挈。满皇都豪家无数。岂必卑末。</p>
        
        <p class="曲"><span class="牌">前腔</span><span class="科">末</span>不达。相府寻亲。侯门纳礼。兀自拒他不屑。绣幕奇葩。春光正当十八。<span class="科">丑</span>休撇。知君是个折桂手。留此花待君攀折。况亲奉丹墀诏旨。非我自相撺掇。</p>
        
        <p class="曲"><span class="牌">前腔</span><span class="科">生</span>心热。自小攻书。从来知礼。忍使行亏名缺。父母俱存。娶而不告须难说。悲咽。门楣相府虽要选。奈扊扅佳人实难存活。<span class="夹白"><span class="科">丑</span>状元。小姐生得十分美貌。你休错过了。<span class="科">生</span></span>纵然有花容月貌。怎如我自家骨血。</p>
        
        <p class="曲"><span class="牌">前腔</span><span class="科">末</span>迂阔。他势压朝班。威倾京国。你却与他相别。只怕他转日回天。那时须有个决裂。<span class="科">丑</span>虚设。夜静水寒鱼不饵。笑满船空载明月。下丝纶不愁无处。笑伊村杀。</p>
        
        <p class="曲"><span class="牌">余文</span><span class="科">生</span>明朝有事朝金阙。归家奉亲心下悦。<span class="夹白"><span class="科">末</span>状元。</span>只怕圣旨不从空自说。</p>
        
        <p class="白"><span class="科">生</span>不须多说。你若果奉圣旨来。我明日上表辞官。一就辞婚便了。</p>
        
        <p class="落诗">君王诏旨不相从。<br />明日应须奏九重。<br />有缘千里能相会。<br />无缘对面不相逢。</p>
        
        <h2 id=ch14 class="chapter"><span class="出题">第十四出　激怒当朝</span></h2>
        
        <p class="曲"><span class="牌">出队子</span><span class="科">外牛太师上</span>朝夕萦挂。只为孩儿多用心。不知月老事何因。为甚冰人没信音。颙望多时。情绪转深。</p>
        
        <p class="白">目断青鸾瞻碧雾。情深红叶看金沟。自家昨遣院子和官媒去蔡状元处说亲。尚未回音。且待他来。便知端的。</p>
        
        <p class="曲"><span class="牌">前腔</span><span class="科">末丑上</span>乔才堪笑。故阻佯推不肯从。岂无佳婿近乘龙。有甚福缘能跨凤。料想书生。只是命穷。</p>
        
        <p class="白"><span class="科">相见介外</span>媒婆。你回来了。事体若何。<span class="科">丑</span>覆相公得知。他千不肯。万不肯。只是不肯不肯。<span class="科">末</span>你且住休。待小人覆知相公。蔡状元道他家中有垂白之父母。年少之妻房。明日要上表辞官家去。实难从命。</p>
        
        <p class="曲"><span class="牌">双㶉鶒</span><span class="科">外</span>听伊说。教人怒起。汉朝中惟吾独贵。我有女。偏无贵戚豪家求配。奉圣旨使我招状元为婿。<span class="夹白">媒婆。</span>不知他回话有何言语。</p>
        
        <p class="曲"><span class="牌">前腔</span><span class="科">丑</span>媒婆告相公知。恨那人作怪跷蹊。千不肯。万推辞。<span class="夹白"><span class="科">外</span>我奉圣旨招他为婿。你曾把这话对他说么。<span class="科">丑</span></span>这话头不惹些儿。道始得及第。纵有花容月貌休提。他骂相公骂小姐。<span class="夹白"><span class="科">外</span>他骂小姐甚么。<span class="科">丑</span></span>道脚长尺二。<span class="科">末</span>这般说谎没巴臂。<span class="科">跪介</span></p>
        
        <p class="曲"><span class="牌">前腔</span>恩官且听咨启。蔡状元闻说皱眉。忠和孝。恩和义。念父母八十年余。况已娶了妻室。再婚重娶非礼。待早朝。上表文。要辞官家去。请相公别选一佳婿。</p>
        
        <p class="曲"><span class="牌">前腔</span><span class="科">外</span>他元来要奏丹墀。敢和我厮挺相持。细思之。可奈他将人轻觑。我就写表奏与吾皇知。与他官拜清要地。务要来我处为门楣。</p>
        
        <p class="曲"><span class="牌">意不尽</span><span class="科">众</span>这读书辈没道理。不思量违背了圣旨。只教他辞官辞婚俱未得。</p>
        
        <p class="白"><span class="科">外</span>自古道杀人可恕。情理难容。我的声名。谁不钦敬。多少贵戚豪家。求为吾婿而不可得。尀耐一书生颠倒不肯。反要辞官家去。且由他。左右。你和官媒婆再去蔡状元处说。看他如何。我如今先去奏知官里。只教不准他上表便了。</p>
        
        <p class="落诗">枉把封章奏九重。<br />不如及早便相从。<br />羁縻鸾凤青丝网。<br />牢络鸳鸯碧玉笼。</p>
        
        <h2 id=ch15 class="chapter"><span class="出题">第十五出　金闺愁配</span></h2>
        
        <p class="曲"><span class="牌">剔银灯</span><span class="科">贴上</span>忒过分爹行所为。但索强全不顾人议。背飞鸟硬求来谐比翼。隔墙花强攀做连理。姻缘还是怎的。<span class="夹白">天那。我待对爹爹说呵。</span>婚姻事女孩儿家怎提。</p>
        
        <p class="白">姻缘姻缘。是非偶然。好笑我爹爹定要将奴家招赘蔡状元为婿。那状元不肯。俺这里也索罢了。谁想爹爹苦不放过。天那。他既不肯。便做了夫妻。到底也不和顺。奴家待将此事对爹爹说。只是此事不是女孩儿每说的话。苦。好闷呵。<span class="科">净魆地上探介</span>惭愧。惭愧。今日也能勾得小姐闷也。小姐。你想着甚么。<span class="科">贴</span>我不想着甚么。<span class="科">净</span>你既不想着甚么。为何手托香腮。在此忧闷。我且问你。你往常间件件不烦恼。事事不动情。我想起来你都是佯诈。今日莫不是对景伤情么。<span class="科">贴</span>老姥姥。你说那里话。我为爹爹做事不停当。以此忧闷。<span class="科">净</span>老相公做甚事不停当。<span class="科">贴</span>我爹爹要将奴家嫁与蔡状元。使官媒婆去说。状元不肯从命。他既然不肯。俺这里也索罢了。如今爹爹苦不放过他。又叫媒婆去说。老姥姥。你怎生与我对爹爹说一声也好。<span class="科">净</span>小姐。这是你爹爹的主意。如何肯听我每说。</p>
        
        <p class="曲"><span class="牌">桂枝香</span>书生愚见。忒不通变。不肯坦腹东床。谩自去哀求金殿。想他每就里。想他每就里。将人轻贱。<span class="夹白">小姐。</span>非爹胡缠。怕被人传。<span class="夹白"><span class="科">贴</span>呀。怕人传甚么。<span class="科">净</span></span>道你是相府公侯女。不能彀嫁状元。</p>
        
        <p class="曲"><span class="牌">前腔</span><span class="科">贴</span>百年姻眷。须教情愿。他那里抵死推辞。俺这里不索留恋。想他每就里。想他每就里。有些牵绊。<span class="夹白"><span class="科">净</span>有甚牵绊。<span class="科">贴</span></span>怕恩多成怨。满皇都少甚么公侯子。何须去嫁状元。</p>
        
        <p class="曲"><span class="牌">大迓鼓</span><span class="科">净</span>非干是你爹意坚。只怕春花秋月。误你芳年。况兼他才貌真堪羡。又是五百名中第一仙。故把嫦娥付与少年。</p>
        
        <p class="曲"><span class="牌">前腔</span><span class="科">贴</span>姻缘虽在天。若非人意。到底埋怨。料想赤绳不曾绾。多应他无玉种蓝田。休把嫦娥强与少年。</p>
        
        <p class="落诗">匹配本自然。<br />何须苦相缠。<br />眼前虽成就。<br />到底也埋怨。</p>
        
        <h2 id=ch16 class="chapter"><span class="出题">第十六出　丹陛陈情</span></h2>
        
        <p class="曲"><span class="牌">北点绛唇</span><span class="科">末上</span>夜色将阑。晨光欲散。把珠帘卷。移步丹墀。摆列着金龙案。</p>
        
        <p class="曲"><span class="牌">北混江龙</span>官居宫苑。谩道是天威咫尺近龙颜。每日间亲随车驾。只听鸣鞭。去螭头上拜跪。随着豹尾盘旋。朝朝宿卫。早早随班。做不得卿相当朝一品贵。先随着朝臣待漏五更寒。空嗟叹。山寺日高僧未起。算来名利不如闲。</p>
        
        <p class="白">自家是汉朝一个小黄门。往来紫禁。侍奉丹墀。领百官之奏章。传一人之命令。正是王德无瑕因宦习。天颜有喜近臣知。如今天色渐明。正是早朝时分。官里升殿。怕有百官奏事。只得在此祗候。<span class="科">内问</span>怎见得早朝时分。<span class="科">末</span>但见银河清浅。珠斗斑斓。数声角吹落残星。三通鼓报传清曙。银箭铜壶。点点滴滴。尚有九门寒漏。琼楼玉宇。声声隐隐。已闻万井晨钟。曈曈曚曚。苍茫红日映楼台。拂拂霏霏。葱菁瑞烟浮禁苑。袅袅巍巍。千寻玉掌。几点瀼瀼露未晞。澄澄湛湛。万里璇空。一片团团月初坠。三唱天鸡。咿咿喔喔。共传紫陌更阑。百啭流莺。间间关关。报道上林春晓。午门外碌碌刺刺。车儿碾得尘飞。六宫里呕呕哑哑。乐声奏如鼎沸。只见那建章宫。甘泉宫。未央宫。长杨宫。五柞宫。长秋宫。长信宫。长乐宫。重重叠叠。万万千千。尽开了玉关金锁。又见那昭阳殿。金华殿。长生殿。披香殿。金銮殿。麒麟殿。太极殿。白虎殿。隐隐约约。三三两两。俱卷上绣箔珠帘。半空中忽听得一声轰轰划划。如雷如霆。震耳的鸣梢响。合殿里只闻得一阵氤氤氲氲。非烟非雾。扑鼻的御炉香。缥缥缈缈。红云里雉尾扇遮着赭黄袍。深深沉沈。丹陛间龙鳞座覆着彤芝盖。左列着森森严严。前前后后的羽林军。期门军。控鹤军。神策军。虎贲军。花迎剑佩星初落。右列着济济锵锵。高高下下的金吾卫。龙虎卫。拱日卫。千牛卫。骠骑卫。柳拂旌旗露未干。金间玉。玉间金。熌熌烁烁。灿灿烂烂的神仙仪从。紫映绯。绯映紫。行行列列。整整齐齐的文武官寮。螭头陛下。立着一对妖妖娆娆。花容月貌。绣鸾袍。鸳鸯靴的奉引昭容。豹尾班中。摆着一对端端正正。铜肝铁胆。白象简。獬豸冠的纠弹御史。拜的拜。跪的跪。那一个敢挨挨拶拶纵諠哗。升的升。下的下。那一个不钦钦敬敬依礼法。但愿得常瞻仙仗。圣德日新日新日日新。与群臣共拜天颜。圣寿万岁万岁万万岁。从来不信叔孙礼。今日方知天子尊。道犹未了。一个奏事官人早到。</p>
        
        <p class="曲"><span class="牌">点绛唇</span><span class="科">生上</span>月淡星稀。建章宫里千门晓。御炉烟袅。隐隐鸣梢杳。忽忆年时。问寝高堂早鸡鸣了。闷萦怀抱。此际愁多少。</p>
        
        <p class="白">不寝听金钥。因风想玉珂。明朝有封事。数问夜如何。自家为父母在堂。故上表辞官回去侍奉。如今天色已明。这是午门外厢。不免进入去咱。<span class="科">末</span>奏事官搢笏三舞蹈。</p>
        
        <p class="曲"><span class="牌">神仗儿</span><span class="科">生</span>扬尘舞蹈。扬尘舞蹈。遥瞻天表。见龙鳞日耀。咫尺重瞳高照。遥拜着赭黄袍。遥拜着赭黄袍。</p>
        
        <p class="曲"><span class="牌">滴漏子</span>臣邕的。臣邕的。荷蒙圣朝。臣邕的。臣邕的。拜还紫诰。<span class="夹白"><span class="科">末</span>状元。你莫不是嫌官小么。<span class="科">生</span></span>念邕非嫌官小。奈家乡万里遥。双亲又老。干凟天威。万乞恕饶。</p>
        
        <p class="白"><span class="科">末</span>状元。吾乃黄门。职掌奏章。有何文表。就此披宣。<span class="科">生跪介</span></p>
        
        <p class="曲"><span class="牌">入破第一</span>议郎臣蔡邕启。今日蒙恩旨。除臣为议郎之职。重蒙赐婚牛氏。干凟天威。臣谨诚惶诚恐。稽首顿首。伏念微臣。初来有志。诵诗书。力学躬耕修己。不复贪荣利。事父母。乐田里。初心愿如此而已。不想州司。谬取臣邕充试。到京畿。岂料蒙恩。叨居上第。</p>
        
        <p class="曲"><span class="牌">破第二</span>重蒙圣恩。婚赐牛公女。臣草茅疎贱。如何当此隆遇。况臣亲老。一从别后。光阴又几。庐舍田园。荒芜久矣。</p>
        
        <p class="白"><span class="科">末</span>老亲在堂。必自有人侍奉。状元不必忧虑。</p>
        
        <p class="曲"><span class="牌">衮第三</span><span class="科">生</span>但臣亲老鬓发白。筋力皆癯瘁。形只影单。无兄弟。谁奉侍。况隔千山万水。生死存亡。虽有音书难寄。最可悲。他甘旨不供。我食禄有愧。</p>
        
        <p class="白"><span class="科">末</span>圣上作主。太师联姻。状元。这也是奇遇。</p>
        
        <p class="曲"><span class="牌">歇拍</span><span class="科">生</span>不告父母。怎谐匹配。臣又听得家乡里。遭水旱。遇荒饥。多想臣亲必做沟渠之鬼。未可知。怎不教臣悲伤泪垂。</p>
        
        <p class="白"><span class="科">哭介末</span>状元。此非哭泣之处。不得惊动天听。</p>
        
        <p class="曲"><span class="牌">中衮第五</span><span class="科">生</span>臣享厚禄挂朱紫。出入承明地。惟念二亲寒无衣。饥无食。丧沟渠。忆昔先朝朱买臣守会稽。司马相如持节锦归。</p>
        
        <p class="曲"><span class="牌">煞尾</span>他遭遇圣时。皆得回乡里。臣何故别父母。远乡闾。没音书。此心违。伏望陛下特悯微臣之志。遣臣归。得侍双亲。隆恩无比。</p>
        
        <p class="曲"><span class="牌">出破</span>若还念臣有微能。乡郡望安置。庶使臣忠心孝意得全美。臣无任瞻天仰圣。激切屏营之至。</p>
        
        <p class="白"><span class="科">末</span>状元元来如此。吾当与状元转达天听。可在午门外厢俟候圣旨。正是眼望旌捷旗。耳听好消息。<span class="科">下生起介</span></p>
        
        <p class="曲"><span class="牌">神仗儿</span>扬尘舞蹈。扬尘舞蹈。见祥云缥缈。想黄门已到。料应重瞳看了。多应是念我私情乌鸟。颙望断九重霄。颙望断九重霄。</p>
        
        <p class="白">黄门已将我奏章传达。未知圣意允否。不免乘间祷告天地一番。</p>
        
        <p class="曲"><span class="牌">滴漏子</span>天怜念。天怜念。蔡邕拜祷。双亲的。双亲的。死生未保。<span class="夹白">天那。</span>可怜恩深难报。一封奏九重。知他听否。<span class="夹白">爹娘呵。</span>俺和你会合分离。都在这遭。</p>
        
        <p class="白">黄门去了多时。怎的不见回报。想必是官里准了。天那。若能彀回家侍奉父母。蔡邕何须做官。<span class="科">末奉诏同二昭容上</span></p>
        
        <p class="曲"><span class="牌">前腔</span>今日里。今日里。议郎进表。传达上。传达上。圣目看了。<span class="夹白"><span class="科">生</span>圣目看了如何说。<span class="科">末</span></span>道太师昨日先奏。把乘龙女婿招。多少是好。<span class="夹白"><span class="科">生</span>黄门大人。你莫不是哄我。<span class="科">末</span></span>见有玉音传降听剖。</p>
        
        <p class="白">圣旨已到。跪听宣读。皇帝诏曰。孝道虽大。终于事君。王事多艰。岂遑报父。朕以凉德。嗣缵丕基。眷兹警动之风。未遂雍熙之化。爰招俊髦。以辅不逮。咨尔才学。允惬舆情。是用擢居议论之司。以求绳纠之益。尔当恪守乃职。勿有固辞。其所议婚姻事。可曲从师相之请。以成桃夭之化。钦予是命。裕汝乃心。谢恩。<span class="科">生</span>黄门大人烦你与我再去奏知官里。我情愿不做官。<span class="科">末</span>咳。这状元好不晓事。圣旨谁敢违背。<span class="科">生</span>黄门大人。你不去时节。待我自去拜还圣旨如何。<span class="科">末</span>呀。这状元好怪么。这所在你如何去得。<span class="科">生哭介</span></p>
        
        <p class="曲"><span class="牌">啄木儿</span>我亲衰老。妻幼娇。万里关山音信杳。他那里举目凄凄。俺这里回首迢迢。他那里望得眼穿儿不到。俺这里哭得泪干亲难保。闪杀人一封丹凤诏。</p>
        
        <p class="曲"><span class="牌">前腔</span><span class="夹白"><span class="科">末</span>状元。</span>你何须虑。不用焦。人世上离多欢会少。大丈夫当万里封侯。肯守着故园空老。毕竟事君事亲一般道。人生怎全忠和孝。却不见母死王陵归汉朝。</p>
        
        <p class="曲"><span class="牌">三段子</span><span class="科">生</span>这怀怎剖。望丹墀天高听高。这苦怎逃。望白云山遥路遥。</p>
        
        <p class="曲"><span class="牌">前腔</span><span class="夹白"><span class="科">末</span>状元。</span>你做官与亲添荣耀。高堂管取加封号。与他改换门闾。偏不是好。</p>
        
        <p class="曲"><span class="牌">归朝欢</span><span class="科">生</span>冤家的。冤家的。苦苦见招。俺媳妇埋冤怎了。饥荒岁。饥荒岁。怕他怎熬。俺爹娘怕不做沟渠中饿殍。</p>
        
        <p class="曲"><span class="牌">前腔</span><span class="夹白"><span class="科">末</span>状元。</span>譬如四方战争多征调。从军远戍沙场草。也只是为国忘家怎惮劳。</p>
        
        <p class="落诗">家乡万里信难通。<br />争奈君王不肯从。<br />情到不堪回首处。<br />一齐分付与东风。</p>
        
        <h2 id=ch17 class="chapter"><span class="出题">第十七出　义仓赈济</span></h2>
        
        <p class="曲"><span class="牌">普贤歌</span><span class="科">丑上</span>身充里正实难当。杂泛差徭日夜忙。官司点义仓。并无些子粮。拚一顿拖翻吃大棒。</p>
        
        <p class="白">我做都官管百姓。另是一般行径。破靴破帽破衣裳。打扮须要厮称。到官府百般下情。下乡村十分豪兴。讨官粮大大做个官升。卖私盐轻轻弄条乔秤。点催首放富差贫。保解户欺软怕硬。猛拚打强放泼。毕竟是个毕竟。谁知天不由人。万事皆从前定。骗得五两十两。到使五锭十锭。田园尽都典卖。并无些子余剩。尀耐厅前首领。嫌恨司房乔令。把我千样凌辱。将我万般督并。动不动去了破帽。打得我黄肿成病。几番要自缢投河。不要了这条性命。今番又点义仓。并无粮米抵应。若还把我拖翻。便叫高台明镜。小人也不是都官。也不是里正。休将屈棒。错打了平民。<span class="科">内问</span>你是谁。<span class="科">丑</span>我是搬戏的副净。<span class="科">内</span>休道出本来面目。<span class="科">丑</span>苦往常间把义仓谷子偷将家去。养老婆孩儿了。今日上司官点义仓放谷。赈济贫民。仓中没有一些。那里讨还他。没奈何我待把家私并老婆儿子都卖了。也赔不起。不免去与李社长商量则个。转湾抹角。兀的便是李社长家里。李社长。李社长。<span class="科">净</span>谁叫老爷。<span class="科">丑</span>咦。你惯要做大。且出来。</p>
        
        <p class="曲"><span class="牌">前腔</span><span class="科">净上</span>身充社长管官仓。老小一家都在仓里养。<span class="夹白"><span class="科">丑</span>好好。你一家老小都在仓里养。事发时节。如何摆布。<span class="科">净</span></span>事发尽不妨。里正先吃棒。<span class="夹白"><span class="科">丑</span>尊兄饶得你过么。<span class="科">净</span></span>先打了都官。方才打社长。</p>
        
        <p class="白">老夫年傍八旬。家中只有三人。因充社长勾当。谁知也不安宁。又要告官书题粉壁。又要劝民栽种翻耕。又要管淘河砌磡。又要办水桶麻绳。若有人家嫁娶。须索请我去做宾。人人称我年高伏众。个个叫我社长官人。若得一纸状子。强似厅上县丞。原告许我银子三锭五锭。被告送我猪脚十斤廿斤。若还得了两家财物。只得蒙昽写个回文。每日去干得泄水功德。竟不知自家家里祸因。大的孩儿不孝不义。小的媳妇逼勒<a epub:type="noteref" href="#char04"><spu>注</spu></a>离分。单单只有第三个孩儿本分。常常抢去了老夫的头巾。激得我老夫性发。只得唱个陶真。<span class="科">丑</span>呀。陶真怎的唱。<span class="科">净</span>呀。到被你听见了。也罢。我唱你打和。<span class="科">丑</span>使得。<span class="科">净</span>孝顺还生孝顺子。<span class="科">丑</span>打打咍莲花落。<span class="科">净</span>忤逆还生忤逆儿。<span class="科">丑</span>打打哈莲花落。<span class="科">净</span>不信但看簷前水。<span class="科">丑</span>打打咍莲花落。<span class="科">净</span>点点滴滴不差移。<span class="科">丑</span>打打咍莲花落。<span class="科">净</span>住休。<span class="科">丑</span>你若不叫住。我直唱到天明。<span class="科">净</span>里正。你叫我出来。有甚事说。<span class="科">丑</span>社长哥。今日官司给散义仓。仓中又无稻子。如何是好。我和你不免合赔些子。<span class="科">净</span>呀。仓中稻子都是你搬去吃了。怎的叫我和你合赔。小畜生到不亏了你。上司来时。干我甚事。我自回去抱子弄孙嬉他娘。正是闭门不管窗前月。一任梅花自主张。<span class="科">下丑</span>苦。李社长又去了。上司官又来了。如何是好。呀。喝道声渐渐近了。只得迎接则个。<span class="科">外放粮官末皂隶上</span></p><aside epub:type="footnote" id="char04"><p>「⿰扌勒」</p></aside>
        
        <p class="曲"><span class="牌">前腔</span><span class="科">外</span>亲承朝命赈饥荒。<span class="科">末</span>跃马扬鞭到此方。<span class="夹白"><span class="科">丑</span>里正接老爷。<span class="科">末</span>起去。</span>疾忙开义仓。支与百姓粮。从实支收休要谎。</p>
        
        <p class="白"><span class="科">外</span>里正将支收簿来看。<span class="科">丑</span>簿在此。<span class="科">外读介</span>元管二十九石。新收三十六石。除支一十九石。见在四十六石。左右开仓。呀。这仓里那有四十六石。<span class="科">丑</span>有有。相公。<span class="科">外</span>左右与他取了甘结。一面着他唤饥民来支粮。<span class="科">丑</span>一心忙似箭。两脚走如飞。<span class="科">下外</span>左右。这厮说谎。仓里那得这些稻子。<span class="科">末</span>相公且由他。若是不足数。只要他赔偿便了。<span class="科">外</span>也说得是。<span class="科">丑瞎子上</span></p>
        
        <p class="曲"><span class="牌">吴小四</span>肚又饥。眼又昏。家私没半分。子哭儿啼不可闻。闻知相公来济民。请些官粮去救贫。</p>
        
        <p class="白"><span class="科">作错跪介</span>相公可怜见。<span class="科">末</span>相公在这里。<span class="科">外</span>老的姓甚名谁。家里有几口。<span class="科">丑</span>小的姓丘名乙己。家住上大村。有三千七十口。<span class="科">外</span>胡说。那里有许多口。<span class="科">丑</span>告相公得知。上大人。丘乙己。化三千。七十士。<span class="科">末</span>一口胡柴。<span class="科">外</span>你实有几口。<span class="科">丑</span>小的夫妻两口。孩儿两口。<span class="科">外</span>支粮与他。<span class="科">末</span>支四口粮了。<span class="科">丑</span>多谢相公。正是一日不识羞。三日不忍饿。<span class="科">下净聋子上</span></p>
        
        <p class="曲"><span class="牌">前腔</span>叹连朝饥怎忍。家中有五六人。前日老婆典了裙。今日媳妇又典裈。恰好遇官司来济贫。</p>
        
        <p class="白">相公可怜见。<span class="科">外</span>老的姓甚名谁。家里有几口。<span class="科">净作聋外复问介净</span>小的姓大名比丘僧。住在祇树给孤独园。有一千二百五十口。<span class="科">外</span>胡说。那里有许多口。<span class="科">净</span>告相公得知。弥陀经中道。祇树给孤独园。与大比丘僧一千二百五十人俱。<span class="科">末</span>佛口蛇心。<span class="科">外</span>你实有几口。<span class="科">净</span>小的有两个媳妇。三个孩儿。和我共六口。<span class="科">外</span>支粮与他。<span class="科">末</span>支六口粮了。<span class="科">净</span>多谢相公。正是今日得君提掇起。免教人在污泥中。<span class="科">下旦上</span></p>
        
        <p class="曲"><span class="牌">捣练子</span>嗟命薄。叹年艰。含羞忍泪向人前。犹恐公婆悬望眼。</p>
        
        <p class="白">路逢险处难回避。事到头来不自由。奴家少长闺门。岂识途路。今日见官司放粮济贫。只得去请些稻子。以救公婆之命。<span class="科">外</span>妇人。你姓甚名谁。来此怎的。<span class="科">旦</span>告相公。奴家姓赵。名五娘。公公蔡崇简。因儿夫出外。特来请些粮米。以救公婆之命。<span class="科">外</span>你丈夫那里去了。使你妇人家来请粮。</p>
        
        <p class="曲"><span class="牌">普天乐</span><span class="科">旦</span>儿夫一向留都下。<span class="夹白"><span class="科">外</span>你家里还有谁。<span class="科">旦</span></span>只有年老爹和妈。<span class="夹白"><span class="科">外</span>有弟兄么。<span class="科">旦</span></span>弟和兄更没一个。<span class="夹白"><span class="科">外</span>既没有弟兄。谁看承你的爹妈。<span class="科">旦</span></span>看承尽是奴家。<span class="夹白"><span class="科">外</span>这般说起来。你好苦呵。妇人家不出闺门。你何不使个男子汉来请粮。<span class="科">旦作悲介</span></span>历尽苦。谁怜我。<span class="夹白">相公。</span>怎说得不出闺门的清平话。<span class="夹白"><span class="科">外</span>你家里有几口。<span class="科">旦</span>只有三口。<span class="科">外</span>左右支粮与他。<span class="科">末</span>没粮了。<span class="科">旦哭</span></span>若无粮。我也不敢回家。<span class="夹白"><span class="科">外</span>怎的不敢回家。<span class="科">旦</span>相公。岂</span>忍见公婆受馁。<span class="夹白">天那。</span>叹奴家命薄。直恁折挫。</p>
        
        <p class="白"><span class="科">外</span>左右。这仓中稻子没了。一来凑原数不起。二来这妇人说得好苦。你去拿那里正来。要这厮赔偿。<span class="科">末</span>领钧旨。假饶走上焰摩天。脚下腾云须赶上。<span class="科">旦</span>望相公可怜见。主张些粮米。与奴家救济公婆之命。<span class="科">外</span>我自有分晓。<span class="科">末押丑上介</span>似瓮中捉鳖。手到拿来。<span class="科">外</span>里正。这仓中稻子凑原数不起。尽是你自偷了。你好好招伏。<span class="科">丑</span>相公。小人招不得。自古道东量西折。难教小人赔偿。<span class="科">外</span>畜生。尖斛量入。平斛量出。如何会折了许多。左右。拿下打四十。<span class="科">丑</span>相公不要打。小人情愿招了。<span class="科">读招介</span>招状人姓猫名狸。见年三十有余。身上并无疾病。只有白带不除。今与短状招伏。因为官粮久亏。说到义仓情弊。中间无甚跷蹊。稻熟排门收敛。敛了各自将归。并无仓廪盛贮。那有帐目收支。纵然有得些小。胡乱寄在民居。官司差人点视。便籴些谷支持。上下得钱便罢。不问仓实仓虚。假饶清官廉吏。被我影射片时。东家借得十扛。西家借得五箕。但见仓中有谷。其间就里怎知。年年把常常事。番番一似耍嬉。不道今年荒旱。不道今年民饥。不因分俵赈济。如何会泄天机。假饶奏到三十三天。我里正无甚罪过。<span class="科">末</span>为甚的。<span class="科">丑</span>只是点粮诈钱的做马做驴。招状执结是实。伏乞相公指挥。<span class="科">外</span>左右。押这厮去。就要赔偿。<span class="科">末押丑下</span>正是惧法朝朝乐。欺公日日忧。<span class="科">末押丑上</span>假饶人心似铁。怎逃官法如炉。告相公。里正赔偿的稻子有了。<span class="科">外</span>支与那妇人去。<span class="科">旦</span>多谢相公。<span class="科">末与旦丑觊觎科</span>由你半路去。我好歹与你夺了便罢。<span class="科">旦</span>谢得恩官为主维。<span class="科">丑</span>只教中路有灾危。<span class="科">外</span>当权若不行方便。如入宝山空手回。<span class="科">外末丑下旦</span>一斟一酌。莫非前定今日奴家去请粮。谁知道里正作弊。仓中没了。若不得相公督并。里正赔偿。奴家如何得这些谷回家救济二亲。正是饥时得一口。强似饱时得一斗。<span class="科">欲下丑上拦住介</span>恩人相见。分外眼明。仇人相见。分外眼睁。我也会见你过来呵。你快把稻子还我。万事全休。<span class="科">旦</span>呀。相公与奴家的稻子。如何还你。<span class="科">丑</span>咳。方才不是你只管告不休。相公如何要我赔偿这稻子。是我卖老小卖家私的。你如何拿去。<span class="科">抢介旦</span>里正官人。休要用强。可怜奴家艰辛。<span class="科">丑</span>可怜你甚的。</p>
        
        <p class="曲"><span class="牌">锁南枝</span><span class="科">旦</span>儿夫去。竟不还。公婆两人都老年。自从昨日到如今。不能彀一餐饭。<span class="夹白"><span class="科">丑</span>你公婆没饭吃。也不干我事。<span class="科">旦</span></span>奴请粮。他在家悬望眼。念我年老公婆做方便。</p>
        
        <p class="白"><span class="科">拜丑介丑</span>不要拜。不要拜。这般时年。我做不得方便。你将稻子还我便罢。</p>
        
        <p class="曲"><span class="牌">前腔</span><span class="科">旦</span>乡官可怜见。<span class="夹白">这些稻子呵。</span>是我公婆命所关。若是必须将去。宁可脱下衣裳。就问乡官换。<span class="夹白"><span class="科">作脱衣介丑</span>不要不要。你身上也寒冷。<span class="科">旦</span></span>宁使奴身上寒。只要与公婆救残喘。</p>
        
        <p class="白"><span class="科">丑</span>娘子。罢罢。你说起这话。都是孝心。我不忍问你取了。莫怪莫怪。你去罢。<span class="科">旦</span>如此多谢。<span class="科">丑虚下躲介旦</span>谢天谢地。且喜里正去了。不免趱行几步。<span class="科">丑上推旦夺下介</span></p>
        
        <p class="曲"><span class="牌">前腔</span><span class="科">旦</span>夺将去。真可怜。公婆望奴不见还。纵然他不埋冤。道我做媳妇的有何干。他忍饥添我夫罪愆。教我怎见得我夫面。</p>
        
        <p class="白">千死万死。终久是死。不如早死为强。此间有一口古井。不免投入死休。<span class="科">欲投井介</span></p>
        
        <p class="曲"><span class="牌">前腔</span>将身赴井泉。思量左右难。我丈夫当年分散。叮咛嘱付爹娘。教我与他相看管。<span class="夹白">苦。</span>我死却他形影单。夫婿与公婆。可不两埋怨。</p>
        
        <p class="曲"><span class="牌">前腔</span><span class="科">外上</span>媳妇去。不见还。教人在家凝望眼。<span class="夹白"><span class="科">跌倒旦扶介外</span>呀。</span>你在这里闲行。教我望得肝肠断。<span class="夹白"><span class="科">旦</span>公公。</span>奴请粮为你供午餐。又谁知被人骗。</p>
        
        <p class="白"><span class="科">外</span>媳妇却怎么说。<span class="科">旦</span>公公。奴家请得些稻子。到半途之中。却被里正夺去了。<span class="科">外哭</span>天那。元来如此。</p>
        
        <p class="曲"><span class="牌">前腔</span>思量我命乖蹇。不由人不珠泪涟。料想终须饿死。不如早赴黄泉。免把你厮牵绊。<span class="夹白">媳妇。</span>婆老年。不久延。你须是好看管。</p>
        
        <p class="白">呀。元来这里有一口古井。不免投入死休。</p>
        
        <p class="曲"><span class="牌">前腔</span><span class="夹白"><span class="科">旦</span>公公。</span>你若身倾弃。我苦怎言。公还死了婆怎免。你两人一旦身亡。教我独自如何展。<span class="夹白">公公。</span>你吃苦辛其实难过遣。我痛伤悲只得强相劝。</p>
        
        <p class="曲"><span class="牌">前腔</span><span class="夹白"><span class="科">外</span>媳妇。</span>你衣衫尽解典。囊箧已罄然。纵使目前存活。到底日久日深。你与我难相念。<span class="夹白">苦。</span>衣食缺你行孝难。活冤家不如早拆散。<span class="科">欲投井旦救介末挑谷上</span></p>
        
        <p class="曲"><span class="牌">前腔</span>不丰岁。荒歉年。官司把粮来给散。见一个年老的公公在那里频嗟叹。待向前仔细看。<span class="夹白">呀。我道是谁。元来是蔡老员外和五娘子呵。</span>你两人在此有何干。</p>
        
        <p class="白"><span class="科">旦</span>公公。一言难尽。奴家今日闻知官司给散义仓。去请些粮米。与公婆充饥。谁想里正作弊。仓中没了稻子。谢得相公。着令里正赔纳。把些与奴家。来到半途。被里正夺去。奴家害羞回来。公公见说。也要投井死。奴家正在此劝解公公。<span class="科">末</span>咳。五娘子你差了。老夫方才也请得些官粮。正要将来分送你公公。你怎的不来与我商量。却自家出去。被那狂徒欺侮。</p>
        
        <p class="曲"><span class="牌">前腔</span>我听你说这言。<span class="夹白">待我赶去。</span>骂那厮铁心肠。昧心汉。<span class="夹白"><span class="科">旦</span>公公。他去得远了。<span class="科">外</span>罢罢。太公。我和你是良善之人。不要与那狂徒一般见识。只是这几日饿得难过。<span class="科">末</span>员外。</span>你且不须忧虑。我也请得些官粮。和你两下分一半。<span class="夹白"><span class="科">旦</span>这是公公请的。如何使得。<span class="科">末</span>咳。五娘子。</span>你休恁推。莫弃嫌。且将回。权做两厨饭。</p>
        
        <p class="白"><span class="科">旦</span>如此多谢了公公。<span class="科">末</span>怎说这话。五娘子。你伯喈当初出去。把爹娘嘱付与老夫。今日是荒年饥岁。亏杀你独自支吾。终不然我自温饱。教你忍饥受饿。古语云。济人须济急时无。你胡乱将这些救济公姑则个。五娘子你先回去。我和你公公随后缓缓的来。</p>
        
        <p class="曲"><span class="牌">洞仙歌</span><span class="夹白"><span class="科">旦</span>苦</span>家私没半分。靠着奴此身。只要救公婆。岂辞多苦辛。<span class="科">合</span>空把泪珠揾。可怜饥与贫。这苦说不尽。</p>
        
        <p class="曲"><span class="牌">前腔</span><span class="夹白"><span class="科">外</span>太公。</span>我本为泉下人。他救我一命存。只怕我不久身亡。报不得媳妇恩。<span class="科">合前</span></p>
        
        <p class="曲"><span class="牌">前腔</span><span class="科">末</span>见说不可闻。况我托在邻。终不然我享安和。忍见你受饥窘。<span class="科">合前</span></p>
        
        <p class="落诗">命薄多年受苦辛。<br />不如身死早离分。<br />惟有感恩并积恨。<br />万年千载不成尘。</p>
        
        <h2 id=ch18 class="chapter"><span class="出题">第十八出　再报佳期</span></h2>
        
        <p class="曲"><span class="牌">蛮牌令</span><span class="科">丑媒婆上</span>终日走千遭。走得脚无毛。何曾见汤水面。花红也不曾见半分毫。到不如做个虔婆顶老。也落得些鸭汁吃饱。穷酸秀才直恁乔。老婆与他。故推不要。</p>
        
        <p class="白">咳。我做媒婆做到老。不曾见这般好笑。尀耐一个秀才。老婆与他不要。别人见了媒婆。欢欢喜喜。他反和我寻争寻闹。老相公又不肯干休。只管在家啰唣。把媒婆放在中间。旋得七颠八倒。走得我鞋穿袜绽。说得我唇干口燥。也不怕你亲事不成。也不怕你姻缘不到。只怕你红罗帐里快活。不叫媒婆聒噪。这里便是状元贵馆。呀。恰好的状元出来了。</p>
        
        <p class="曲"><span class="牌">金蕉叶</span><span class="科">生上</span>愁多怨多。俺爹娘知他怎么。摆不脱功名奈何。送将来冤家怎躲。</p>
        
        <p class="白"><span class="科">相见介丑</span>状元。贺喜贺喜。牛太师选定今日与小姐毕姻。请状元早赴佳期。<span class="科">生</span>天那。此事如何是好。<span class="科">丑</span>状元。事皆前定。不必再推。</p>
        
        <p class="曲"><span class="牌">三换头</span><span class="科">生</span>名缰利锁。先是将人摧挫。况鸾拘凤束。甚日得到家。我也休怨他。这其间只是我不合来长安看花。闪杀我爹娘也。泪珠空暗堕。<span class="科">合</span>这段姻缘。也只是无如之奈何。</p>
        
        <p class="曲"><span class="牌">前腔</span><span class="科">丑</span>鸾台罢妆。鹊桥初驾。佳期近也。请仙郎到河。<span class="夹白"><span class="科">生</span>媒婆。我去也不妨。只是一心挂两头。如何是好。<span class="科">丑</span>状元。</span>此事明知牵挂。这其间只得把那壁厢且都𢬵<a epub:type="noteref" href="#char05"><spu>注</spu></a>舍。况奉君王诏。怎生别了他。<span class="科">合前</span></p>
        
        <p class="白">状元。门首轿马都已齐备了。</p>
        
        <p class="落诗">及早赴佳期。<br />欢娱成怨悲。<br />情知不是伴。<br />事急且相随。</p>
        
        <h2 id=ch19 class="chapter"><span class="出题">第十九出　强就鸾凰</span></h2>
        
        <p class="曲"><span class="牌">传言玉女</span><span class="科">外牛太师上</span>烛影摇红。帘幕瑞烟浮动。画堂中珠围翠拥。妆台对月。下鸾鹤神仙仪从。玉箫声里。一双鸣凤。</p>
        
        <p class="白">左右何在。<span class="科">院子上</span>独立画堂听命令。珠帘底下一声传。老相公有何指挥。<span class="科">外</span>左右。我今日与小姐毕姻。筵席安排了未。<span class="科">院子</span>安排完备了。<span class="科">外</span>完备得如何。</p>
        
        <p class="诵"><span class="牌">水调歌头</span><span class="科">院子</span>屏开金孔雀。褥隐绣芙蓉。兽炉烟袅。莲台绛烛吐春红。广设珊瑚席子。高把真珠帘卷。环列翠屏风。人间丞相府。天上蕊珠宫。　　锦遮围。花烂熳。玉玲珑。繁弦脆管。欢声鼎沸画堂中。簇拥金钗十二。座列三千珠履。谈笑尽王公。正是门阑多喜气。女婿近乘龙。</p>
        
        <p class="白"><span class="科">外</span>状元来未。<span class="科">院子</span>望见一簇人马喧闹。想是状元来了。<span class="科">生上</span></p>
        
        <p class="曲"><span class="牌">女冠子</span>马蹄笃速。传呼齐拥雕毂。<span class="科">外</span>金花帽簇。天香袍染。丈夫得志。佳婿坦腹。</p>
        
        <p class="白">惜春。状元已到。请小姐出来拜堂。<span class="科">贴上</span></p>
        
        <p class="曲"><span class="牌">前腔</span>妆成闻唤促。又将彩扇重遮。羞蛾轻蹙。<span class="科">净丑执掌扇上合</span>这姻缘不俗。金榜题名。洞房花烛。</p>
        
        <p class="白"><span class="科">净</span>状元和小姐两个。各自立一边。请阴阳先生赞礼。<span class="科">末宾人上</span>禀相公告庙。维大汉太平年。团圆月。和合日。吉利时。嗣孙牛某。有女及笄。奉圣旨招赘新状元蔡邕为婿。以此吉辰。敢申虔告。告庙已毕。请与新人揭起方巾。<span class="科">丑</span>待我来。伏以窈窕青娥二八春。绿云之上覆方巾。玉纤揭起西川锦。露出娇容赛玉真。掌礼。请喝拜。<span class="科">末</span>窃以礼重婚姻。兹实人伦之大。义当配偶。爰思宗系之承。张设青炉。荧煌花烛。祀供苹藻。首严见庙之仪。贽备枣榛。抑讲拜堂之礼。集珠履玳簪之客。环金钗玉珥之宾。庆会良宵。观光盛事。香熏宝鸭。浓腾袅袅之烟。步拥金莲。请下深深之拜。<span class="科">喝拜介</span>拜礼已毕。请状元小姐把酒。</p>
        
        <p class="曲"><span class="牌">画眉序</span><span class="科">生</span>攀桂步蟾宫。岂料丝萝在乔木。喜书中今朝有女如玉。堪观处丝幕牵红。恰正是荷衣穿绿。<span class="科">合</span>这回好个风流婿偏称洞房花烛。</p>
        
        <p class="曲"><span class="牌">前腔</span><span class="科">外</span>君才冠天禄。我的门楣稍贤淑。看相辉清润莹然冰玉。光掩映孔雀屏开。花烂熳芙蓉稳褥。<span class="科">合前</span></p>
        
        <p class="曲"><span class="牌">前腔</span><span class="科">贴</span>频催少膏沐。金凤斜飞鬓云矗。喜逢他萧史。愧非弄玉。清风引珮下瑶台。明月照妆成金屋。<span class="科">合前</span></p>
        
        <p class="曲"><span class="牌">前腔</span><span class="科">净丑</span>湘裙展六幅。似天上嫦娥降尘俗。喜蓝田今已种成双玉。风月赛阆苑三千。云雨笑巫山二六。<span class="科">合前</span></p>
        
        <p class="曲"><span class="牌">滴溜子</span><span class="科">生</span>谩说道姻缘事。果谐凤卜。细思之。此事岂吾意欲。有人在高堂孤独。可惜新人笑语喧。不知我旧人哭。兀的东床难教我坦腹。</p>
        
        <p class="曲"><span class="牌">鲍老催</span><span class="科">众</span>翠眉谩蹙。赤绳已系夫妇足。芳名已注婚姻牍。<span class="夹白">状元。</span>空嗟怨。枉叹息。休摧挫。画堂富贵如金谷。休恋故乡深处好。受恩深处亲骨肉。</p>
        
        <p class="曲"><span class="牌">滴滴金</span>金猊宝鼎香馥郁。银海琼丹泛醽醁。轻飞彩袖呈娇舞。啭莺喉。歌丽曲。歌声断续。持觞劝酒人共祝。人共祝。百年夫妇永和睦。</p>
        
        <p class="曲"><span class="牌">鲍老催</span>意深爱笃。文章富贵珠万斛。天教艳质为眷属。似蝶恋花。凤栖梧。鸾停竹。男儿有书须勤读。书中自有黄金屋。也有千锺粟。</p>
        
        <p class="曲"><span class="牌">双声子</span>郎多福。郎多福。看紫绶黄金束。娘万福。娘万福。看花诰纹犀軕。两意笃。两意笃。岂非福。岂非福。似纹鸾彩凤。两两相逐。</p>
        
        <p class="曲"><span class="牌">余文</span>郎才女貌真不俗。占断人间天上福。百岁姻缘万事足。</p>
        
        <p class="落诗">清风明月两相宜。<br />女貌郎才天下奇。<br />正是洞房花烛夜。<br />果然金榜挂名时。</p>
        
        <h2 id=ch20 class="chapter"><span class="出题">第二十出　勉食姑嫜</span></h2>
        
        <p class="曲"><span class="牌">薄幸</span><span class="科">旦上</span>野旷原空。人离业败。谩尽心行孝。力枯形惫。幸然爹妈此身安泰。栖惶处。见恸哭饥人满道。叹举目将谁荷赖。</p>
        
        <p class="白">旷野萧疎绝烟火。日色惨淡黯村坞。死别空原妇泣夫。生离他处儿牵母。睹此凄惶实可怜。思量转觉此身难。高堂父母老难保上国儿郎去不还。力尽计穷泪亦竭。看看气尽知何日。高冈黄土漫成堆。谁把一抔掩奴骨。奴家自从丈夫去后。顿遭饥荒。衣衫首饰。尽皆典卖。家计萧然。争奈公婆年老。死生难保。朝夕又无甘旨膺奉。如何是好。只得安排一口淡饭。与公婆充饥。奴家自把些谷膜米皮饆饠来吃。苟留残喘。吃时又怕公婆看见。只得回避。免致他烦恼。如今饭已熟了。不免请出公婆早膳则个。</p>
        
        <p class="曲"><span class="牌">夜行船</span><span class="夹白"><span class="科">外净上</span>苦。</span>忍饥担饿何日了。孩儿一去。竟无音耗。<span class="科">净</span>甘旨萧条。米粮缺少。<span class="夹白"><span class="科">合</span>天那。</span>真个死生难保。</p>
        
        <p class="白"><span class="科">旦</span>请公公婆婆早膳。<span class="科">净</span>媳妇有果蔬么。<span class="科">旦</span>没有。<span class="科">净</span>有下饭么。<span class="科">旦</span>也没有。<span class="科">净</span>贱人。前日早膳还有些下饭。今日只得一口淡饭。再过几日。连淡饭也没有了。快抬去。<span class="科">外</span>咳。这般时年。胡乱吃一口充饥。还要分甚么好歹。</p>
        
        <p class="曲"><span class="牌">锣鼓令</span><span class="科">净</span>我终朝受馁。<span class="夹白">贱人。</span>你将来的饭教我怎吃。可疾忙便抬。非干是我有些馋态。</p>
        
        <p class="曲"><span class="牌">前腔</span><span class="夹白"><span class="科">外</span>阿婆。</span>你看他衣衫都解。好茶饭将甚去买。兀的是天灾。教媳妇每难布摆。</p>
        
        <p class="曲"><span class="牌">前腔</span><span class="科">旦</span>婆婆息怒且休罪。待奴家霎时将去再安排。思量到此。珠泪满腮。看看做鬼。沟渠里埋。纵然不死也难挨。教人只恨蔡伯喈。</p>
        
        <p class="曲"><span class="牌">前腔</span><span class="科">净</span>如今我试猜。多应他犯着独噇病来。背地里自买些鲑菜。<span class="夹白"><span class="科">外</span>阿婆。他那里得钱去买。<span class="科">净</span>阿公。</span>我吃饭他缘何不在。这些意儿真是歹。</p>
        
        <p class="曲"><span class="牌">前腔</span><span class="夹白"><span class="科">外</span>阿婆。</span>他和你甚相爱。不应反面直恁的乖。<span class="科">旦背介</span>我千辛万苦有甚疑猜。可不道我脸儿黄瘦骨如柴。</p>
        
        <p class="白"><span class="科">净</span>抬去抬去。<span class="科">外</span>媳妇。婆婆吃不得。你且收去。<span class="科">旦收介</span>婆婆耐烦。待奴家去布摆些东西。再安排过来。<span class="科">净</span>你去你去。<span class="科">旦</span>正是哑子谩尝黄柏味。难将苦口向人言。<span class="科">下净</span>阿公。亲的到底是亲。亲生儿子不留在家。到倚靠着媳妇供养。你看前日兀自有些鲑菜。今日只得些淡饭。教我怎的吃。再过几日。连饭也没了。我看他前日自吃饭时节。百般躲避我。敢是他背地里自买些下饭受用分晓。<span class="科">外</span>阿婆休要错疑了。我看媳妇不是这般样人。<span class="科">净</span>恁的等他自吃时节。我和你潜地里去探一探。便知端的。<span class="科">外</span>也说得是。只一件那。<span class="科">净</span>却怎的。</p>
        
        <p class="落诗">荒年有饭休思菜。<br />媳妇无良把我亏。<br />混浊不分鲢共鲤。<br />水清方见两般鱼。</p>
        
        <h2 id=ch21 class="chapter"><span class="出题">第二十一出　糟糠自厌</span></h2>
        
        <p class="曲"><span class="牌">山坡羊</span><span class="科">旦上</span>乱荒荒不丰稔的年岁。远迢迢不回来的夫婿。急煎煎不耐烦的二亲。软怯怯不济事的孤身己。<span class="夹白">苦。</span>衣尽典。寸丝不挂体。几番拚死了奴身己。争奈没主公婆。教谁看取。<span class="科">合</span>思之。虚飘飘命怎期。难挨。实丕丕灾共危。</p>
        
        <p class="曲"><span class="牌">前腔</span>滴溜溜难穷尽的珠泪。乱纷纷难宽解的愁绪。骨崖崖难扶持的病身。战兢兢难挨过的时和岁。<span class="夹白">这糠我待不吃你呵。</span>教奴怎忍饥。<span class="夹白">我待吃你呵。</span>教奴怎生吃。思量起来。不如奴先死。图得不知他亲死时。<span class="科">合前</span></p>
        
        <p class="白">奴家早上安排些饭与公婆吃。岂不欲买些鲑菜。争奈无钱可买。不想婆婆抵死埋怨。只道奴家背地自吃了甚么东西。不知奴家吃的是米膜糠粃。又不敢教他知道。便做他埋怨杀我。我也不分说。苦。这糠粃怎的吃得下。<span class="科">吃吐介</span></p>
        
        <p class="曲"><span class="牌">孝顺歌</span>呕得我肝肠痛。珠泪垂。喉咙尚兀自牢嗄住。<span class="夹白">糠那。</span>你遭砻被舂杵。筛你簸飏你。吃尽控持。好似奴家身狼狈。千辛万苦皆经历。苦人吃着苦味。两苦相逢。可知道欲吞不去。<span class="科">外净潜上探觑介</span></p>
        
        <p class="曲"><span class="牌">前腔</span><span class="科">旦</span>糠和米本是相依倚。被簸飏作两处飞。一贱与一贵。好似奴家与夫婿。终无见期。<span class="夹白">丈夫。你便是米呵。</span>米在他方没寻处。<span class="夹白">奴家恰便似糠呵。</span>怎的把糠来救得人饥馁。好似儿夫出去。怎的教奴供膳得公婆甘旨。<span class="科">外净潜下介</span></p>
        
        <p class="曲"><span class="牌">前腔</span>思量我生无益。死又值甚的。不如忍饥死了为怨鬼。<span class="夹白">只一件。</span>公婆老年纪。靠奴家相依倚。只得苟活片时。片时苟活虽容易。到底日久也难相聚。谩把糠来相比。<span class="夹白">这糠呵。尚兀自有人吃。</span>奴家的骨头。知他埋在何处。</p>
        
        <p class="白"><span class="科">外净上净</span>媳妇。你在这里吃甚么。<span class="科">丑</span>奴家不曾吃甚么。<span class="科">净搜夺介旦</span>婆婆你吃不得。<span class="科">外</span>咳。这是甚么东西。</p>
        
        <p class="曲"><span class="牌">前腔</span><span class="科">旦</span>这是谷中膜。米上皮。<span class="夹白"><span class="科">外</span>呀。这便是糠。要他何用。<span class="科">旦</span></span>将来饆饠堪疗饥。<span class="夹白"><span class="科">净</span>咦。这糠只好将去喂猪狗。如何把来自吃。<span class="科">旦</span></span>尝闻古贤书。狗彘食人食。也强如草根树皮。<span class="夹白"><span class="科">外净</span>恁的苦涩东西。怕不噎坏了你。<span class="科">旦</span></span>啮雪吞毡。苏卿犹健。餐松食柏。到做得神仙侣。<span class="夹白">这糠呵。</span>纵然吃些何虑。<span class="夹白"><span class="科">净</span>阿公。你休听他说谎。糠粃如何吃得。<span class="科">旦</span></span>爹妈休疑。奴须是你孩儿的糟糠妻室。</p>
        
        <p class="白"><span class="科">外净看哭介</span>媳妇。我元来错埋冤了你。兀的不痛杀我也。<span class="科">闷倒旦叫哭介</span></p>
        
        <p class="曲"><span class="牌">雁过沙</span><span class="夹白"><span class="科">旦</span>苦。</span>沉沉向冥途。空教我耳边呼。<span class="夹白">公公婆婆。</span>我不能彀尽心相奉事。反教你为我归黄土。教人道你死缘何故。<span class="夹白">公公婆婆。</span>怎生割舍得抛弃了奴。</p>
        
        <p class="白"><span class="科">外醒介旦</span>谢天谢地。公公醒了。公公你䦶䦷。</p>
        
        <p class="曲"><span class="牌">前腔</span><span class="夹白"><span class="科">外</span>媳妇。</span>你担饥事姑舅。<span class="夹白">媳妇。</span>你担饥怎生度。<span class="夹白"><span class="科">旦</span>公公且自宽心。不要烦恼。<span class="科">外</span>媳妇。</span>我错埋冤了你。你也不推辞。到如今始信有糟糠妇。<span class="夹白">媳妇。</span>料应我不久归阴府。也省得为我死的。累你生的受苦。</p>
        
        <p class="白"><span class="科">旦扶外起介</span>公公且在床上安息。待我看婆婆如何。<span class="科">叫不醒介</span>呀。婆婆不济事了。如何是好。</p>
        
        <p class="曲"><span class="牌">前腔</span>婆婆气全无。教奴怎支吾。<span class="夹白">咳。丈夫呵。</span>我千辛万苦。为你相看顾。如今到此难回护。我只愁母死难留父。况衣衫尽解。囊箧又无。</p>
        
        <p class="白"><span class="科">外</span>媳妇。婆婆还好么。<span class="科">旦</span>婆婆不好了。</p>
        
        <p class="曲"><span class="牌">前腔</span><span class="夹白"><span class="科">外</span>天那。</span>我当初不寻思。教孩儿往帝都。把媳妇闪得苦又孤。把婆婆送入黄泉路。算来是相躭误。不如我死。免把你再辜负。</p>
        
        <p class="白"><span class="科">旦</span>公公休说这话。请自将息。<span class="科">外</span>媳妇婆婆死了。衣衾棺椁。是件皆无。如何是好。<span class="科">旦</span>公公宽心。待奴家区处。<span class="科">末上</span>福无双降犹难信。祸不单行却是真。老夫为何道此两句。为邻家蔡伯喈妻房赵氏五娘。他嫁得伯喈。方才两月。伯喈便出去赴选。自去之后。连遭饥荒。公婆年纪皆在八十之上。家里更没个相扶持的。甘旨之奉。亏杀这五娘子。把些衣服首饰之类。尽皆典卖。办些粮米。供给公婆。却背地里把糠粃饆饠充饥。这般荒年饥岁。少甚么有三五个孩儿的人家。供膳不得爹娘。这个小娘子。真个今人中少有。古人中难得。那婆婆不知道。颠倒把他埋冤。适来听得他公婆知道。却又痛心。都害了病。如今不免到他家里探望则个。呀。五娘子。你为甚的慌慌张张。<span class="科">旦</span>公公。天有不测风云。人有旦夕祸福。奴家婆婆死了。<span class="科">末</span>咳。你婆婆既死了。你公公如今在那里。<span class="科">旦</span>在床上睡着。<span class="科">末</span>待我看一看。<span class="科">外</span>太公休怪。我起来不得了。<span class="科">末</span>老员外快不要劳动。<span class="科">旦</span>太公。我婆婆衣衾棺椁。是件皆无。如何是好。<span class="科">末</span>五娘子。你不要愁烦。我自有区处。</p>
        
        <p class="曲"><span class="牌">玉胞肚</span><span class="科">旦</span>千般生受。教奴家如何措手。终不然把他骸骨。没棺材送在荒坵。<span class="科">合</span>相看到此。不由人不泪珠流。不是冤家不聚头。</p>
        
        <p class="曲"><span class="牌">前腔</span><span class="夹白"><span class="科">末</span>五娘子</span>不必多忧。资送婆婆。在我身上有。但你小心承直公公。莫教他又成不救。<span class="科">合前</span></p>
        
        <p class="曲"><span class="牌">前腔</span><span class="科">外</span>张公护救。我媳妇实难启口。孩儿去后。又遇饥荒。把衣衫典卖无留。<span class="科">合前末</span></p>
        
        <p class="白">老员外。你请进里面去歇息。待我一霎时叫家僮讨棺木来。把老安人殡敛了。选个吉日。送在南山安葬去。<span class="科">外</span>如此多谢太公周济。</p>
        
        <p class="落诗">只为无钱送老娘。<br />须知此事有商量。<br />归家不敢高声哭。<br />惟恐猿闻也断肠。</p>
        
        <h2 id=ch22 class="chapter"><span class="出题">第二十二出　琴诉荷池</span></h2>
        
        <p class="曲"><span class="牌">一枝花</span><span class="科">生上</span>闲庭槐影转。深院荷香满。帘垂清昼永。怎消遣。十二栏杆。无事闲凭遍。闷来把湘簟展。梦到家山。又被翠竹敲风惊断。</p>
        
        <p class="诵"><span class="牌">南乡子</span>翠竹影摇金。水殿帘栊映碧阴。人静昼长无个事。沉吟。碧酒金樽懒去斟。　　幽恨苦相寻。离别经年没信音。寒暑相催人易老。关心。却把闲愁付玉琴。</p>
        
        <p class="白">院子。将琴书过来。<span class="科">末将琴书上</span>黄卷看来消白日。朱弦动处引清风。炎蒸不到珠帘下。人在瑶池阆苑中。相公。琴书在此。<span class="科">生</span>院子。你与我唤那两个学僮过来。<span class="科">末叫介净执扇丑持香上</span></p>
        
        <p class="曲"><span class="牌">金钱花</span>自少承直书房。书房。快活其实难当。难当。只管打扇与烧香。荷亭畔。好乘凉。吃饱饭。上眠床。</p>
        
        <p class="白"><span class="科">参见介生</span>我在先得此材于爨下。斵成此琴。即名焦尾。自来此间。久不整理。今日当此清凉。试操一曲。以舒闷怀。你三人一个打扇。一个烧香。一个管文书。休得嫚误。<span class="科">众</span>领钧旨。<span class="科">生操琴介</span></p>
        
        <p class="曲"><span class="牌">懒画眉</span>强对南薰奏虞弦。只觉指下余音不似前。那些个流水共高山。<span class="夹白">呀。</span>只见满眼风波恶。似离别当年怀水仙。</p>
        
        <p class="白"><span class="科">净困掉扇介末</span>告相公。打扇的坏了扇。<span class="科">生</span>背起打十三。那厮不中用。只教他烧香。<span class="科">末</span>领钧旨。</p>
        
        <p class="曲"><span class="牌">前腔</span><span class="科">生</span>顿觉余音转愁烦。似寡鹄孤鸿和断猿。又如别凤乍离鸾。<span class="夹白">呀。</span>只见杀声在弦中见。敢只是螳螂来捕蝉。</p>
        
        <p class="白"><span class="科">丑困灭香介净</span>告相公。烧香的灭了香。<span class="科">生</span>背起打十三。那厮不中用。只教他管文书。<span class="科">末</span>领钧旨。</p>
        
        <p class="曲"><span class="牌">前腔</span><span class="科">生</span>蓝田日暖玉生烟。似望帝春心托杜鹃。好姻缘翻做恶姻缘。只怕眼底知音少。争得鸾胶续断弦。</p>
        
        <p class="白"><span class="科">末掉文书介丑</span>告相公。管文书的乱了文书。<span class="科">生</span>背起打十三。<span class="科">贴上生</span>左右。夫人来也。且各回避。<span class="科">众</span>正是有福之人人伏事。无福之人伏事人。<span class="科">末丑净下。</span></p>
        
        <p class="曲"><span class="牌">满江红</span><span class="科">贴</span>嫩绿池塘。梅雨歇。薰风乍转。瞥然见新凉华屋。已飞乳燕。簟展湘波纨扇冷。歌传金缕琼卮暖。<span class="科">众</span>炎蒸不到水亭中。珠帘卷。</p>
        
        <p class="白"><span class="科">贴</span>相公。元来在此操琴呵。<span class="科">生</span>夫人。我当此清凉。聊托此以散闷怀。<span class="科">贴</span>奴家久闻相公高于音乐。如何来到此间。丝竹之音。杳然绝响。斗胆请再操一曲。相公肯么。<span class="科">生</span>夫人待要听琴。弹甚么曲好。我弹一曲雉朝飞何如。<span class="科">贴</span>这是无妻的曲。不好。<span class="科">生</span>呀。说错了。如今弹一曲孤鸾寡鹄何如。<span class="科">贴</span>两个夫妻正团圆。说甚么孤寡。<span class="科">生</span>不然弹一曲昭君怨何如。<span class="科">贴</span>两个夫妻正和美。说甚么宫怨。相公。当此夏景。只弹一曲风入松好。<span class="科">生</span>这个却好。<span class="科">弹介贴</span>相公。你弹错了。<span class="科">生</span>呀。到弹出思归引来。待我再弹。<span class="科">贴</span>相公。你又弹错了。<span class="科">生</span>呀。又弹出个别鹤怨来。<span class="科">贴</span>相公。你如何恁的会差。莫不是故意卖弄。欺侮奴家。<span class="科">生</span>岂有此心。只是这弦不中用。<span class="科">贴</span>这弦怎的不中用。<span class="科">生</span>俺只弹得旧弦惯。这是新弦。俺弹不惯。<span class="科">贴</span>旧弦在那里。<span class="科">生</span>旧弦撇下多时了。<span class="科">贴</span>为甚撇了。<span class="科">生</span>只为有了这新弦。便撇了那旧弦。<span class="科">贴</span>相公何不撇了新弦。用那旧弦。<span class="科">生</span>夫人。我心里岂不想那旧弦。只是新弦又撇不下。<span class="科">贴</span>你新弦既撇不下。还思量那旧弦怎的。我想起来。只是你心不在焉。特地有许多说话。</p>
        
        <p class="曲"><span class="牌">桂枝香</span><span class="夹白"><span class="科">生</span>夫人。</span>旧弦已断。新弦不惯。旧弦再上不能。待撇了新弦难𢬵<a epub:type="noteref" href="#char05"><spu>注</spu></a>。我一弹再鼓。一弹再鼓。又被宫商错乱。<span class="夹白"><span class="科">贴</span>相公。你敢是心变了么。<span class="科">生</span></span>非干心变。这般好凉天。正是此曲才堪听。又被风吹别调间。</p>
        
        <p class="曲"><span class="牌">前腔</span><span class="夹白"><span class="科">贴</span>相公。</span>非弹不惯。只是你意慵心懒。既道是寡鹄孤鸾。又道是昭君宫怨。那更思归别鹤。思归别鹤。无非愁叹。<span class="夹白">相公。我看你多敢是想着谁。<span class="科">生</span>夫人。我不想着甚么人。<span class="科">贴</span>相公。</span>有何难见。你既不然。<span class="夹白">我理会得了。</span>你道是除了知音听。道我不是知音不与弹。</p>
        
        <p class="白"><span class="科">生</span>夫人。那有此意。<span class="科">贴</span>相公。这个也由你。毕竟你无心去弹他。何似教惜春安排酒过来。与你消遣何如。<span class="科">生</span>我懒饮酒。待去睡也。<span class="科">贴</span>相公休阻妾意。老姥姥惜春看酒来。<span class="科">净丑持酒上</span></p>
        
        <p class="曲"><span class="牌">烧夜香</span><span class="科">净</span>楼台倒影入池塘。绿树阴浓夏日长。<span class="科">丑</span>一架荼蘼满院香。<span class="科">合</span>和你捧霞觞。纳晚凉。卷起珠帘。明月正上。</p>
        
        <p class="白"><span class="科">贴</span>将酒过来。</p>
        
        <p class="曲"><span class="牌">梁州序</span><span class="科">贴</span>新篁池阁。槐阴庭院。日永红尘隔断。碧栏杆外。寒飞漱玉清泉。自觉香肌无暑。素质生风。小簟瑯玕展。昼长人困也好清闲。忽被棋声惊昼眠。<span class="科">合</span>金缕唱。碧筒劝。向冰山雪𪩘排佳宴。清世界。几人见。</p>
        
        <p class="曲"><span class="牌">前腔</span><span class="科">生</span>蔷薇帘箔。荷花池馆。一阵风来香满。湘帘日永。香消宝篆沈烟。谩有枕欹寒玉。扇动齐纨。怎遂黄香愿。<span class="夹白"><span class="科">作悲介贴</span>相公。你为甚的下泪。<span class="科">生</span></span>猛然心地热。透香汗。我欲向南窗一醉眠。<span class="科">合前</span></p>
        
        <p class="曲"><span class="牌">前腔</span><span class="科">贴</span>向晚来雨过南轩。见池面红妆零乱。渐轻雷隐隐。雨收云散。只觉荷香十里。新月一钩。此景佳无限。兰汤初浴罢。晚妆残。深院黄昏懒去眠。<span class="科">合前</span></p>
        
        <p class="曲"><span class="牌">前腔</span><span class="科">生</span>柳阴中忽噪新蝉。见流萤飞来庭院。听菱歌何处。画船归晚。只见玉绳低度。朱户无声。此景尤堪恋。起来携素手。鬓云乱。月照纱櫉人未眠。<span class="科">合前</span></p>
        
        <p class="曲"><span class="牌">节节高</span><span class="科">净</span>涟漪戏彩鸳。把露荷翻。清香泻下琼珠溅。香风扇。芳沼边。闲亭畔。坐来不觉神清健。蓬莱阆苑何足羡。<span class="科">合</span>只恐西风又惊秋。不觉暗中流年换。</p>
        
        <p class="曲"><span class="牌">前腔</span><span class="科">丑</span>清宵思爽然。好凉天。瑶台月下清虚殿。神仙眷。开玳筵。重欢宴。任教玉漏催银箭。水晶宫里把笙歌按。<span class="科">合前</span></p>
        
        <p class="曲"><span class="牌">余文</span><span class="科">众</span>光阴迅速如飞电。好良宵可惜渐阑。管取欢娱歌笑喧。</p>
        
        <p class="白"><span class="科">生</span>樵楼上几鼓了。<span class="科">净</span>三鼓了。</p>
        
        <p class="落诗">欢娱休问夜如何。<br />此景良宵能几何。<br />遇饮酒时须饮酒。<br />得高歌处且高歌。</p>
        
        <h2 id=ch23 class="chapter"><span class="出题">第二十三出　代尝汤药</span></h2>
        
        <p class="曲"><span class="牌">霜天晓角</span><span class="科">旦上</span>难挨怎避。灾祸重重至。最苦婆婆死矣。公公病又将危。</p>
        
        <p class="白">屋漏更遭连夜雨。船迟又被打头风。奴家自从婆婆死后。万千狼狈。谁知公公病又将危。如今赎得些药。已煎在此。不免再安排一口粥汤。</p>
        
        <p class="曲"><span class="牌">犯胡兵</span>囊无半点调药费。良医怎求。<span class="夹白">天那。</span>然纵救得目前。饭食何处有。料应难到后。谩说道有病遇良医。饥荒怎救。</p>
        
        <p class="白">公公这病呵。</p>
        
        <p class="曲"><span class="牌">前腔</span>愁万苦千恁生受。妆成这症候。<span class="夹白">药呵。</span>纵然救得目前。怎免得忧与愁。料应不会久。<span class="夹白">他只为不见孩儿。才得这病。若要这病好时呵。</span>除非是子孝父心宽。方才可救。</p>
        
        <p class="白">药已熟了。且扶公公出来吃些。看何如。<span class="科">旦下扶外上</span></p>
        
        <p class="曲"><span class="牌">霜天晓角</span><span class="科">外</span>神散魂飞。料应不久矣。<span class="夹白"><span class="科">旦</span>公公请䦶䦷。<span class="科">外</span></span>我纵然抬头强起。形衰倦。怎支持。</p>
        
        <p class="白"><span class="科">旦</span>公公。药已熟了。慢慢吃些。<span class="科">外</span>媳妇。我吃不得这药了。</p>
        
        <p class="曲"><span class="牌">香遍满</span><span class="科">旦</span>论来汤药。须索是子先尝。方进与父母。<span class="夹白">公公。</span>莫不是为无子先尝。恰便寻思苦。<span class="夹白"><span class="科">外吃药吐介旦</span>公公。且耐烦吃些。<span class="科">外</span>媳妇。这药我吃不得了。我宁可早死了罢。免得累你。<span class="科">旦</span>公公。</span>你须索䦶䦷。怎舍得一命殂。<span class="夹白"><span class="科">外</span>媳妇你吃糠。省钱赎药与我吃。我怎的吃得下。<span class="科">旦</span>苦。</span>元来不吃药也只为着糟糠妇。</p>
        
        <p class="白"><span class="科">旦</span>公公。你既不吃药。且吃一口粥汤。看如何。<span class="科">外吃粥吐介旦</span>公公还慢慢吃些。<span class="科">外</span>媳妇。我肚腹膨胀。怎吃得下。</p>
        
        <p class="曲"><span class="牌">前腔</span><span class="夹白"><span class="科">旦</span>公公。</span>你万千愁苦。堆积在闷怀。成气蛊。可知道吃了吞还吐。<span class="夹白"><span class="科">外</span>媳妇。我不济事了。必是死也。孩儿又不回来。只是亏了你。<span class="科">旦</span>公公。且自宽心。不要烦恼。<span class="科">旦背哭介</span></span>怕添亲怨忆。暗将珠泪堕。<span class="夹白"><span class="科">外</span>媳妇你吃糠。却教我吃粥。我怎的吃得下哩。<span class="科">旦</span>苦。</span>元来不吃粥也只为着糟糠妇。</p>
        
        <p class="白"><span class="科">外</span>媳妇。我死也不妨。只怨孩儿不在家。亏杀了你。你近前来。有两句言语分付你。<span class="科">旦</span>公公如何。<span class="科">外作跌倒拜介</span></p>
        
        <p class="曲"><span class="牌">青歌儿</span><span class="夹白">媳妇。</span>我三年谢得你相奉事。只恨我当初把你相担误。<span class="夹白">天那。</span>我待欲报你的深恩。待来生我做你的媳妇。怨只怨蔡伯喈不孝子。苦只苦赵五娘辛勤妇。</p>
        
        <p class="白"><span class="科">旦</span>公公。奴身不足惜。</p>
        
        <p class="曲"><span class="牌">前腔</span>我一怨你身死后有谁来祀。二怨你有孩儿不得相看顾。三怨你三年间没一个饱暖的日子。三载相看甘共苦。一朝分别难同死。</p>
        
        <p class="白"><span class="科">外</span>媳妇。我死呵。</p>
        
        <p class="曲"><span class="牌">前腔</span>你将我骨头休埋在土。<span class="夹白"><span class="科">旦</span>呀。公公百岁后。不埋在土。却放在那里。<span class="科">外</span>媳妇。都是我当初不合教孩儿出去。误得你恁的受苦。</span>我甘受折罚。任取尸骸露。<span class="夹白"><span class="科">旦</span>公公。你休这般说。被人谈笑。<span class="科">外</span>媳妇。不笑着你。</span>留与傍人道蔡伯喈不葬亲父。怨只怨蔡伯喈不孝子。苦只苦赵五娘辛勤妇。</p>
        
        <p class="白"><span class="科">旦</span>公公。倘你死呵。</p>
        
        <p class="曲"><span class="牌">前腔</span>公婆已得做一处所。料想奴家不久也归阴府。<span class="夹白">苦。</span>可怜一家三个怨鬼在冥途。三载相看甘共苦。一朝分别难同死。</p>
        
        <p class="白"><span class="科">外</span>媳妇。我毕竟是死了。你替我请张太公过来。<span class="科">旦</span>公公说犹未了。恰好张太公来也。<span class="科">末上</span>岁歉无夫婿。家贫丧老亲。可怜贞洁女。日夜受艰辛。五娘子。你公公病症何如。<span class="科">旦</span>太公。我公公的病症。十分危笃。<span class="科">末</span>如此待我向前看看。老员外。你贵体若何。<span class="科">外</span>苦。张太公。我不济事了。毕竟是个死。你今来得恰好。我凭你为证。写下遗嘱与媳妇收执。待我死后。教他休要守孝。早早改嫁便了。<span class="科">旦</span>公公。你休那般说。自古道忠臣不事二君。烈女不更二夫。公公休要写。<span class="科">外</span>媳妇。你取纸笔过来。<span class="科">旦</span>公公。奴家生是蔡郎妻。死是蔡郎妇。千万休写。枉自劳神。<span class="科">外</span>媳妇。你不取纸笔来。要气杀我也。<span class="科">末</span>五娘子你休逆他。嫁与不嫁在乎你。且取将过来。<span class="科">旦取上外作写介</span>咳。这一管笔倒有千斤来重。</p>
        
        <p class="曲"><span class="牌">罗帐里坐</span><span class="夹白">媳妇。</span>你艰辛万千。是我担误了伊。<span class="夹白">你不嫁人呵。</span>身衣口食。怎生区处。<span class="夹白">休休。当元是我拆散了你夫妻。我如今死了呵。</span>终不然教你又守着灵帏。<span class="科">放笔介</span>已知死别在须臾。更与甚么生人做主。</p>
        
        <p class="曲"><span class="牌">前腔</span><span class="科">末</span>这中间就里。我难说怎提。<span class="夹白">五娘子。</span>你若不嫁人。恐非活计。若不守孝。又被人谈议。可怜家破与人离。怎不教人泪垂。</p>
        
        <p class="曲"><span class="牌">前腔</span><span class="科">旦</span>公公严命。非奴敢违。<span class="夹白">若是教我嫁人呵。</span>那些个不更二夫。却不误奴一世。<span class="夹白">公公。</span>我一马一鞍。誓无他志。可怜家破与人离。怎不教人泪垂。</p>
        
        <p class="白"><span class="科">外</span>张太公。我凭你为证。留下这条拄杖。待我那不孝子回来。把他与我打将出去。<span class="科">外倒旦扶介</span></p>
        
        <p class="落诗">公公病里莫生嗔。<br />员外宽心保自身。<br />正是药医不死病。<br />果然佛度有缘人。</p>
        
        <h2 id=ch24 class="chapter"><span class="出题">第二十四出　宦邸忧思</span></h2>
        
        <p class="曲"><span class="牌">喜迁莺</span><span class="科">生上</span>终朝思想。但恨在眉头。人在心上。凤侣添愁。鱼书绝寄。空劳两处相望。青镜瘦颜羞照。宝瑟清音绝响。归梦杳。绕屏山烟树。那是家乡。</p>
        
        <p class="诵"><span class="牌">踏莎行</span>怨极愁多。歌慵笑懒。只因添个鸳鸯伴。他乡游子不能归。高堂父母无人管。　　湘浦鱼沈。衡阳雁断。音书要寄无方便。人生光景几多时。蹉跎负却平生愿。</p>
        
        <p class="曲"><span class="牌">雁鱼锦</span>思量。那日离故乡。记临期送别多惆怅。携手共那人不厮放。教他好看承我爹娘。料他每应不会遗忘。闻知饥与荒。只怕挨不过岁月难存养。若望不见我信音。却把谁倚仗。</p>
        
        <p class="曲"><span class="牌">前腔</span>思量。幼读文章。论事亲为子也须要成模样。真情未讲。怎知道吃尽多魔障。被亲强来赴选场。被君强官为议郎。被婚强傚鸾凰。三被强。我衷肠事说与谁行。埋怨难禁这两厢。这壁厢道咱是个不撑达害羞乔相识。那壁厢道咱是个不睹亲负心的薄幸郎。</p>
        
        <p class="曲"><span class="牌">前腔</span>悲伤。鹭序鸳行。怎如那慈乌返哺能终养。谩把金章绾着紫绶。试问斑衣今在何方。斑衣罢讲。纵然归去。又恐怕带麻执杖。<span class="夹白">天那。</span>只为那云梯月殿多劳攘。落得泪雨如珠两鬓霜。</p>
        
        <p class="曲"><span class="牌">前腔</span>几回梦里。忽闻鸡唱。忙惊觉。错呼旧妇。同问寝堂上。待朦胧觉来。依然新人鸳帏凤衾和象床。怎不怨香愁玉无心绪。更思想。被他拦当。教我怎不悲伤。俺这里欢娱夜宿芙蓉帐。他那里寂寞偏嫌更漏长。</p>
        
        <p class="曲"><span class="牌">前腔</span>谩悒怏。把欢娱翻成闷肠。菽水既清凉。我何心贪着美酒肥羊。闪杀人花烛洞房。愁杀我挂名金榜。魆地里。自思量。正是归家不敢高声哭。只恐猿闻也断肠。</p>
        
        <p class="白">院子何在。<span class="科">末上</span>有问即对。无问不答。相公有何指挥。<span class="科">生</span>院子。你是我心腹之人。有一件事和你商量。你休要走了我的消息。<span class="科">末</span>小人安敢。<span class="科">生</span>我自从离了父母妻室。来此赴选。不拟一擢高科。拜授当职。将谓数月之后。可作归计。谁知又被牛太师招为门婿。一向逗留在此。不得还家见父母一面。故此要和你商量个计策。<span class="科">末</span>相公。自古道不钻不穴。不道不知。小人每常间见相公忧闷不乐。岂知这般就里。相公何不说与夫人知道。<span class="科">生</span>院子。我夫人虽则贤慧。争奈老相公之势。炙手可热。待说与夫人知道。一霎时老相公得知。只道我去了不来。如何肯放我去。不如姑且隐忍。和夫人都瞒了。且待任满寻个归计。<span class="科">末</span>这的却是。老相公若还知道。如何肯放相公回去。<span class="科">生</span>院子。我如今要寄一封书家去。没个方便的人。欲待使人迳去。又怕老相公知道。你与我出街坊上体探。倘有我乡里人来此做买卖。待我寄一封家书回去。<span class="科">末</span>小人谨领便去。</p>
        
        <p class="落诗">终朝长相忆。<br />寻便寄书人。<br />眼望旌捷旗。<br />耳听好消息。</p>
        
        <h2 id=ch25 class="chapter"><span class="出题">第二十五出　祝发买葬</span></h2>
        
        <p class="曲"><span class="牌">金珑璁</span><span class="科">旦上</span>饥荒先自窘。那堪连丧双亲。身独自。怎支分。我衣衫都解尽。首饰并没分文。无计策。只得翦香云。</p>
        
        <p class="诵"><span class="牌">蝶恋花</span>万苦千辛难摆拨。力尽心穷。两泪空流血。裙布钗荆今已竭。萱花椿树连摧折。　　金刀盈盈明似雪。远照乌云。掩映愁眉月。一片孝心难尽说。一齐分付青丝发。</p>
        
        <p class="白">奴家前日婆婆没了。已得张太公周济。如今公公又没了。无钱资送。难再去求告他。我思想起来。没奈何了。只得翦下头发。卖几贯钞。为送终之用。虽然这头发值钱不多。也只把他做些意儿。恰似教化一般。苦。不幸丧双亲。求人不可频。聊将青丝发。断送白头人。</p>
        
        <p class="曲"><span class="牌">香罗带</span>一从鸾凤分。谁梳鬓云。妆台懒临生暗尘。那更钗梳首饰典无存也。<span class="夹白">头发。</span>是我担阁你度青春。如今又翦你资送老亲。翦发伤情也。怨只怨结发薄幸人。</p>
        
        <p class="曲"><span class="牌">前腔</span>思量薄幸人。辜奴此身。欲翦未翦。教我先泪零。我当初早披剃入空门也。做个尼姑去。今日免艰辛。<span class="夹白">咳。只有我的头发恁般苦。少甚么佳人的</span>珠围翠拥兰麝熏。<span class="夹白">呀。似这般狼狈呵。</span>我的身死兀自无埋处。说甚么翦头发愚妇人。</p>
        
        <p class="曲"><span class="牌">前腔</span>堪怜愚妇人。单身又贫。<span class="夹白">头发。我待不翦你呵。</span>开口告人羞怎忍。<span class="夹白">我待翦你呵。</span>金刀下处应心疼<a epub:type="noteref" href="#char06"><spu>注</spu></a>也。却将堆鸦髻舞鸾鬓。与乌鸟报答鹤发亲。教人道雾鬓云鬟女。断送霜鬟雪鬓人。<span class="科">翦下哭介</span></p><aside epub:type="footnote" id="char06"><p>「⿸疒𣳾」</p></aside>
        
        <p class="曲"><span class="牌">临江仙</span>连丧双亲无计策。只得翦下香鬟。非奴苦要孝名传。正是上山擒虎易。开口告人难。</p>
        
        <p class="白">头发既已翦下。免不得将去货卖。穿长街。抹短巷。叫一声卖头发。</p>
        
        <p class="曲"><span class="牌">梅花塘</span>卖头发。买的休论价。念我受饥荒。囊箧无些个。丈夫出去。那堪连丧了公婆。没奈何。只得翦头发资送他。</p>
        
        <p class="白">呀。怎的都没人买。</p>
        
        <p class="曲"><span class="牌">香柳娘</span>看青丝细发。看青丝细发。翦来堪爱。如何卖也没人买。这饥荒死丧。这饥荒死丧。怎教我女裙钗。当得恁狼狈。况连朝受馁。况连朝受馁。我的脚儿怎抬。其实难挨。<span class="科">做跌倒起介</span></p>
        
        <p class="曲"><span class="牌">前腔</span>往前街后街。往前街后街。并无人采。<span class="夹白">我待再叫一声。</span>咽喉气噎。无如之奈。<span class="夹白">苦。</span>我如今便死。我如今便死。暴露我尸骸。谁人与遮盖。<span class="夹白">天那。我到底也只是个死。</span>将头发去卖。将头发去卖。卖了把公婆葬埋。奴便死何害。</p>
        
        <p class="白"><span class="科">作倒介末上</span>慈悲胜念千声佛。造恶徒烧万炷香。今日蔡老员外病症不知如何。我且去看一看。呀。五娘子。你为何倒在街上。<span class="科">旦</span>苦。太公可怜见。救奴家则个。<span class="科">末杖扶介</span>五娘子。你手里拿着头发做甚么。<span class="科">旦</span>奴家公公又没了。无钱资送。只得把自己头发翦下。欲卖几文钞。为送终之用。<span class="科">末哭介</span>元来你公公又死了呵。你怎的不来和我商量。把这头发翦下做甚么。<span class="科">旦</span>奴家多番来定害公公。不敢再来相恼。<span class="科">末</span>呀。你说那里话。五娘子。</p>
        
        <p class="曲"><span class="牌">前腔</span>你儿夫曾付托。儿夫曾付托。我怎生违背。你无钱使用。我须当贷。你将头发翦下。将头发翦下。又跌倒在长街。都缘我之罪。<span class="科">合</span>叹一家破败。叹一家破败。否极何时泰来。各出珠泪。</p>
        
        <p class="曲"><span class="牌">前腔</span><span class="科">旦</span>谢公公慷慨。谢公公慷慨。把钱相贷。我公婆在地下相感戴。只恐奴身死也。恐奴身死也。兀自没人埋。<span class="夹白">公公。</span>谁还你恩债。<span class="科">合</span>叹一家破败。叹一家破败。否极何时泰来。各出珠泪。</p>
        
        <p class="白"><span class="科">末</span>五娘子。你先回家去。我即着人送些布帛米谷之类与你使用。<span class="科">旦</span>如此多谢公公。请收这头发。<span class="科">末</span>咳。难得难得。这是孝妇的头发。翦来断送公婆的。我留在家中。不惟传留做个话名。后日蔡伯喈回来。将与他看。也使他惶愧。</p>
        
        <p class="落诗">谢得公公救妾身。<br />伊夫曾托我亲邻。<br />从空伸出拿云手。<br />提起天罗地网人。</p>
        
        <h2 id=ch26 class="chapter"><span class="出题">第二十六出　拐儿绐误</span></h2>
        
        <p class="曲"><span class="牌">打球场</span><span class="科">净上</span>几年间。为拐儿。脱空说谎为最。遮莫你是怎生俌俏的。也落在我圈套。</p>
        
        <p class="白">自家脱空为活计。掏摸作生涯。剑舌鎗唇伶俐的。也引教他懵懂。虚脾甜口悭吝的。也哄教他妆风。乡贯何曾有定居。姓名谁人知真实。妆成圈套。见了的便自入来。做就机关。入着的怎生出去。骗了锺馗手里宝剑。拐了洞宾瓢里仙丹。果然来无迹。去无踪。对面骗人如撮弄。纵使和你行。和你坐。当场赚你怎埋冤。拐儿阵里先锋。哄局门中大将。何用剜墙穵壁。强如黑夜偷儿。不索挟斧持刀。真个白昼劫贼。正是天不生无禄之人。地不长无根之草。自家打听得蔡状元家住陈留。父母在堂。久无消息。他如今要寄家书回去。况我在陈留走得惯熟。颇习语音。不免妆扮做陈留人。假写他父母家书递与他。必有回音。倘或附带些金帛回家。也不见得觅却一个小富贵。便不然也索与我些路费回家。这里便是蔡状元府前。不免进入去咱。呀怎的不见一个人。我且咳嗽一声。<span class="科">末上</span>侯门深似海。不许外人敲。<span class="科">相见介</span>你是那里人。来此有甚勾当。<span class="科">净</span>小子从陈留来。蔡相公的老大人有家书在此。<span class="科">末</span>呀。我相公正要乘便寄家书回去。你来得恰好。待我请相公出来。<span class="科">请介生上</span></p>
        
        <p class="曲"><span class="牌">凤凰阁</span>寻鸿觅雁。寄个音书无便。谩劳回首望家山。和那白云不见。泪痕如线。想镜里孤鸾影单。</p>
        
        <p class="白"><span class="科">末</span>告相公得知。有一个汉子。说他从陈留郡来。有老相公的家书在此。<span class="科">生</span>快请他进来。<span class="科">相见介生</span>多承足下带得我家书来呵。<span class="科">净</span>小子奉老大人尊命。特递在此。<span class="科">净递书介</span></p>
        
        <p class="曲"><span class="牌">一封书</span><span class="科">生</span>一从你去离。我在家中常念你。功名事怎的。想多应折桂枝。幸得爹娘和媳妇。各保安康无祸危。<span class="夹白">谢天谢地。且喜家中多安乐。</span>见家书。可知之。及早回来莫更迟。</p>
        
        <p class="白">天那。我岂不要回去。争奈不由我。院子。你引乡亲到后堂茶饭。一面取纸笔。待我写家书。就附与他去。可取些金珠碎银过来。<span class="科">生写书介</span></p>
        
        <p class="曲"><span class="牌">下山虎</span>男邕百拜大人尊前。一自离膝下。顿经数年。目断万里关山。镇日望悬。一向那堪音信断。名利事。叹牵绾。谩劳珠泪涟。上表辞金殿。要辞了官。争奈君王不见怜。</p>
        
        <p class="曲"><span class="牌">蛮牌令</span>忽尔拜尊翰。激切意悬悬。幸喜爹娘和媳妇。尽安健。奈儿身淹留旅邸。不能彀承奉慈颜。匆匆的聊附寸笺。草草伏乞尊照不宣。</p>
        
        <p class="白">乡亲。我这一封书。并这金珠。托你将到俺家里。与老相公收下。传示家中大小。俺早晚便回来。教他放心。不须忧虑。<span class="科">净</span>小子理会得。<span class="科">生</span>这些碎银。送与乡亲路上做盘费。<span class="科">净</span>多谢。多谢。</p>
        
        <p class="曲"><span class="牌">驻马听</span><span class="科">生</span>书寄乡关。说起教人心痛酸。<span class="夹白">乡亲。</span>传示俺八旬爹妈。道与俺两月妻房。隔涉万水千山。啼痕缄处翠绡斑。梦魂飞绕银屏远。<span class="科">合</span>报道平安。想一家贺喜。只说道再相见。</p>
        
        <p class="曲"><span class="牌">前腔</span><span class="科">末</span>遥忆乡关。有个人人凝望眼。他频看飞雁。望断孤舟。倚遍危栏。见这银钩飞动彩云笺。又索玉筯界破残妆面。<span class="科">合前</span></p>
        
        <p class="曲"><span class="牌">前腔</span><span class="科">净</span>西出阳关。却叹今朝行路难。念取经年离别。跋涉万里程途。带着一纸云笺。只怕豺狼纷扰路途间。雁鸿怕不到家乡畔。<span class="科">合前</span></p>
        
        <p class="落诗">凭伊千里寄佳音。<br />说尽离人一片心。<br />须知相别经多载。<br />方信家书抵万金。</p>
        
        <h2 id=ch27 class="chapter"><span class="出题">第二十七出　感格坟成</span></h2>
        
        <p class="曲"><span class="牌">挂真儿</span><span class="科">旦上</span>四顾青山静悄悄。思量起暗里魂销。黄土伤心。丹枫染泪。谩把孤坟独造。</p>
        
        <p class="诵"><span class="牌">菩萨蛮</span>白杨萧瑟悲风起。天寒日淡空山里。虎啸与猿啼。愁人添惨凄。　　穷泉深杳杳。长夜何由晓。洒泪泣双亲。双亲闻不闻。</p>
        
        <p class="白">奴家自从丧了公婆。家中十分狼狈。昨已多承张太公。将公婆灵柩。搬得到山。免不得造一所坟茔。把公婆安葬了。争奈无钱倩人。难以再去求他。只得自家搬泥运土。<span class="科">裙包土介</span></p>
        
        <p class="曲"><span class="牌">五更转</span>把土泥独抱。麻裙裹来难打熬。空山静寂无人吊。但我情真实切。到此不惮劳。<span class="夹白">苦。</span>何曾见葬亲儿不到。又道是三匝围丧。那些个卜其宅兆。思量起是老亲合颠倒。<span class="夹白">公公。</span>你图他折桂看花早。不想自把一身。送在白杨衰草。谩自苦。<span class="科">作悲介</span>这苦凭谁告。</p>
        
        <p class="曲"><span class="牌">前腔</span>我只凭十爪。如何能彀坟土高。<span class="夹白">苦。</span>只见鲜血淋漓湿衣袄。<span class="夹白">天那。</span>我形衰力倦。死也只这遭。<span class="夹白">休休。</span>骨头葬处。任他血流好。此唤做骨血之亲。也教人称道。教人道赵五娘真行孝。<span class="夹白">苦。</span>心穷力尽形枯槁。只有这鲜血。到如今也出尽了。这坟成后。只怕我的身难保。</p>
        
        <p class="白">呀。我气力都用乏了。不免就此歇息睡一觉呵。</p>
        
        <p class="曲"><span class="牌">卜算子先</span>坟土未曾高。筋力还先倦。<span class="科">睡介山神上</span></p>
        
        <p class="曲"><span class="牌">粉蝶儿</span>赵女堪悲。天教小神相济。</p>
        
        <p class="白">善哉。善哉。吾乃当山土地。今奉玉帝敕旨。为见赵五娘行孝。特令差拨阴兵。与他并力筑造坟台。不免叫出南山白猿使者。北岳黑虎将军。前来听用。猿虎二将何在。<span class="科">净丑扮猿虎上外</span>吾奉玉帝敕旨。为见赵五娘独自在山筑坟。特差汝等率领阴兵。与他并力。汝等可变作人形。与他运化土石。务要顷刻完成。不得惊动孝妇。<span class="科">净丑</span>领法旨。<span class="科">造坟介</span>告大圣。坟台已成了。<span class="科">外</span>赵五娘。你抬起头来。听吾嘱付。</p>
        
        <p class="曲"><span class="牌">好姐姐</span>五娘听吾道语。吾特奉玉皇敕旨。怜伊孝心。故遣阴兵来助你。<span class="科">合</span>坟成矣。葬了二亲寻夫婿。改换衣装往帝畿。</p>
        
        <p class="白">赵五娘。你好生记着。正是大抵乾坤都一照。免教人在暗中行。<span class="科">外净丑下旦醒介</span></p>
        
        <p class="曲"><span class="牌">卜算子后</span>梦里分明有鬼神。想是天怜念。</p>
        
        <p class="白">呀。怪哉怪哉。奴家睡间。恍惚中似梦非梦。见神人嘱付道。坟已成了。教奴家前往京畿寻取丈夫。我思忖起来。独自一身。几时能彀得坟成。<span class="科">起看介</span>呀。果然这坟台都成了。谢天谢地。分明是神通变化。</p>
        
        <p class="曲"><span class="牌">五更转</span>怨苦知多少。两三人只道同做饿殍。<span class="夹白">公公婆婆。今日幸赖神明救济。成此坟台。你两人已得安妥。只一件。我未曾葬时节。也还恰象相亲傍的一般。如今葬了呵。</span>穷泉一闭无日晓。叹如今永别。再无由相倚靠。<span class="夹白">我死和公婆做一处埋呵。也得相伏侍。</span>只愁我死在他途道。我的骨头何由来到。从今去。<span class="夹白">坟呵。</span>只愿得中干燥。福子荫孙也都难料。<span class="夹白">呀。天那。</span>便做荫得个三公。也济不得亲老。泪暗滴。复把苍天来祷。<span class="科">末同丑带鉏器上</span></p>
        
        <p class="曲"><span class="牌">铧锹儿</span><span class="科">末</span>悲风四起吹松柏。山云黯淡日无色。<span class="科">丑</span>虎啸与猿啼。怎不惨戚。<span class="科">合</span>趱步前来到峭壁。都与孝妇添助力。</p>
        
        <p class="白"><span class="科">末</span>老夫张广才。只为蔡老员外夫妻相继弃世。亏杀他媳妇赵五娘子支持。如今又闻得他把裙包土。筑造坟台。我想人家造一所坟。没有千百工这不成。他独自一个女流。如何成得此事。不免带将小二。与他添助力气则个。呀。好怪哉。如何坟都成了。只见松柏森森绕四围。孤坟新土掩泉扉。五娘子。空山独自无人问。为筑坟台有阿谁。<span class="科">旦</span>太公。梦里鬼神多怪异。阴兵运石与搬泥。坟台成了亲分付。教奴寻婿到京畿。<span class="科">丑</span>公公。自古流传多有此。毕竟感格上苍知。长城哭倒称姜女。五娘子。你他日芳名一样题。<span class="科">合</span>正是善恶到头终有报。只争来早与来迟。</p>
        
        <p class="曲"><span class="牌">好姐姐</span><span class="夹白"><span class="科">旦</span>公公。</span>念奴血流满指。独自要坟成无计。深感老天。暗中相护持。<span class="科">合</span>坟成矣。葬了二亲寻夫婿。改换衣装往帝畿。</p>
        
        <p class="曲"><span class="牌">前腔</span><span class="夹白"><span class="科">末</span>五娘子。</span>老夫带领小二。待与你添助些力气。谁知有神暗中相救济。<span class="科">合前</span></p>
        
        <p class="曲"><span class="牌">前腔</span><span class="科">丑</span>你每真个见鬼。这松柏孤坟在何处。恰才小鬼是我妆扮的。<span class="科">合前</span></p>
        
        <p class="落诗">孝心感格动阴兵。<br />不是阴兵坟怎成。<br />万事劝人休碌碌。<br />举头三尺有神明。</p>
        
        <h2 id=ch28 class="chapter"><span class="出题">第二十八出　中秋望月</span></h2>
        
        <p class="曲"><span class="牌">念奴娇引</span><span class="科">贴上</span>楚天过雨。正波澄木落。秋容光净。谁驾玉轮来海底。碾破瑠璃千顷。环珮风清。笙箫露冷。人在清虚境。<span class="科">净丑</span>真珠帘卷。庾楼无限佳兴。</p>
        
        <p class="诵"><span class="牌">临江仙</span><span class="科">贴</span>玉作人间秋万顷。银葩点破瑠璃。<span class="科">净</span>瑶台风露冷仙衣。天香飘到处。此景有谁知。　　<span class="科">丑</span>未审明年明夜月。此时此景何如。<span class="科">贴</span>珠帘高卷醉琼卮。<span class="科">合</span>正是莫辞终夕劝。动是隔年期。</p>
        
        <p class="白"><span class="科">贴</span>老姥姥。今夜中秋。月色澄清。你与我请相公出来赏翫则个。<span class="科">净</span>是是。夫人请相公翫月。<span class="科">生内应介</span>我已睡了。不来。<span class="科">丑</span>你甚么嘴脸。可知道请他不来。<span class="科">贴</span>惜春。你再去请。<span class="科">丑</span>我去请。相公。夫人请相公出来翫月。<span class="科">生</span>来也。<span class="科">丑笑介</span>老姥姥。你看我嘴儿才动一动。相公就出来了。<span class="科">生上</span></p>
        
        <p class="曲"><span class="牌">生查子</span>逢人曾寄书。书去神亦去。今夜好清光。可惜人千万里。</p>
        
        <p class="白"><span class="科">贴</span>相公。今夜中秋。月色可爱。我请你赏翫一番。你没事推阻怎的。<span class="科">生</span>月色有甚好处。<span class="科">贴</span>相公。怎的不好。</p>
        
        <p class="诵"><span class="牌">酹江月</span>你看玉楼金气卷霞绡。云浪空光澄彻。丹桂飘香清思爽。人在瑶台银阙。<span class="科">生</span>影透凤帏。光窥罗帐。露冷蛩声切。关山今夜照人几处离别。　　<span class="科">净</span>须信离合悲欢。还如玉兔有阴晴圆缺。便做人生长宴会。几见冰轮皎洁。<span class="科">丑</span>此夜明多。隔年期远。莫放金樽歇。<span class="科">合</span>但愿人长久。年年同赏明月。<span class="科">饮酒介</span></p>
        
        <p class="曲"><span class="牌">念奴娇序</span><span class="科">贴</span>长空万里。见婵娟可爱。全无一点纤凝。十二栏杆光满处。凉浸珠箔银屏。偏称。身在瑶台。笑斟玉斝。人生几见此佳景。<span class="科">合</span>惟愿取年年此夜。人月双清。</p>
        
        <p class="曲"><span class="牌">前腔</span><span class="科">生</span>孤影。南枝乍冷。见乌鹊缥缈。惊飞栖止不定。万点苍山。何处是修竹吾庐三迳。追省。丹桂曾攀。嫦娥相爱。故人千里谩同情。<span class="科">合前</span></p>
        
        <p class="曲"><span class="牌">前腔</span><span class="科">贴</span>光莹。我欲吹断玉箫。乘鸾归去。不知风露冷瑶京。环佩湿。似月下归来飞琼。那更。香雾云鬟。清辉玉臂。广寒仙子也堪并。<span class="科">合前</span></p>
        
        <p class="曲"><span class="牌">前腔</span><span class="科">生</span>愁听。吹笛关山。敲砧门巷。月中都是断肠声。人去远。几见明月亏盈。惟应。边塞征人。深闺思妇。怪他偏向别离明。</p>
        
        <p class="曲"><span class="牌">古轮台</span><span class="科">净</span>峭寒生。鸳鸯瓦冷玉壶冰。栏杆露湿人犹凭。贪看玉镜。况万里清明。皓彩十分端正。三五良宵。此时独胜。<span class="科">丑</span>把清光都付与酒杯倾。从教酩酊𢬵<a epub:type="noteref" href="#char05"><spu>注</spu></a>夜深沉醉还醒。酒阑绮席。漏催银箭。香销金鼎。斗转与参横。银河耿。辘轳声已断金井。</p><aside epub:type="footnote" id="char05"><p>「⿰扌弃」</p></aside>
        
        <p class="曲"><span class="牌">前腔</span><span class="科">净</span>闲评。月有圆缺阴晴。人世上有离合悲欢。从来不定。深院闲庭。处处有清光相映。也有得意人人。两情畅咏。也有独守长门伴孤另。君恩不幸。<span class="科">丑</span>有广寒仙子娉婷。孤眠长夜。如何挨得更阑寂静。此事果无凭。但愿人长久。小楼翫月共同登。</p>
        
        <p class="曲"><span class="牌">余文</span><span class="科">众</span>声哀诉。促织鸣。<span class="科">贴</span>俺这里欢娱未罄。<span class="科">生</span>他几处寒衣织未成。</p>
        
        <p class="落诗">今宵明月正团圆。<br />几处凄凉几处諠。<br />但愿人生得久长。<br />年年千里共婵娟。</p>
        
        <h2 id=ch29 class="chapter"><span class="出题">第二十九出　乞丐寻夫</span></h2>
        
        <p class="曲"><span class="牌">胡捣练</span><span class="科">旦上</span>辞别去。到荒坵。只愁出路煞生受。画取真容聊借手。逢人将此免哀求。</p>
        
        <p class="白">鬼神之道。虽则难明。感应之理。未尝不信。奴家昨日独自在山筑坟。正睡间。忽梦一神人。自称当山土地。带领阴兵。与奴家助力。却又嘱付教奴家改换衣装。迳往长安寻取丈夫。待觉来。果然坟台并已完备。这的分明是神通护持。正是宁可信其有。不可信其无。今二亲既已葬了。只得改换衣装。扮作道姑。将琵琶做行头。沿街上弹几个行孝的曲儿。抄化将去。只是一件。我几年间和公婆厮守。如何舍得一旦撇了他。奴家自幼薄晓得些丹青。何似想像画取公婆真容。背着一路去也似相亲傍的一般。但遇小祥忌辰。展开与他烧些香纸。奠些酒饭。也是奴家一点孝心。不免就此画描真容则个。<span class="科">描画介</span></p>
        
        <p class="曲"><span class="牌">三仙桥</span>一从他每死后。要相逢不能彀。除非梦里暂时略聚首。苦要描描不就。暗想像。教我未描先泪流。描不出他苦心头。描不出他饥症候。描不出他望孩儿的睁睁两眸。只画得他发飕飕。和那衣衫敝垢。<span class="夹白">休休。</span>若画做好容颜。须不是赵五娘的姑舅。</p>
        
        <p class="曲"><span class="牌">前腔</span>我待要画他个庞儿带厚。他可又饥荒消瘦。我待要画他个庞儿展舒。他自来长恁面皱。若画出来真是丑。那更我心忧。也做不出他欢容笑口。<span class="夹白">不是我不会画着那好的。我从嫁来他家。</span>只见他两月稍优游。其余都是愁。<span class="夹白">那两月稍优游。我又忘了。这三四年间。</span>我只记他形衰貌朽。<span class="夹白">这真容呵。</span>便做他孩儿收。也认不得是当初父母。<span class="夹白">休休。</span>纵认不得是蔡伯喈当初爹娘。须认得是赵五娘近日来的姑舅。</p>
        
        <p class="白">真容既已描就了。就在这里烧些香纸。奠些酒饭。拜别了公婆出去。<span class="科">拜辞介</span></p>
        
        <p class="曲"><span class="牌">前腔</span><span class="夹白">公公婆婆。</span>非是奴寻夫远游。只怕我公婆绝后。奴见夫便回。此行安敢久。<span class="夹白">苦。</span>路途中奴怎走。望公婆相保佑。我出外州。<span class="夹白">天那。</span>他兀自没人看守。如何来相保佑。<span class="夹白">这坟呵。</span>只怕奴去后。冷清清有谁来祭扫。纵使遇春秋。一陌纸钱怎有。<span class="夹白">休休。</span>你生是受冻馁的公婆。死做个绝祭祀的姑舅。</p>
        
        <p class="白">奴家既辞了坟墓。只得背了真容。便索去辞张太公。呀。如何恰好张太公来也。<span class="科">末上</span>衰柳寒蝉不可闻。金风败叶正纷纷。长安古道休回首。西出阳关无故人。<span class="科">旦</span>奴家适间拜辞了坟茔。正要到宅上来告别。<span class="科">末</span>呀。五娘子。你几时去。<span class="科">旦</span>太公。奴家今日就行了。<span class="科">末</span>你背的是甚么画。<span class="科">旦</span>是奴公婆的真容。待将路上去借手乞告些盘缠。早晚与他烧香化纸。<span class="科">末</span>是谁画的。<span class="科">旦</span>是奴家将就描摹的。<span class="科">末</span>五娘子。你孝心所感。一定逼真。借我看一看。咳。画得像。画得像。<span class="科">作悲介</span>老员外。老安人。</p>
        
        <p class="诵"><span class="牌">鹧鸪天</span>死别多应梦里逢。谩劳孝妇写遗踪。可怜不得图家庆。辜负丹青泣画工。　　衣破损。鬓鬔松。千愁万恨在眉峰。只怕蔡郎不识年来面。赵女空描别后容。</p>
        
        <p class="白">五娘子。我听得你要远行。将几贯钱与你路上少助些盘缠。<span class="科">旦</span>多多定害公公了。奴家又有不识进退之恳。奴家去后。公婆坟茔。早晚望太公可怜见。看这两个老的在日之面。与奴家看管则个。<span class="科">末</span>这个不妨。你但放心前去。老夫少不得如此。<span class="科">拜辞介</span></p>
        
        <p class="曲"><span class="牌">忆多娇</span><span class="夹白"><span class="科">旦</span>公公。</span>他魂渺漠。我没倚托。程途万里。教我怀夜壑。此去孤坟望公公看着。<span class="科">合</span>举目潇索。满眼盈盈泪落。</p>
        
        <p class="曲"><span class="牌">前腔</span><span class="夹白"><span class="科">末</span>五娘子。</span>我承委托。当领略。这孤坟我自看守。决不爽约。但愿你途中身安乐。<span class="科">合前</span></p>
        
        <p class="曲"><span class="牌">鬭黑麻</span><span class="科">旦</span>奴深谢公公。便相允诺。从来的深恩怎敢忘却。只怕途路远。体怯弱。病染灾缠。衰力倦脚。<span class="科">合</span>孤坟寂寞。路途滋味恶。两处堪悲。万愁怎摸。</p>
        
        <p class="曲"><span class="牌">前腔</span><span class="科">末</span>伊夫婿多应是贵官显爵。伊家去须当审个好恶。<span class="夹白">五娘子。</span>只怕你这般乔打扮。他怎知觉。一贵一贫。怕他将错就错。<span class="科">合前旦</span></p>
        
        <p class="白">公公。奴家拜别去也。<span class="科">末</span>五娘子且慢着。老夫还有几句言语嘱付你。<span class="科">旦</span>望公公指教。<span class="科">末</span>五娘子。你少长闺门。岂识路途。当初蔡郎未别时节。你青春正媚。你如今又遭这饥荒贫苦。貌怯身单。正是桃花岁岁皆相似。人面年年自不同。蔡郎临别之后。可不道来。<span class="科">旦</span>公公。他道甚的。<span class="科">末</span>他道是若有寸进。即便回来。如今年荒亲死。一竟不回。你知他心腹事如何。正是画虎画皮难画骨。知人知面不知心。唉。蔡郎元是读书人。一举成名天下闻。久留不知因个甚。年荒亲死不回门。五娘子。你去京城须仔细。逢人下气问虚真。若见蔡郎谩说千般苦。只把琵琶语句诉元因。未可便说他妻子。未可便说丧双亲。未可便说裙包士。未可便说翦香云。若得蔡郎思故旧。可怜张老一亲邻。我今年已七十岁。比你公公少一旬。你去时犹有张老来相送。你回时不知张老死和存。我送你去呵。正是流泪眼观流泪眼。断肠人送断肠人。<span class="科">哭介旦</span>谢得公公训诲。奴家铭心镂骨。不敢有忘。如今只得告别去也。<span class="科">末</span>五娘子。早去早回。</p>
        
        <p class="落诗">为寻夫婿别孤坟。<br />只怕儿夫不认真。<br />惟有感恩并积恨。<br />万年千载不成尘。</p>
        
        <h2 id=ch30 class="chapter"><span class="出题">第三十出　瞷询衷情</span></h2>
        
        <p class="曲"><span class="牌">菊花新</span><span class="科">生上</span>封书远寄到亲闱。又见关河朔雁飞。梧叶满庭除。争似我闷怀堆积。</p>
        
        <p class="诵"><span class="牌">生查子</span>封书寄远人。寄上万里亲。书去神亦去。兀然空一身。</p>
        
        <p class="白">自家喜得家书。报道平安。已曾修书附回家去。不知何如。这几日常怀想念。翻成愁闷。正是虽无千丈线。万里系人心。<span class="科">贴上</span></p>
        
        <p class="曲"><span class="牌">意难忘</span>绿鬓仙郎。懒拈花弄柳。劝酒持觞。眉颦知有恨。何事苦相防。<span class="夹白"><span class="科">生</span>夫人。</span>些个事恼人肠。<span class="夹白"><span class="科">贴</span>相公。</span>试说与何妨。<span class="科">生</span>只怕你寻消问息。添我凄惶。</p>
        
        <p class="白"><span class="科">贴</span>古人云。颦有为颦。笑有为笑。是以君子当食不嗟。临乐不叹。无事而戚。谓之不祥。相公。你自来我家。不明不暗。如醉如痴。镇日忧闷。为着甚的。还少了吃的。少了穿的。相公。我待道你少吃的呵。</p>
        
        <p class="曲"><span class="牌">红衲袄</span>你吃的是煮猩唇和烧豹胎。<span class="夹白">我待道你少穿的呵。</span>你穿的是紫罗襕。系的是白玉带。<span class="夹白">你出入呵。</span>我只见五花头踏在你马前摆。三簷伞儿在你头上盖。<span class="夹白">相公休怪奴家说。</span>你本是草庐中一秀才。如今做着汉朝中梁栋材。你有甚不足。只管锁了眉头也。唧唧哝哝不放怀。</p>
        
        <p class="白"><span class="科">生</span>夫人。你道我有穿的呵。</p>
        
        <p class="曲"><span class="牌">前腔</span>我穿的是紫罗襕。倒拘束得我不自在。我穿的是皂朝靴。怎敢胡去踹。<span class="夹白">你道我有吃的呵。</span>我口里吃几口慌张张要办事的忙茶饭。手里拿着个战兢兢怕犯法的愁酒杯。倒不如严子陵登钓台。怎做得扬子云阁上灾。<span class="夹白">似我这般样为官呵。</span>只管待漏随朝。可不误了秋月春花也。干碌碌头又早白。</p>
        
        <p class="白"><span class="科">贴</span>相公。我知道了。</p>
        
        <p class="曲"><span class="牌">前腔</span>莫不是丈人行性气乖。<span class="夹白"><span class="科">生</span>不是。<span class="科">贴</span></span>莫不是妾跟前缺管待。<span class="夹白"><span class="科">生</span>不是。<span class="科">贴</span></span>莫不是画堂中少了三千客。<span class="夹白"><span class="科">生</span>不是。<span class="科">贴</span></span>莫不是绣屏前少了十二钗。<span class="夹白"><span class="科">生</span>也不是。<span class="科">贴</span>相公呵。</span>这意儿教人怎猜。这话儿教人怎解。<span class="夹白">我今番猜着你了。</span>敢只是楚馆秦楼。有个得意人儿也。闷恹恹常挂怀。</p>
        
        <p class="白"><span class="科">生</span>夫人。不是。</p>
        
        <p class="曲"><span class="牌">前腔</span>有个人儿在天一涯。<span class="夹白">天那。我不能勾见他。</span>只落得脸销红眉锁黛。<span class="夹白"><span class="科">贴</span>我道甚么来。可知哩。<span class="科">生</span>不是。</span>我本是伤秋宋玉无聊赖。有甚心情去恋着闲楚台。<span class="夹白"><span class="科">贴</span>相公。你有甚事。明说与奴家知道。<span class="科">生</span>夫人。</span>三分话儿只恁猜。一片心儿直恁解。<span class="夹白"><span class="科">贴</span>你有话如何不对我说。<span class="科">生</span>罢罢。夫人。</span>你休缠得我无言。若还提起那筹儿也。扑簌簌泪满腮。</p>
        
        <p class="白"><span class="科">贴</span>由你。由你。我若不解劝。你又只管忧闷。待问着你。你又遮瞒我。我也莫奈何。相公。夫妻何事苦相防。莫把闲愁积寸肠。难道各人自扫门前雪。莫管他家瓦上霜。<span class="科">贴虚下潜听介生</span>天那。自古道难将我语和他语。未卜他心似我心。自家娶妻两月。别亲数年。朝夕思想。翻成愁闷。我这新娶的媳妇。虽则贤慧。我待将此事和他说。他也肯教我回去。只是他的爹爹。若知我有媳妇在家。如何肯放我回去。不如姑且隐忍。改日求一乡郡除授。那时却回去见双亲便了。咳。夫人。非是隄防你太深。只缘伊父苦相禁。正是夫妻且说三分话。<span class="科">贴</span>呀。我理会得了。你道是未可全抛一片心。好好。你瞒我也由你。只是你爹娘和媳妇嗟怨你。</p>
        
        <p class="曲"><span class="牌">江头金桂</span><span class="夹白"><span class="科">贴</span>相公。</span>我怪得你终朝𫬟<a epub:type="noteref" href="#char07"><spu>注</spu></a>喑。只道你缘何愁闷深。教咱猜着哑谜。为你沉吟。那筹儿没处寻。我和你共枕同衾。你瞒我则甚。你自撇了爹娘媳妇。屡换光阴。他那里须怨着你没音信。笑伊家短行。笑伊家短行。无情忒甚。到如今。兀自道且说三分话。未可全抛一片心。</p><aside epub:type="footnote" id="char07"><p>「⿰口颠」</p></aside>
        
        <p class="曲"><span class="牌">前腔</span><span class="夹白"><span class="科">生</span>夫人。</span>非是我声吞气忍。只为你爹行势逼临。怕他知我要归去。将人厮禁。要说又将口噤。我待解朝簪。再图乡任。<span class="夹白">那时节呵。</span>他不隄防着我。须遣我到家林。我和你双双两人归昼锦。<span class="夹白">苦。</span>我双亲老景。我双亲老景。存亡未审。<span class="夹白">我实不瞒你。前日曾附一封书回去。</span>只怕雁杳鱼沉。<span class="夹白"><span class="科">贴</span>你既有书信附去。怎的也没有回报。<span class="科">生</span></span>又不是烽火连三月。真个家书抵万金。</p>
        
        <p class="白"><span class="科">贴</span>元来如此。我去对爹爹说。和你同去便了。<span class="科">生</span>你爹爹如何肯放我回去。你目休说破了。<span class="科">贴</span>不妨事。我爹爹身为太师。风化所关。具瞻在望。终不然恁的不顾仁义。<span class="科">生</span>你休说。不济事。干枉了。<span class="科">贴</span>相公。你不必忧虑。我自有道理。不由我爹爹不从。</p>
        
        <p class="落诗">雪隐鹭鹚飞始见。<br />柳藏鹦鹉语方知。<br />假如染就乾红色。<br />也被傍人讲是非。</p>
        
        <h2 id=ch31 class="chapter"><span class="出题">第三十一出　几言谏父</span></h2>
        
        <p class="曲"><span class="牌">西地锦</span><span class="科">外上</span>好怪吾家门婿。镇日不展愁眉。教人心下常萦系。也只为着门楣。</p>
        
        <p class="白">入门休问荣枯事。观着容颜便得知。自家招赘蔡伯喈为婿。可谓得人。只一件。他自从到此。眉头不展。面带忧容。不知为着甚么。必有缘故。且待女孩儿出来问他。便知端的。<span class="科">贴上</span></p>
        
        <p class="曲"><span class="牌">前腔</span>只道儿夫何意。如今就里方知。万里家山。要同归去。未审爹意何如。</p>
        
        <p class="白"><span class="科">外</span>孩儿。吾老入桑榆。自叹吾之皓首。汝身乖琴瑟。每为汝而懊怀。夫婿何故忧愁。孩儿必知端的。<span class="科">贴</span>告爹爹得知。他娶妻六十日。即赴科场。别亲三五年。竟无消息。温凊之礼既缺。伉俪之情何堪。今欲归故里。辞至尊家尊而同行。待共事高堂。执子道妇道以尽礼。<span class="科">外怒介</span>呀。我乃紫阁名公。汝是香闺艳质。何必顾此糟糠妇。焉能事此田舍翁。他久别双亲。何不寄一封之音信。汝从来娇养。安能涉万里之程途。休惑夫言。唯从父命。<span class="科">贴</span>爹爹。曾观典籍。未闻妇道而不拜舅姑。试论纲常。岂有子职而不事父母。若重唱随之义。富尽定省之仪。彼荆钗布裙。既已独奉亲闱之甘旨。此金屏绣褥。岂可久恋监宅之欢娱。爹爹身居相位。坐理朝纲。岂可断他人父子之恩。绝他人夫妇之义。使伯喈有贪妻之爱。不顾父母之愆。俾孩儿有违夫之命。不事舅姑之罪。望爹爹容恕。特赐矜怜。<span class="科">外</span>休胡说。他既有媳妇在家。你去做甚么。</p>
        
        <p class="曲"><span class="牌">狮子序</span><span class="夹白"><span class="科">贴</span>爹爹。</span>他媳妇虽有之。念奴家须是他孩儿次妻。那曾有媳妇不侍亲闱。<span class="夹白"><span class="科">外</span>孩儿。你去有甚么勾当。<span class="科">贴</span></span>若论做媳妇的道理。须当奉饮食。问寒喧。相扶持苹蘩中馈。<span class="夹白"><span class="科">外</span>便做有许多勾当。他有媳妇在家里。你不去也不妨。<span class="科">贴</span>爹爹。</span>又道是养儿代老。积谷防饥。</p>
        
        <p class="白"><span class="科">外</span>既道是养儿代老。积谷防饥。何似当初休教他来应举。</p>
        
        <p class="曲"><span class="牌">太平歌</span><span class="夹白"><span class="科">贴</span>爹爹。</span>他求科举。指望锦衣归。不想道爹爹留他为女婿。<span class="夹白"><span class="科">外</span>这个是有缘千里能相会。须强他不得。<span class="科">贴</span></span>他埋冤洞房花烛夜。那些个千里能相会。只要保全金榜挂名时。他事急且相随。</p>
        
        <p class="白"><span class="科">外</span>孩儿。你到说我不是。这般埋冤着我。</p>
        
        <p class="曲"><span class="牌">赏宫花</span><span class="科">贴</span>他终朝惨凄。我如何忍见之。<span class="夹白"><span class="科">外</span>他自惨凄。你管他怎的。<span class="科">贴</span></span>若论为夫妇。须是共欢娱。<span class="夹白"><span class="科">外</span>你对他说。他若在这里。我教他做个大大的官。<span class="科">贴</span>爹爹。</span>他数载不通鱼雁信。枉了十年身到凤凰池。</p>
        
        <p class="白"><span class="科">外</span>呀。你听着丈夫的言语。却不听我说。这妮子好痴迷呵。</p>
        
        <p class="曲"><span class="牌">降黄龙</span><span class="夹白"><span class="科">贴</span>爹爹。</span>须知。非奴痴迷。已嫁从夫。怎违公议。<span class="夹白"><span class="科">外</span>孩儿你去也不妨。只是我没个亲人在傍。如何舍得你去。<span class="科">贴</span></span>爹犹念女。怎教他爹娘不念孩儿。<span class="夹白"><span class="科">外</span>孩儿。不是我不放你去。他既有媳妇在家。你去时节。只怕担阁了你。<span class="科">贴</span></span>休提。纵把奴担阁。比担阁他媳妇何如。<span class="夹白"><span class="科">外</span>便不然只教蔡伯喈自去便了。<span class="科">贴</span>爹爹。</span>那些个夫唱妇随。嫁鸡逐鸡飞。</p>
        
        <p class="白"><span class="科">外</span>孩儿。他是贫贱之家。你如何伏侍他的父母。</p>
        
        <p class="曲"><span class="牌">大圣乐</span><span class="夹白"><span class="科">贴</span>爹爹。</span>婚姻事难论高低。若论高低何似休嫁与。假饶亲贱孩儿贵。终不然便抛弃。<span class="夹白"><span class="科">外</span>他自有媳妇。你管他做甚么。<span class="科">贴</span></span>奴须是他亲生儿子亲媳妇。难道他是谁人我是谁。<span class="夹白"><span class="科">外</span>孩儿。据你说起来。我到说得不是了。<span class="科">贴</span></span>爹居相位。怎说着伤风败俗非理的言语。</p>
        
        <p class="白"><span class="科">外怒介</span>这妮子无礼。却将言语来冲撞我。我的言语到不中听呵。孩儿。夫言中听父言违。懊恨孩儿见识迷。我本将心托明月。谁知明月照沟渠。<span class="科">外下贴</span>自古道酒逢知己千锺少。话不投机半句多。好笑我爹爹不顾仁义。却道奴家把言语冲撞他。昨日我丈夫教我休说破。我如今有何颜见他。只得且在此坐一坐。寻思个道理去回他则个。<span class="科">闷坐介生上</span></p>
        
        <p class="曲"><span class="牌">称人心</span>撇呆打堕。早被那人瞧破。他要同归。知他爹怎么。我料想他每不允诺。<span class="夹白">呀。夫人。</span>你缘何独坐。<span class="夹白">想你爹爹不肯么。</span>伊家道俐齿伶牙。争奈爹行不可。</p>
        
        <p class="曲"><span class="牌">前腔</span><span class="夹白"><span class="科">贴</span>天那。</span>我爹爹全不顾人笑呵。这其间只是我见差。祸根芽从此起。灾来怎躲。<span class="夹白">相公。</span>他道我从着夫言。骂我不听亲话。</p>
        
        <p class="曲"><span class="牌">红衫儿</span><span class="夹白"><span class="科">生</span>夫人。</span>你不信我。教伊休说破。到此如何。算你爹心性。我岂不料过。我为甚乱掩胡遮。也只为着这些。你直待要打破砂锅。是你招灾揽祸。</p>
        
        <p class="曲"><span class="牌">前腔</span><span class="科">贴</span>不想道相挜靶。这做作难禁架。我见你每每咨嗟要调和。谁知好事多磨起风波。<span class="夹白">相公。</span>把你陷在地网天罗。如何不怨我。<span class="夹白">天那。</span>懊恨只为我一个。却担阁了两下。</p>
        
        <p class="曲"><span class="牌">醉太平</span><span class="科">生</span>蹉跎。光阴易谢。纵归去晚景之计如何。名缰利锁。牢络在海角天涯。知么。多应我老死在京华。孝情事一笔都勾罢。<span class="夹白">苦。</span>这般摧挫。伤情万感。泪珠偷堕。</p>
        
        <p class="曲"><span class="牌">前腔</span><span class="科">贴</span>非诈。奴甘死也。纵奴不死时。君去须不可。<span class="夹白"><span class="科">生</span>夫人。你如何说这话。<span class="科">贴</span>相公。</span>奴身值甚么。只因奴误你一家。差讹。假饶做夫妇也难和。你心怨我心萦挂。奴身拚舍。成伊孝名。救伊爹妈。</p>
        
        <p class="白"><span class="科">生</span>夫人。你不要这般说。万一你爹爹知之。反加谴责。<span class="科">贴</span>相公。妾当初勉承父命。遣事君子。不想君家有白发之父母。青春之妻房。致君衷肠不满。名行有亏。如今思之。误君之父母者。妾也。误君之妻房者。妾也。使君为不孝薄幸之人。亦妾也。妾之罪大矣。纵偷生于今世。亦公议所不容。昔者聂政姊死。倚尸傍以成弟之名。王陵母死。伏剑下以全子之节。妾岂爱一身。误君百行。妾当死于地下。以谢君家。小则可以解君之萦挂。大则可以救君之父母。近则可以成孝子之令名。远则可以免后世之公议。妾死何憾焉。<span class="科">生</span>夫人。你只知其一。不知其二。古人云。身体发肤。受之父母。不敢毁伤。岂可陷亲于不义。此事决然不可。<span class="科">贴</span>相公。你也说得是。只是累你一时回去不得。如何是好。<span class="科">生</span>夫人且慢着。怕你爹爹也有回心转意时节。且更宁耐看如何。</p>
        
        <p class="落诗">一心只欲转家乡。<br />争奈爹行不忖量。<br />大风吹倒梧桐树。<br />自有傍人说短长。</p>
        
        <h2 id=ch32 class="chapter"><span class="出题">第三十二出　路途劳顿</span></h2>
        
        <p class="曲"><span class="牌">月云高</span><span class="科">旦上</span>路途多劳倦。行行甚时近。未到洛阳城。盘缠多使尽。回首孤坟。空教奴望孤影。<span class="夹白">天那。</span>他那里。谁偢采。俺这里。谁投奔。正是西出阳关无故人。须信道家贫不是贫。</p>
        
        <p class="诵"><span class="牌">苏幕遮</span>怯山登。愁水渡。暗忆双亲。泪把麻裙渍。回首孤坟何处是。两下萧条。一样愁难诉。　　玉消容。莲困步。愁寄琵琶。弹罢添凄楚。惟有真容时时顾。惟悴相看。无语凄惶苦。</p>
        
        <p class="白">奴家为寻丈夫。在路途上多少狼狈。况独自一身。拿着一个琵琶。背着二亲真容。登高履险。宿水餐风。其实难挨。只是一件。若去到洛阳。寻见丈夫。相逢如故。也不枉了这遭辛苦。倘或他驷马高车。前呼后拥。见奴家这般褴缕。不肯相认。可不担阁了奴家。</p>
        
        <p class="曲"><span class="牌">前腔</span>暗中思忖。此去好无准。只怕他身荣贵。把咱不厮认。若是他不偢采。空教奴受艰辛。他未必忘恩义。我这里自闲评论。他须记一夜夫妻百夜恩。怎做得区区陌路人。</p>
        
        <p class="白">唉。只一件。</p>
        
        <p class="曲"><span class="牌">前腔</span>他在府堂深隐。奴身怎生进。他在驷马高车上。又难将他认。<span class="夹白">我有个道理。</span>若到他跟前。只提起二亲真容。<span class="夹白">天那。</span>又怕消瘦了庞儿。他犹难十分信。<span class="夹白">呀。</span>他不到得非亲却是亲。我自须防仁不仁。</p>
        
        <p class="落诗">哽咽无言对二真。<br />千山万水好艰辛。<br />见说洛阳花似锦。<br />只恐来时不遇春。</p>
        
        <h2 id=ch33 class="chapter"><span class="出题">第三十三出　听女迎亲</span></h2>
        
        <p class="曲"><span class="牌">番卜算</span><span class="科">外</span>儿女话堪听。使我心疑惑。暗中思忖觉前非。有个团圆策。</p>
        
        <p class="白">自古道良药苦口利于病。忠言逆耳利于行。昨日女孩儿要和伯喈归去。同事双亲。自家不肯放他去。却将几句言语冲撞我。我一时不胜焦躁。如今寻思起来。他的言语。句句有理。节节堪听。待要放他回去。只虑他幼长闺门。难涉路途。况俺年老。无人奉侍。如何放得他去。如今有个道理。不免使一个人。多与盘缠。教他径去陈留。将蔡伯喈爹娘和媳妇都迎取来。多少是好。不免叫孩儿和伯喈过来商议则个。<span class="科">生贴同上</span></p>
        
        <p class="曲"><span class="牌">前腔</span><span class="科">生</span>泪眼滴如珠。愁事萦如织。<span class="科">贴</span>早知今日悔当初。何似休明白。</p>
        
        <p class="白"><span class="科">相见介外</span>孩儿。你夜来的说话。我仔细寻思起来。都说得有理。我欲待教你同女婿回去。路途跋涉。这个也难。不如迳使人去陈留。取他爹妈媳妇来做一处居住。你两人心下如何。<span class="科">贴</span>这个随爹爹主张。<span class="科">生</span>若得如此。感恩非浅。<span class="科">外</span>院子李旺何在。<span class="科">丑上</span>频听指挥黄阁下。又闻呼唤画堂前。老相公有何使令。<span class="科">外</span>李旺。我要差你去陈留走一遭。<span class="科">丑</span>去做甚么。<span class="科">外</span>差你去那里接取蔡状元的老员外老安人小娘子三人。来我府中同住。<span class="科">丑</span>如此李旺不去。<span class="科">贴</span>李旺你去请得来。我重重赏你。<span class="科">丑</span>夫人。你如今说道重重赏我。只怕取得他小娘子来时。夫人又要和他争大争小。到那时节。可不埋冤李旺。那里还肯把东西赏我。<span class="科">外</span>休闲说。我如今修一封书去相请。外有银钱与你一路去做盘缠。休得落后了。<span class="科">生</span>李旺。你去时节。须要多方询问。若是来时。路途上千万小心承直。<span class="科">丑</span>不妨。我出路惯便。自有分晓。</p>
        
        <p class="曲"><span class="牌">四边静</span><span class="夹白"><span class="科">外</span>李旺。</span>你去陈留仔细询端的。专心去寻觅。请过两三人。途中好承直。<span class="科">合</span>休忧怨忆。寄书咫尺。眼望旌捷旗。耳听好消息。</p>
        
        <p class="曲"><span class="牌">前腔</span><span class="科">生</span>只怕饥荒散乱无踪迹。他存亡也难测。何况路途间。难禁这劳役。<span class="科">合前</span></p>
        
        <p class="曲"><span class="牌">福马郎</span><span class="夹白"><span class="科">贴</span>李旺。</span>你休说新婚在牛氏宅。<span class="夹白"><span class="科">外</span>孩儿。便说又待怎的。<span class="科">贴</span></span>他须怨我相担误。归未得。只恐傍人闻之把奴责。<span class="科">合</span>若是到京国。相逢处做个好筵席。</p>
        
        <p class="曲"><span class="牌">前腔</span><span class="夹白"><span class="科">丑</span>相公。</span>多与我盘缠添气力。万水千山路。曾惯历。<span class="科">拜介</span>辞却恩官去。管取好消息。<span class="科">合前</span></p>
        
        <p class="落诗">限伊半载望回音。<br />路上看承须小心。<br />但愿应时还得见。<br />果然胜似岳阳金。</p>
        
        <h2 id=ch34 class="chapter"><span class="出题">第三十四出　寺中遗像</span></h2>
        
        <p class="白"><span class="科">末扮五戒上</span>年老心闲无外事。麻衣草座亦容身。相逢尽道休官好。林下何曾见一人。自家乃是弥陀寺中一个五戒便是。今日俺寺中建一个无碍道场。不拣甚么人。或是荐悼双亲。保安身己的。都来这里聚会。真个好寺院好道场呵。<span class="科">内问介</span>怎见得好寺院。<span class="科">末</span>但见兰若庄严。莲台整肃。佛殿嵯峨耀金璧。回廊缭绕画丹青。千层塔高耸侵云。半空中时闻清铎。七宝楼晶光耀日。六时里频扣洪钟。松下山门。红尘不到。竹边僧舍。白日难消。阿罗汉神像威仪。如灵山三十六万亿佛祖。比丘僧戒行清洁。似秪园千二百五十人俱。且看旛影石坛高。惟有棋声花院静。休提清净法界。且说严肃道场。只见珠幢宝盖影飘飖。玉磬金钟声断续。龙瓶中插九品红莲。开净土春秋不老。凤蜡内吐千枝绛蕊。照佛天昼夜常明。齐整整的贝叶同翻。扑簌簌的天花乱坠。旃檀林里。爇着清净香道德香。香积厨中。献这禅悦食法喜食。人人在十洲三岛。个个净五蕴六根。击大法鼓。吹大法螺。仙乐一齐奏动。开甘露门。入甘露城。幽魂尽获超升。正是寄言苦海林中客。好向灵山会上修。今日寺中建设大会。怕有官员贵客来此游玩。不免将着疏头就抄化几文香钱。添助支费。道犹未了。远远望见两个官人来到。<span class="科">净丑扮风子上</span></p>
        
        <p class="曲"><span class="牌">缕缕金</span><span class="科">净</span>胡厮𠲮<a epub:type="noteref" href="#char08"><spu>注</spu></a>两乔才。家中无宿火。有甚强追陪。<span class="科">丑</span>我自来妆风子。如今难悔。向丛林深处且徘徊。特来看佛会。</p><aside epub:type="footnote" id="char08"><p>「⿰口巠」</p></aside>
        
        <p class="白"><span class="科">末</span>官人请坐告茶。<span class="科">净</span>五戒。你这佛会。支费太多。<span class="科">末</span>便是。官人休怪冒凟。今日天与之幸。得遇两位贵客到此。斗胆抄化几文香钱。添助支费则个。<span class="科">丑</span>五戒。你要抄化。将疏头来看。钱是傥来之物。那里不使。那里不用。<span class="科">净</span>兄弟。你说得是。俺这般人。那一日不使几贯钞。我便舍他五锭。<span class="科">丑</span>我也舍他五锭。<span class="科">末</span>如此多谢官人。<span class="科">净</span>呀。远远望见一个妇人来。且是生得有些意思。<span class="科">丑</span>真个有一妇人来。背着一面琵琶。到和你家姐姐厮像。<span class="科">净</span>休胡说。远观不审。近觑分明。<span class="科">旦上</span></p>
        
        <p class="曲"><span class="牌">前腔</span>途路上。实难挨。盘缠都使尽。好狼狈。试把琵琶拨。逢人乞丐。荐公婆魂魄免沉埋。特来赴佛会。</p>
        
        <p class="白">奴家且喜已到洛阳。闻说今日弥陀寺中做佛会。不免就此抄化几文钞。追荐公公婆婆则个。<span class="科">末</span>道姑请里面赴斋。<span class="科">旦</span>多谢。多谢。<span class="科">净</span>道姑。你背着甚么东西。<span class="科">旦</span>是奴家公婆的真容。<span class="科">净</span>道姑你从那里来。</p>
        
        <p class="曲"><span class="牌">销金帐</span><span class="科">旦</span>听奴诉与。奴是良人妇。为儿夫相担误。<span class="夹白"><span class="科">净</span>他怎的担误你。<span class="科">旦</span></span>他一向赴选及第。未归乡故。饥荒丧了。丧了亲的舅姑。<span class="夹白"><span class="科">丑</span>你丈夫既不在家。丧了公婆。谁人与你安葬。<span class="科">旦</span>苦。</span>我造坟墓。<span class="夹白"><span class="科">净</span>你如今来这里做甚么。<span class="科">旦</span></span>今为寻夫来到此。<span class="夹白"><span class="科">丑</span>你丈夫在那里。<span class="科">旦</span></span>未知他在何处所。</p>
        
        <p class="白"><span class="科">净</span>道姑。你抱着这个琵琶做甚么。<span class="科">旦</span>奴家将此琵琶弹一两个曲儿。抄化几文钞。就此寺中追荐公婆。<span class="科">丑</span>元来如此。道姑。你会弹甚么曲儿。你会弹也儿四么。<span class="科">旦</span>不会。<span class="科">净</span>你会弹八俏手么。<span class="科">旦</span>也不会。奴家只会弹些行孝曲儿。<span class="科">末</span>道姑。难得这两位官人在此。你好生弹一两个曲儿伏侍他。等他重重赏你。<span class="科">旦</span>既然如此。只怕奴家弹得不好。望官人休责。<span class="科">丑</span>你只管好好的弹。我重重赏赐你。<span class="科">旦</span>官人请坐听着。<span class="科">弹介</span>凡人养子。怀抱最艰辛。欲语未能行未得。此际苦双亲。</p>
        
        <p class="曲"><span class="牌">前腔</span>凡人养子。最是十月怀担苦。更三年劳役抱负。休言他受湿推干。万千劳苦。真个千般爱惜。万般回护。儿有些不安。父母惊惶无措。直待可了。可了欢欣似初。</p>
        
        <p class="白"><span class="科">净</span>弹得好。弹得好。<span class="科">末</span>真个弹得好。<span class="科">丑</span>钱钞那里不使。我且先与你一领好袄子。<span class="科">脱衣与旦介</span>道姑你再弹一弹。<span class="科">旦</span>官人请坐听着。<span class="科">弹介</span>孩儿渐长成。父母渐欢欣。教语教行并教礼。一意望成人。</p>
        
        <p class="曲"><span class="牌">前腔</span>儿行几步。父母欢欣相顾。渐能言能走路。指望饮食羹汤。自朝及暮。悬悬望他。望他不知几度。为择良师。只怕孩儿愚鲁。略得他长俊。可便欢欣赏赐。</p>
        
        <p class="白"><span class="科">丑</span>弹得好。弹得好。<span class="科">末</span>真个弹得好。<span class="科">净</span>钱钞那里不用。我也先与你一领好袄子。<span class="科">脱衣与旦介</span>道姑。你再弹一弹。<span class="科">旦</span>官人请坐听着。<span class="科">弹介</span>勤于教道。暮史及朝经。愿得荣亲并耀祖。一举便成名。</p>
        
        <p class="曲"><span class="牌">前腔</span>朝经暮史。教子勤诗赋。为春闱催教赴。指望他耀祖荣亲。改换门户。悬悬望他。望他腰金衣紫。儿在程途。又怕餐风宿露。求神问卜。把归期暗数。</p>
        
        <p class="白"><span class="科">丑</span>弹得好。弹得好。<span class="科">末</span>实是弹得好。<span class="科">丑</span>钱钞是人赚来的。我再与你一领袄子。<span class="科">脱衣与旦介末</span>元来里面都是破衣裳呵。官人把袄子都脱了。身上这般寒。甚么意思。<span class="科">净</span>寒由他自寒。不可坏了局面。咱每这般人兴头来了。使钞惯了。怕甚么寒。道姑。你再唱唱。<span class="科">末</span>道姑你再弹。且看他再把甚么与你。<span class="科">旦弹介</span>孩儿在外。须早回程。忤逆男儿并孝子。报应甚分明。</p>
        
        <p class="曲"><span class="牌">前腔</span>儿还念父母。及早归乡土。看慈乌亦能返哺。莫学我的儿夫。把双亲担误。常言养子。养子方知父母。算那忤逆男儿。和孝顺爹娘之子。若无报应。果是乾坤有私。</p>
        
        <p class="白"><span class="科">末</span>弹得好。弹得好。<span class="科">净</span>他弹得自好。唱得自好。我没甚么与他了。<span class="科">末笑介</span>可知道。<span class="科">净作寒介丑</span>兄弟。我和你这般的走回家去。成甚么模样。<span class="科">净</span>我只赖五戒取衣裳便罢。<span class="科">末</span>呀。你扯我怎的。<span class="科">丑</span>扯你怎的。你倒妆成骗局。把我每的衣裳都剥去了。<span class="科">末</span>咳。我几曾妆局骗你。是你自把衣裳与他。<span class="科">净</span>秃驴。你道不曾妆局骗我。我看见道姑弹了。喝一声采。你也喝一声采。只管撺掇我把衣裳与他。这不是妆局骗我。<span class="科">丑</span>你不取还我。我扯你到洛阳县里去。<span class="科">末</span>天那。我不曾见这般没行止的人。道姑。没奈何了。把衣裳还他去罢。<span class="科">旦</span>衣服在这里。拿还他去。既不情愿。我要他做甚么。<span class="科">丑</span>钱钞虽则那里不用。只是寒冷又忍不得。<span class="科">穿衣介净</span>道姑。方才说道你弹得好。唱得好。我如今寻思起来。你弹得也不好。唱得也不好。你不信时。再弹唱一和看看。<span class="科">旦</span>奴家也弹不得了。也唱不得了。<span class="科">净</span>可知道不敢再弹唱了。<span class="科">丑</span>兄弟。他既不敢弹唱了。我和你且回家去。<span class="科">净</span>说得是。我和你回去罢。<span class="科">丑</span>五戒。我小子不是豪富。<span class="科">末</span>枉了教你题疏。你衣裳敢是借的。<span class="科">净丑</span>可知道我腿上无个布袴。<span class="科">末并下旦</span>一斟一酌。莫非前定。奴家准拟今日抄化几文钱钞。就此追荐公婆。谁知撞着这两个风子。搅闹了一场。如今虽没东西备办奠礼。且将公婆真容挂在此。拜嘱一番。以表来意罢了。<span class="科">挂真容拜介</span></p>
        
        <p class="曲"><span class="牌">赏秋月</span>在途路历尽多辛苦。把公婆魂魄来超度。焚香礼拜祈回护。愿相逢我丈夫。<span class="科">末丑随生上</span></p>
        
        <p class="曲"><span class="牌">缕缕金</span><span class="科">生</span>时不利。命多乖。双亲在途路上。怕生灾。<span class="夹白"><span class="科">末丑</span>相公。</span>此是弥陀寺。略停车盖。<span class="科">合</span>办虔诚恳祷拜莲台。特来赴佛会。</p>
        
        <p class="白"><span class="科">丑</span>道姑回避。<span class="科">旦</span>正是。在他簷下过。怎敢不低头。<span class="科">慌下失真容介生</span>那得这轴画像。<span class="科">丑</span>敢是适间道姑遗下的。<span class="科">生</span>叫他转来。将还他去。<span class="科">丑叫不应介</span>去远了。叫不应。<span class="科">生</span>既叫不应。且与他收下。左右。唤和尚过来。<span class="科">净扮和尚上</span></p>
        
        <p class="曲"><span class="牌">前腔</span>能吃酒。会噇斋。吃得醺醺醉。便去搂新戒。讲经和回向。全然尴尬。你官人若是有文才。休来看佛会。</p>
        
        <p class="白"><span class="科">相见介</span>和尚。下官为迎取父母来此。不知路上安否何如。特来三宝面前。祈求保佑。<span class="科">净</span>元来如此。小僧先请佛。</p>
        
        <p class="曲"><span class="牌">佛赚</span>如来本是西方佛。西方佛却来东土救人多。救人多。结跏趺坐坐莲花。丈六金身最高大。他是十方三界第一个大菩萨。摩诃萨。摩诃般若波罗糖。　　<span class="夹白"><span class="科">末</span>和尚你念差了。是波罗密。<span class="科">净</span></span>糖也这般甜。密也这般甜。南无南无十方佛十方法十方僧。上帝好生不好杀。好人还有好提掇。恶人还有恶鉴察。好人成佛是菩萨。恶人做鬼做罗刹。第一灭却心头火。心头火。第二解开眉间锁。眉间锁。第三点起佛前灯。佛前灯。真个是好也快活我。快活我。诸恶莫作。奉劝世上人则个。浪里梢公牢把舵。行正路。莫蹉跎。大家却去诵弥陀。诵弥陀。善男信女笑呵呵。听大法鼓冬冬冬冬。听大法铙乍乍乍乍。手钟摇动陈陈陈陈。狮子能舞鹤能歌。木鱼乱敲逼逼剥剥。海螺响处𠾛𠾛𠾛𠾛<a epub:type="noteref" href="#char09"><spu>注</spu></a>。积善道场随人做。伏愿老相公老安人小夫人万里程途悉安乐。南无菩萨萨摩诃。金刚般若波罗密。</p><aside epub:type="footnote" id="char09"><p>「⿰口黄」～～～</p></aside>
        
        <p class="白">小僧请佛了。请相公上香。通达情旨。<span class="科">生炷香拜介</span></p>
        
        <p class="曲"><span class="牌">江儿水</span><span class="科">生</span>如来证明。听蔡邕启。我双亲在途路。不知如何的。仰惟菩萨大慈悲。<span class="科">合</span>龙天鉴知。龙神护持。护持着登山渡水。</p>
        
        <p class="曲"><span class="牌">前腔</span><span class="科">净</span>如来证明。鉴兹情旨。蔡邕的父母。望相保庇。仰惟功德不思议。<span class="科">合前</span></p>
        
        <p class="曲"><span class="牌">前腔</span><span class="科">末</span>我东人镇日常怀忧虑。只愁二亲在路途里。孝思诚意感神祗。<span class="科">合前</span></p>
        
        <p class="曲"><span class="牌">前腔</span><span class="科">丑</span>我闻知做会。特来随喜。馒头素食多多与。若还不与。我自入斋厨去取。<span class="科">合前净</span></p>
        
        <p class="白">我佛有缘蒙宠渥。<span class="科">生</span>愿亲路上悉平安。<span class="科">末</span>因过竹院逢僧话。<span class="科">丑</span>又得浮生半日闲。<span class="科">并下旦复上</span></p>
        
        <p class="曲"><span class="牌">缕缕金</span>原来是蔡伯喈。马前都喝道状元来。料想双亲像。他每留在。敢天教我夫妇再和谐。都因这佛会。</p>
        
        <p class="白">正是不因渔父引。怎得见波涛。方才那官人。奴家询问起来。是蔡伯喈。好也好也。今日也会相见。只一件。奴家慌忙中失去了公婆真容。想必是他收下。且待明日迳投他家里去。以乞丐为由。问取消息。倘或天天可怜。因此相会。也不见得。</p>
        
        <p class="落诗">今朝喜见那乔才。<br />真容收去可疑猜。<br />纵使侯门深似海。<br />从今引得外人来。</p>
        
        <h2 id=ch35 class="chapter"><span class="出题">第三十五出　两贤相遘</span></h2>
        
        <p class="曲"><span class="牌">十二时</span><span class="科">贴上</span>心事无靠托。这几日翻成闷也。父意方回。夫愁稍可。未卜程途里的如何。教我怎生放下。</p>
        
        <p class="白">不如意事常八九。可与人言无二三。奴家自嫁蔡伯喈之后。见他常怀忧闷。废尽心机去问他。他又不说。比及奴家知道。去对爹爹说。要和他同去奉事双亲。谁想爹爹不肯。被奴家道了几句。幸喜爹心回转。教人去取他爹妈媳妇。又不知他行人路上安否如何。为这些事。教我担了多少烦恼。又一件。公婆早晚到来。只是要一两个精细人去伏侍他。我府里虽则有使唤的。那里中用。怎生得精细妇人。与他使唤方好。院子那里。<span class="科">末上</span>书当快意读易尽。客有可人期不来。世上几般能称意。光阴何况苦相催。夫人有何使令。<span class="科">贴</span>院子。我府中缺少几个使唤的。便与我去街坊上寻问有精细的妇人。讨一两个来用。<span class="科">末</span>小人理会得。踏破铁鞋无觅处。得来全不费工夫。<span class="科">旦上</span></p>
        
        <p class="曲"><span class="牌">绕地游</span>风餐水宿。甚日能安妥。问天天怎生结果。</p>
        
        <p class="白">府干哥。稽首。<span class="科">末</span>道姑何来。<span class="科">旦</span>远方人氏。<span class="科">末</span>到此何干。<span class="科">旦</span>特来抄化。<span class="科">末</span>少待。通报夫人。精细妇人到没有。正遇一个道姑。在门首抄化。<span class="科">贴</span>着他里面来。<span class="科">末</span>道姑。夫人着你里面相见。<span class="科">贴作相见介</span></p>
        
        <p class="曲"><span class="牌">前腔</span><span class="科">贴</span>梳妆淡雅。看丰姿堪描堪画。是何人近来问咱。</p>
        
        <p class="白"><span class="科">旦</span>夫人稽首。<span class="科">贴</span>道姑何来。<span class="科">旦</span>贫道远方人氏。<span class="科">贴</span>到此何干。<span class="科">旦</span>特来府中抄化。<span class="科">贴</span>你有甚本事。来此抄化。<span class="科">旦</span>贫道不敢夸口。大则琴棋书画。小则针指工夫。次则饮食肴馔。颇谙一二。<span class="科">贴</span>道姑。你有这等本事。在街坊上抄化也生受。何似在我府中吃些安乐茶饭如何。<span class="科">旦</span>若得如此。感恩非浅。只怕贫道没福。无可称夫人之意。<span class="科">贴</span>院子。道姑是远方人氏。须要问他来历详细。方可留他。<span class="科">末</span>道姑。我且问你。你是从幼出家的。还是在嫁出家的。<span class="科">旦</span>贫道在嫁出家的。<span class="科">贴</span>院子。从幼出家的怎么说。在嫁出家的怎么说。<span class="科">末</span>告夫人知道。从幼出家是没丈夫的。在嫁出家是有丈夫的。那道姑是有丈夫的。<span class="科">贴</span>呀。险些儿差了。他既有丈夫的。难以收留。院子。你多打发些斋粮与他。教他别处抄化去。<span class="科">末</span>道姑。夫人说你有丈夫。多打发斋粮与你。别处去抄化罢。<span class="科">旦</span>天那。我不合说有丈夫的。府干哥。贫道非因抄化来。却是寻取丈夫的。<span class="科">贴</span>元来如此。道姑。我且问你。你丈夫姓甚名谁。<span class="科">旦背说介</span>夫人问我丈夫姓名。若直说出来。恐怕夫人嗔怪。若不和他说。此事又终难隐忍。我如今且把蔡伯喈三字拆开与他说。看他意儿何如。再作道理。夫人。贫道丈夫姓祭名白谐。人人都说道在牛府中廊下住。敢是夫人也知道。<span class="科">贴</span>我那里知道。院子。你管各廊房。有那姓祭名白谐的么。<span class="科">末</span>小人管许多廊房。并没有这个人。<span class="科">贴</span>道姑。我这里没有。你可到别处去寻。休得要误了你。<span class="科">旦</span>天那。人人道我丈夫在贵府廊下住。如今既道是没有。奴家想起来莫不是死了呵。咳。丈夫。你若是死了。教我倚着谁人。<span class="科">哭介贴</span>可怜这妇人。你且不须愁烦。权住在府中。我着院子到街坊上访问你丈夫踪迹。你意下如何。<span class="科">旦</span>若得如此。再造之恩。<span class="科">贴</span>道姑。只一件。你在我府中。休要恁般打扮。我与你换了这衣妆。<span class="科">旦</span>贫道不敢换。<span class="科">贴</span>因甚不敢换。<span class="科">旦</span>贫道有一十二年大孝在身。所以不敢换。<span class="科">贴</span>呀。大孝不过三年。如何有一十二年。<span class="科">旦</span>贫道公公死了三年。婆婆死了三年。薄幸儿夫。久留都下。一竟不还。替他带六年。共成一十二年。<span class="科">贴</span>咳。有这等孝行的妇人。道姑。你虽然如此。争奈老相公最嫌人这般打扮。院子。你可叫惜春取妆奁衣服出来。<span class="科">末</span>画堂传懿旨。幽阁取妆资。<span class="科">丑</span>宝剑卖与烈士。红粉赠与佳人。夫人。妆奁衣服在此。<span class="科">贴</span>道姑。你且临镜改换则个。<span class="科">旦</span>天那。如何是好。<span class="科">照镜介</span>咳。镜儿。我自从嫁与蔡家。只两月梳妆。这几时不曾照你。呀。好苦。元来都这般消瘦了。</p>
        
        <p class="曲"><span class="牌">二郎神</span>容潇洒。照孤鸾。叹菱花剖破。<span class="夹白"><span class="科">贴</span>道姑。你不梳妆。且换了衣裳。<span class="科">旦看衣介</span></span>记翠钿罗襦当日嫁。谁知他去后。钗荆裙布无些。<span class="夹白"><span class="科">贴</span>道姑。你不换衣服。且带着这钗儿。<span class="科">旦看钗介</span></span>他金雀钗头双凤朵。<span class="夹白">奴家若带了呵。</span>可不羞杀人形孤影寡。<span class="夹白"><span class="科">贴</span>道姑。你不带钗儿。且簪些花朵。别些吉凶。<span class="科">旦看花介</span></span>说甚么簪花捻牡丹。教人怨着嫦娥。</p>
        
        <p class="曲"><span class="牌">前腔</span><span class="科">贴</span>嗟呀。他心忧貌苦。真情怎假。只为着公婆珠泪堕。<span class="夹白">道姑。</span>我公婆自有。不能彀承奉杯茶。你比我没个公婆承奉呵。不枉了教人做话靶。<span class="夹白">我且问你。</span>你公婆。为甚的双双命掩黄沙。</p>
        
        <p class="曲"><span class="牌">啭林莺</span><span class="夹白"><span class="科">旦</span>苦。</span>荒年万般遭坎坷。丈夫又在京华。糟糠暗吃担饥饿。公婆死。卖头发去埋他。把孤坟自造。土泥尽是我麻裙包裹。<span class="夹白"><span class="科">贴</span>这道姑好夸口。<span class="科">旦</span></span>也非夸。手指伤。血痕尚染衣麻。</p>
        
        <p class="曲"><span class="牌">前腔</span><span class="夹白"><span class="科">贴</span>道姑。</span>愁人见说愁转多。使我珠泪如麻。<span class="夹白"><span class="科">旦</span>夫人。你泪下为何。<span class="科">贴</span>道姑。</span>我丈夫久别双亲下。<span class="夹白"><span class="科">旦</span>他怎的不回家去。<span class="科">贴</span></span>他要辞官家去。被我爹蹉跎。<span class="夹白"><span class="科">旦</span>他家有妻么。<span class="科">贴</span></span>他妻虽有么。怕不似恁会看承爹妈。<span class="夹白"><span class="科">旦</span>他爹妈如今在那里。<span class="科">贴</span></span>在天涯。<span class="夹白"><span class="科">旦</span>夫人。何不取他同来一处。<span class="科">贴</span></span>教人去请。知他路途上如何。</p>
        
        <p class="曲"><span class="牌">啄木鹂</span><span class="科">旦</span>听言语。教我凄怆多。料想他每也非是假。<span class="夹白"><span class="科">背说介</span>我且把句言语来试他一试。</span>他那里既有妻房。取将来怕不相和。<span class="夹白"><span class="科">贴</span>道姑。</span>但得他似你能挜靶。我情愿让他居他下。只愁他。程途上苦辛。教人望得眼巴巴。</p>
        
        <p class="曲"><span class="牌">前腔</span><span class="科">旦</span>错中错。讹上讹。只管在鬼门前空占卦。<span class="夹白">夫人。</span>若要识蔡伯喈妻房。<span class="夹白"><span class="科">贴</span>他在那里。<span class="科">旦</span></span>奴家便是无差。<span class="夹白"><span class="科">贴</span>呀。</span>你果然是他非谎诈。<span class="夹白"><span class="科">旦</span>夫人。奴家岂敢诳言。<span class="科">贴</span></span>你原来为我吃折挫。为我受波查。教伊怨我。教我怨爹爹。</p>
        
        <p class="白"><span class="科">贴</span>姐姐请上坐。待奴家见礼。<span class="科">旦</span>奴家怎敢。</p>
        
        <p class="曲"><span class="牌">金衣公子</span><span class="科">贴</span>一样做浑家。我安然。你受祸。你名为孝妇。我被傍人骂。<span class="夹白"><span class="科">旦</span>呀。傍人骂夫人怎的。<span class="科">贴</span></span>公死为我。婆死为我。<span class="夹白">姐姐。</span>我情愿把你孝衣穿着。把浓妆罢。<span class="科">合</span>事多磨。冤家到此。逃不得这波查。</p>
        
        <p class="曲"><span class="牌">前腔</span><span class="夹白"><span class="科">旦</span>夫人。</span>他当原也是没奈何。被强来。赴选科。辞爹不肯听他话。<span class="夹白"><span class="科">贴</span>姐姐。他在这里岂不要回来。</span>辞官不可。辞婚不可。<span class="科">旦</span>只为三不从。做成灾祸天来大。<span class="科">合前贴</span></p>
        
        <p class="白">姐姐休怪奴家说。我教你改换衣妆。你又不肯。只怕相公见你这般褴褛。万一不肯相认。如何是好。我想起来。相公往常朝回时。便入书馆中看文章。姐姐既是无所不通。何似去书馆中写几句言语打动他。那时节我与说个明白。却不好。<span class="科">旦</span>夫人说得是。便写得不好。也索从命。</p>
        
        <p class="落诗">无限心中不平事。<br />几番清话又成空。<br />一叶浮萍归大海。<br />人生何处不相逢。</p>
        
        <h2 id=ch36 class="chapter"><span class="出题">第三十六出　孝妇题真</span></h2>
        
        <p class="白"><span class="科">末上</span>为问当年素服儒。于今腰下佩金鱼。分明有个朝天路。何事男儿不读书。自家乃是蔡相公府中一个院子。我相公虽居凤阁鸾台。常在萤窗雪案。退朝之暇。手不停批。闲居之际。口不绝吟。如今将次回府。不免洒扫书馆。听候相公到来。真个好书馆。但见明窗潇洒。碧纱内烟雾轻盈。净几端严。青毡上尘埃不染。粉壁间挂三四幅名画。石床上安一两张古琴。缃帙缥囊。数起看何止一万卷。牙签犀轴。乘将来彀有三十车。芸叶分香走鱼蠹。芙蓉藏粉养龙宾。凤咮马肝。和那鸜鹆眼。无非奇巧。兔毫麜尾。和那犀象管。分外精神。积金花玉版之笺。列锦纹铜绿之格。正是休夸东壁图书府。赛过西垣翰墨林。且住着。我相公昨日在弥陀寺中烧香。拾得一轴画像。不知甚么故事。相公当时教我收下。我如今也将来挂在此间。我相公博学多才。必然晓得这故事。正是早知不入时人眼。多买胭脂画牡丹。<span class="科">下旦上</span></p>
        
        <p class="曲"><span class="牌">天下乐</span>一片花飞故苑空。随风飘泊到帘栊。玉人怪问惊春梦。只怕东风羞落红。</p>
        
        <p class="白">阶下落红三四点。错教人恨五更风。当初只道蔡伯喈贪名逐利。不肯回家。元来被人逗留在此。奴家昨日抄化来到这里。感得牛氏夫人收录。又怕伯喈见我一身褴褛。不肯厮认。教我到书馆中题几句言语打动他。奴家只得从命。来到此间。却写在那处好。呀。公婆真容。元来也挂在此。<span class="科">哭拜介</span>我如今就将公婆真容背后题诗几句便了。苦。向日受饥荒。双亲俱死亡。如今题诗句。报与薄情郎。</p>
        
        <p class="曲"><span class="牌">醉扶归</span><span class="夹白">丈夫。</span>我有缘千里能相会。难道是无缘对面不相逢。凤枕鸾衾也曾共。<span class="夹白">今日呵。</span>到凭着兔毫茧纸将他动。<span class="夹白">休休。</span>毕竟一齐分付与东风。把往事如春梦。</p>
        
        <p class="白"><span class="科">题介</span>昆山有良璧。郁郁璠玙姿。嗟彼一点瑕。掩此连城瑜。人生非孔颜。名节鲜不亏。拙哉西河守。胡不如皋鱼。宋弘既以义。王允何其愚。风木有余恨。连理无傍枝。寄与青云客。慎勿乖天彝。</p>
        
        <p class="曲"><span class="牌">前腔</span>纵使我词源倒流三峡水。<span class="夹白">丈夫。</span>只怕你胸中别是一帆风。<span class="夹白">牛氏夫人见我衣裳褴褛。怕伯喈不肯相认。</span>还是教妾若为容。<span class="夹白">我若不写诗打动他呵。夫人。</span>只怕为你难移宠。<span class="夹白"><span class="科">挂真容介</span>休休。</span>纵认不得这丹青貌不同。<span class="夹白">我的笔迹。兀自如旧。</span>若认得我翰墨。教心先痛。</p>
        
        <p class="白">奴家题诗已了。不免说与夫人知道。待伯喈来看。莫不是天教相逢。在此一遭。也未见得。</p>
        
        <p class="落诗">未卜儿夫意。<br />全凭一首诗。<br />得他心肯日。<br />是我运通时。</p>
        
        <h2 id=ch37 class="chapter"><span class="出题">第三十七出　书馆悲逢</span></h2>
        
        <p class="曲"><span class="牌">鹊桥仙</span><span class="科">生上</span>披香侍宴。上林游赏。醉后人扶马上。金莲花炬照回廊。正院宇梅梢月上。</p>
        
        <p class="白">日晏下彤闱。平明登紫阁。何如在书案。快哉天下乐。自家早临长乐。夜直严更。召问鬼神。或前宣室之席。光传太乙。时颁天禄之藜。惟有戴星冲黑出汉宫。安能滴露研朱点周易。俺这几日且喜朝无繁政。官有余闲。庶可留志于诗书。从事于翰墨。正是事业要当穷万卷。人生须是惜分阴。<span class="科">看书介</span>这是甚么书。是尚书。呀。这尧典道。虞舜父顽母嚚象傲。克谐以孝。咳。他父母那般相待他。他犹自克谐以孝。我父母亏了我甚么。我倒不能彀奉养他。看甚么尚书。这是甚么书。是春秋。呀。春秋中颖考叔曰。小人有母。未尝君之羹。请以遗之。咳。他有一口汤吃。兀自寻思着娘。我如今做官享天禄。倒把父母撇了。看甚么春秋。天那。枉看这书。行不得济甚么事。你看那书中那一句不说着孝义。当元俺父母教我读诗书。知孝义。谁知道反被诗书误了我。还看他怎的。</p>
        
        <p class="曲"><span class="牌">解三酲</span>叹双亲把儿指望。教儿读古圣文章。似我会读书的。倒把亲撇漾。少甚么不识字的。到得终奉养。<span class="夹白">书呵。</span>我只为其中自有黄金屋。反教我撇却椿庭萱草堂。还思想。毕竟是文章误我。我误爹娘。</p>
        
        <p class="曲"><span class="牌">前腔</span>比似我做个负义亏心台馆客。到不如守义终身田舍郎。白头吟记得不曾忘。绿鬓妇何故在他方。<span class="夹白">书呵。</span>我只为其中有女颜如玉。反教我撇却糟糠妻下堂。还思想。毕竟是文章误我。我误妻房。</p>
        
        <p class="白">书既懒看他。且看这壁间山水古画。散闷则个。呀。这一轴画像。是我昨日在弥陀寺中烧香拾得的。如何院子也将来挂在此间。且看甚么故事。<span class="科">看画介</span></p>
        
        <p class="曲"><span class="牌">太师引</span>细端详。这是谁笔仗。觑着他。教我心儿好感伤。<span class="科">细看介</span>好似我双亲模样。<span class="夹白">差矣。我的媳妇会针指。便做是我的爹娘呵。</span>怎穿着破损衣裳。<span class="夹白">前日已有书来。</span>道别后容颜无恙。怎的这般凄凉形状。<span class="夹白">且住。我这里要寄一封书回去。尚不能彀。他那里呵。</span>有谁来往。直将到洛阳。<span class="夹白">天下也有面貌厮像的。</span>须知道仲尼阳虎一般庞。</p>
        
        <p class="白">我理会得了。</p>
        
        <p class="曲"><span class="牌">前腔</span>这是街坊谁劣相。砌庄家形衰貌黄。<span class="夹白">假如我爹娘呵。</span>若没个媳妇来相傍。少不得也这般凄凉。敢是个神图佛像。<span class="夹白">呀。却怎的。我正看间。</span>猛可的小鹿儿心头撞。<span class="夹白">这也不是神图佛像。敢是当元的画工有甚缘故。</span>丹青匠。由他主张。须知道毛延寿误了王嫱。</p>
        
        <p class="白">若是个神图佛像。背面必有标题。待我转过来看。呀。元来有一首诗在上面。<span class="科">读诗介</span>这厮好无礼。句句道着下官。等闲的怎敢到此。想必夫人知道。待我问。便知分晓。夫人那里。</p>
        
        <p class="曲"><span class="牌">夜游湖</span><span class="科">贴上</span>犹恐他心思未到。教他题诗句。暗里相嘲。翰墨关心。丹青入眼。强如把语言相告。</p>
        
        <p class="白"><span class="科">生怒介</span>夫人。谁人到我书馆中来。<span class="科">贴</span>没有人。<span class="科">生</span>我前日去弥陀寺中烧香。拾得一轴画像。院子不省得。也将来挂在这里。甚么人在背面题着一首诗。<span class="科">贴</span>敢是当元写的。<span class="科">生</span>那里是。墨迹尚未曾干。<span class="科">贴背介</span>我理会得了。相公。这诗如何说。请读与奴家知道。<span class="科">生念诗介贴</span>相公。奴家不省其意。请解说一遍。与奴家晓得也好。<span class="科">生</span>昆山有良璧。郁郁璠玙姿。嗟彼一点瑕。掩此连城瑜。昆山是地名。产得好玉。价值连城。若有些儿瑕玷。便不贵重了。人生非孔颜。名节鲜不亏。孔子颜子是大圣大贤。德行浑全。大凡人非圣贤。能忠不能孝。能孝不能忠。所以名节多至欠缺。拙哉西河守。胡不如皋鱼。西河守吴起。是战国时人。魏文侯拜他为西河守。母死不奔丧。皋鱼是春秋时人。只为周游列国。父母死了。后来回归。自刎而亡。宋弘既以义。王允何其愚。宋弘是光武时人。光武试把姐姐湖阳公主嫁他。宋弘不从。对道。贫贱之交不可忘。糟糠之妻不下堂。王允是桓帝时人。司徒袁隗要把侄女嫁他。他就休了前妻。娶了袁氏。风木有余恨。连理无傍枝。孔子听得皋鱼哭啼。问其故。皋鱼说道。树欲静而风不止。子欲养而亲不在。西晋时东宫门有槐树二株。连理而生。四傍皆无小枝。寄与青云客。慎勿乖天彝。传言与做官的。切莫违了天伦。<span class="科">贴</span>相公。那不奔丧和那自刎的。那一个是孝道。<span class="科">生</span>那不奔丧的是乱道。<span class="科">贴</span>相公。那不弃妻和那弃妻的。那一个是正道。<span class="科">生</span>那弃了妻的是乱道。<span class="科">贴</span>相公。比如你待要学那一个。<span class="科">生</span>呀。我的父母知他存亡如何。我决不学那不奔丧的见识。<span class="科">贴</span>相公。你虽不学那不奔丧的。且如你这般富贵。腰金衣紫。假有糟糠之妇。褴褛丑恶。可不辱没了你。你莫不也索休了。<span class="科">生怒介</span>夫人。你说那里话。纵是辱没杀我。终是我的妻房。义不可绝。</p>
        
        <p class="曲"><span class="牌">铧锹儿</span><span class="夹白">夫人。</span>你说得好笑。可见你心儿窄小。<span class="夹白">我决不学那王允的见识。</span>没来由漾却苦李。再寻甜桃。<span class="夹白">古人云。弃妻止有七出之条。</span>他不嫉不淫与不盗。终无去条。<span class="夹白">那弃妻的</span>众所诮。<span class="夹白">那不弃妻的</span>人所褒。纵然他丑貌。怎肯相休弃了。</p>
        
        <p class="曲"><span class="牌">前腔</span><span class="科">贴</span>伊家富豪。那更青春年少。看你紫袍挂体。金带垂腰。<span class="夹白">做你的媳妇呵。</span>应须有封号。金花紫诰。必俊俏。须媚娇。若还他丑貌。怎不相休弃了。</p>
        
        <p class="曲"><span class="牌">前腔</span><span class="夹白"><span class="科">生</span>夫人</span>你言颠语倒。恼得我心儿转焦。莫不是你把咱奚落。特兀自妆乔。引得我泪痕交。扑簌簌这遭。<span class="夹白">这题诗的是谁。<span class="科">贴</span>相公。你问他待怎的。<span class="科">生</span>夫人。</span>他把我嘲。难恕饶。你说与我知道。怎肯干休罢了。</p>
        
        <p class="曲"><span class="牌">前腔</span><span class="夹白"><span class="科">贴</span>相公。</span>我心中忖料。想不是个薄情分晓。管教你夫妇会合在今朝。<span class="夹白">你还认得那题诗的么。<span class="科">生</span>不认得。<span class="科">贴</span></span>伊家枉然焦。只怕你哭声渐高。<span class="夹白"><span class="科">生</span>是谁。<span class="科">贴</span></span>是伊大嫂身姓赵。正要说与你知道。怎肯干休罢了。</p>
        
        <p class="白">姐姐有请。<span class="科">旦上</span></p>
        
        <p class="曲"><span class="牌">入赚</span>听得闹炒。敢是我儿夫看诗啰唣。<span class="夹白"><span class="科">贴</span>姐姐快来。<span class="科">旦</span></span>是谁忽叫。想是夫人召。必有分晓。<span class="夹白"><span class="科">贴</span>相公。</span>是他题诗句。你还认得否。<span class="夹白"><span class="科">生</span>他从那里来。<span class="科">贴</span>相公。</span>他从陈留郡。为你来寻讨。<span class="夹白"><span class="科">生认介</span>呀。我道是谁。元来是你呵。娘子。</span>你怎的穿着破袄。衣衫尽是素缟。莫不是我双亲不保。<span class="夹白"><span class="科">旦</span>官人。</span>从别后。遭水旱。我两三人只道同做饿殍。<span class="夹白"><span class="科">生</span>张太公曾周济你么。<span class="科">旦</span></span>只有张公可怜。叹双亲别无倚靠。<span class="夹白"><span class="科">生</span>后来却如何。<span class="科">旦</span></span>两口颠连相继死。<span class="夹白"><span class="科">生</span>苦。元来我爹娘都死了。娘子。那时如何得殡敛。<span class="科">旦</span></span>我翦头发卖钱送伊妣考。<span class="夹白"><span class="科">生</span>如今安葬了未曾。<span class="科">旦</span></span>把坟自造。土泥尽是我麻裙裹包。<span class="夹白"><span class="科">生</span>罢了。</span>听伊言语。怎不痛伤噎倒。</p>
        
        <p class="白"><span class="科">生倒旦贴作扶起介旦</span>官人。这画像就是你爹妈的真容。<span class="科">生哭拜介</span></p>
        
        <p class="曲"><span class="牌">小桃红</span><span class="科">生</span>蔡邕不孝。把父母相抛。<span class="夹白">爹爹。我与你别时。岂知恁地。</span>早知你形衰耄。怎留圣朝。<span class="夹白">娘子。</span>你为我受烦恼。你为我受劬劳。谢你葬我爹。葬我娘。你的恩难报也。做不得养子能代老。<span class="科">合</span>这苦知多少。此恨怎消。天降灾殃人怎逃。</p>
        
        <p class="白">娘子。这真容是谁画的。</p>
        
        <p class="曲"><span class="牌">前腔</span><span class="科">旦</span>这仪容像貌。是我亲描。<span class="夹白"><span class="科">生</span>娘子。路途遥远。你那得盘缠。来到此间。<span class="科">旦低唱介</span></span>乞丐把琵琶拨。怎禁路遥。<span class="夹白">官人。</span>说甚么受烦恼。说甚么受劬劳。不信看你爹。看你娘。比别时兀自形枯槁也。我的一身难打熬。<span class="科">合前</span></p>
        
        <p class="曲"><span class="牌">前腔</span><span class="科">贴</span>设着圈套。被我爹相招。<span class="夹白">相公。</span>你也说不早。况音信杳。<span class="夹白">姐姐。</span>你为我受烦恼。为我受劬劳。<span class="夹白">相公。</span>是我误你爹。误你娘。误你名不孝也。做不得妻贤夫祸少。<span class="科">合前</span></p>
        
        <p class="曲"><span class="牌">前腔</span><span class="科">生</span>我脱却巾帽。解却衣袍。<span class="夹白"><span class="科">贴</span>相公。</span>急上辞官表。共行孝道。<span class="夹白"><span class="科">生</span>夫人。只怕你去不得。<span class="科">贴</span>相公。</span>我岂敢惮烦恼。岂敢惮劬劳。同去拜你爹。拜你娘。亲把坟茔扫也。使地下亡灵安宅兆。<span class="科">合前</span></p>
        
        <p class="曲"><span class="牌">余文</span><span class="科">合</span>几年间分别无音耗。奈千山万水迢遥。<span class="夹白">天那。</span>只为三不从生出这祸苗。</p>
        
        <p class="落诗">只为君亲三不从。<br />致令骨肉两西东。<br />今宵賸把银缸照。<br />犹恐相逢是梦中。</p>
        
        <h2 id=ch38 class="chapter"><span class="出题">第三十八出　张公遇使</span></h2>
        
        <p class="曲"><span class="牌">虞美人</span><span class="科">末上</span>青山古木何时了。断送人多少。孤坟谁与扫荒苔。连冢阴风吹送纸钱绕。</p>
        
        <p class="白">冥冥长夜不知晓。寂寂空山几度秋。泉下长眠人未醒。悲风萧瑟起松楸。老汉曾受赵五娘嘱托。教我为他看管坟茔。这两日有些闲事。不曾看得。今日只索去走一遭。</p>
        
        <p class="曲"><span class="牌">步步娇</span><span class="夹白">呀。</span>只见黄叶飘飘把坟头覆。厮赶的皆狐兔。<span class="夹白"><span class="科">望介</span>敢是谁砍了树木去。</span>为甚松楸渐渐疎。<span class="夹白"><span class="科">滑倒介</span>咳。甚么绊我这一倒。</span>却元来是苔把砖封。笋迸泥路。<span class="夹白">老员外。老安人。自古道未归三尺土。难保百年身。已归三尺土。难保百年坟。</span>只怕你难保百年坟<span class="夹白">我老夫在日。尚来为你看管。若老夫死后呵。</span>教谁添上你三尺土。<span class="科">丑扮李旺上</span></p>
        
        <p class="曲"><span class="牌">前腔</span>渡水登山多劳苦。来到这荒村坞。遥观一老夫。试问他家住在何所。趱步向前行。<span class="夹白">呀。</span>却是一所荒坟墓。</p>
        
        <p class="白"><span class="科">相见介末</span>小哥。你从那里来。<span class="科">丑</span>小人从京都来。<span class="科">末</span>却往那里去。<span class="科">丑</span>奉蔡相公差至此。<span class="科">末</span>你相公是那里人。差你来有甚勾当。<span class="科">丑</span>我相公特差小人来请取他的太老爷太夫人和那小夫人。一同到洛阳去。<span class="科">末</span>你相公叫甚么名字。<span class="科">丑</span>我相公的名字。小人怎敢说。<span class="科">末</span>荒僻去处。但说不妨。<span class="科">丑</span>我相公是蔡伯喈。<span class="科">末发怒介</span></p>
        
        <p class="曲"><span class="牌">风入松</span>你不须提起蔡伯喈。说着他每忒歹。<span class="夹白"><span class="科">丑</span>呀。他有甚歹处。<span class="科">末</span></span>他中状元做官六七载。撇父母抛妻不采。<span class="夹白"><span class="科">丑</span>他父母在那里。<span class="科">末</span></span>兀的这砖头土堆。是他双亲在此中埋。</p>
        
        <p class="白"><span class="科">丑</span>呀。元来太老爷太夫人都死了呵。不知为甚的死了。</p>
        
        <p class="曲"><span class="牌">前腔</span><span class="科">末</span>一从他别后遇荒灾。更无人倚赖。<span class="夹白"><span class="科">丑</span>这等是谁承直他两个。<span class="科">末</span></span>亏他媳妇相看待。把衣服和钗梳都解。<span class="夹白"><span class="科">丑</span>解也须有尽时。<span class="科">末</span>便是。这小娘子解得钱来籴米。做饭与公婆吃。</span>他背地里把糟糠自挨。公婆的反疑猜。</p>
        
        <p class="白"><span class="科">丑</span>公婆敢道他背后自吃丁些好东西么。<span class="科">末</span>便是。后来呵。</p>
        
        <p class="曲"><span class="牌">前腔</span>他公婆的亲看见。双双痛倒。无钱断送。翦头发卖买棺材。<span class="夹白"><span class="科">丑</span>他那般无钱。如何筑得这一所坟墓。<span class="科">末</span></span>他去空山里。裙包土。血流指。感得神明助。与他筑坟台。</p>
        
        <p class="白"><span class="科">丑</span>自古道孝感天地。果然有此。这小娘子如今在那里。</p>
        
        <p class="曲"><span class="牌">前腔</span><span class="科">末</span>他如今迳往帝都来。<span class="夹白"><span class="科">丑</span>他把甚么做盘缠。<span class="科">末</span>小哥。我不瞒你。</span>他弹着琵琶做乞丐。<span class="夹白"><span class="科">丑</span>蔡相公特地差小人来取他父母妻子。如今太老爷太夫人既死了。小夫人却又去了。如何是好。<span class="科">末</span>你谩着。我与你说与他父母知道便了。老员外。老安人。你孩儿做了官。如今差人来取你到京。同享富贵。你去也不去。<span class="科">哭介</span></span>叫他不应魂何在。空教我珠泪盈腮。<span class="夹白"><span class="科">丑</span>公公。你休啼哭。小人如今回去。教俺相公多多做些功果。追荐他便了。<span class="科">末笑介</span>他生不能养。死不能葬。葬不能祭。</span>这三不孝逆天罪大。空设醮。枉修斋。</p>
        
        <p class="白">你相公如今在那里。<span class="科">丑</span>我相公如今入赘牛丞相府里。</p>
        
        <p class="曲"><span class="牌">前腔</span><span class="夹白"><span class="科">末</span>小哥。</span>你如今疾忙便回。说我张老的道与蔡伯喈。<span class="夹白"><span class="科">丑</span>道甚么来。<span class="科">末</span></span>道你拜别人的爹娘好美哉。亲爹娘死。不值你一拜。<span class="夹白"><span class="科">丑</span>公公。你休错埋冤了人。他要辞官。官里不从。他要辞婚。我太师不从。也只是没奈何了。<span class="科">末</span>恁的呵。</span>元来他也是无奈。好似鬼使神差。<span class="夹白">他当元在家不肯赴选。他的爹爹不从。他</span>这是三不从把他厮禁害。三不孝亦非其罪。<span class="夹白"><span class="科">丑</span>公公。你险些错埋冤了人。<span class="科">末</span></span>这是他爹娘福薄运乖人生里都是命安排。</p>
        
        <p class="白"><span class="科">丑</span>敢问公公高姓。<span class="科">末</span>小哥。我老汉不是别人。张太公的便是。当初蔡伯喈临去之时。把父母嘱付与我。如今他父母身死。小娘子又去京都寻他。将近去了个半月日。你如今回去。一路上但见一个妇人。道姑打扮。拿着一个琵琶。背着一轴真容的。便是你相公的小娘子。你把盘缠好好承直他去便了。<span class="科">丑</span>理会得。小人告别了。</p>
        
        <p class="落诗">双亲死了已无依。<br />今日回来也是迟。<br />夜静水深鱼不饵。<br />满船空载月明归。</p>
        
        <h2 id=ch39 class="chapter"><span class="出题">第三十九出　散发归林</span></h2>
        
        <p class="曲"><span class="牌">风入松慢</span><span class="科">外上</span>女萝松柏望相依。况景入桑榆。他椿庭萱室齐倾弃。怎不想家山桃李。中雀误看屏里。乘龙难驻门楣。</p>
        
        <p class="白">自古道人无远虑。必有近忧。自家当初不仔细。一时间不信我那院子的说话。定要招蔡伯喈为婿。指望养老百年。谁想道他父母俱亡。如今他媳妇迳来寻取。闻说我女孩儿也要和他同去。不知是否。待我唤院子出来问他。便知端的。院子那里。<span class="科">末上</span>纹犀欲下意沉吟。棋局排来仔细寻。犹恐中间差一着。教人错用满枰心。相公有何钧旨。<span class="科">外</span>院子。说道蔡状元的父母身死。他媳妇来寻他。我的小姐也要和他同去。你知道么。<span class="科">末</span>男女不知。老姥姥必知端的。<span class="科">外</span>如此叫老姥姥过来。<span class="科">净上</span></p>
        
        <p class="曲"><span class="牌">光光乍</span>女婿要同归。岳丈意何如。忽叫阿奴缘何的。想必与他做区处。</p>
        
        <p class="白"><span class="科">外</span>老姥姥。见说蔡状元的父母身死。他的媳妇来此寻他。我的小姐也要和他同去。此事是否。<span class="科">净</span>果是。小姐要同去。<span class="科">外</span>呀。我小姐同去做甚么。<span class="科">净</span>相公。他父母都死丁。只是一个媳妇支持。如今小姐要同他回去守服。有何不可。<span class="科">外怒介</span>我的小姐如何与别人带孝。<span class="科">净</span>相公息怒。听老奴告禀。</p>
        
        <p class="曲"><span class="牌">古女冠子</span>媳妇事舅姑合体例。<span class="夹白">相公</span>怎不教女孩儿同去。当初是相公相留住。今日里怨着谁。<span class="夹白"><span class="科">外</span>胡说。我不教女孩儿去。却待怎的。<span class="科">净</span>相公。</span>事须近礼。怎使声势。休道朝中太师威如火。那更路上行人口似碑。<span class="科">合</span>说起此事。费人区处。</p>
        
        <p class="曲"><span class="牌">前腔</span><span class="科">末</span>我相公只虑着多娇女。怕跋踄万山千水。<span class="夹白">相公只一件。</span>女生向外从来语。况已做人妻。夫唱妇随。不须疑虑。这是蓝田种玉结亲误。今日里船到江心补漏迟。<span class="科">合前</span></p>
        
        <p class="曲"><span class="牌">前腔</span><span class="科">外</span>当初是我不仔细。谁知道事成差池。痛念深闺幼女多娇媚。怎跋踄万余里。<span class="夹白">天那。</span>我嫡亲更有谁。怎忍分离。<span class="夹白">罢罢。</span>不教爱女担烦恼。也被傍人讲是非。<span class="科">合前外</span></p>
        
        <p class="白">老姥姥。你和院子也说得是。只得由他去罢。<span class="科">净</span>恰好状元小姐都来了。<span class="科">生旦贴上</span></p>
        
        <p class="曲"><span class="牌">五供养</span><span class="科">生</span>终朝垂泪。为双亲使我心疼<a epub:type="noteref" href="#char06"><spu>注</spu></a>。<span class="科">贴</span>亲坟须共守。只得离神京。<span class="夹白"><span class="科">生</span>夫人。</span>且商量个计策。犹恐你爹行不肯。<span class="科">合</span>若是他不肯。难说道君王有命。</p>
        
        <p class="白"><span class="科">相见介外</span>贤婿。我闻说你父母背弃。你媳妇来此相寻。此事果否。<span class="科">生</span>此事果然。愚婿正来禀知岳丈。<span class="科">外</span>这可是伯喈的媳妇么。<span class="科">旦</span>奴家便是。<span class="科">外</span>贤哉。贤哉。<span class="科">贴</span>孩儿有一事。拜复爹爹知道。娶妻所以养亲。孔子云。生事之以礼。死葬之以礼。祭之以礼。若姐姐为蔡氏之妇。生能竭奉养之力。死能备棺椁之礼。葬能尽封树之劳。孩儿亦为蔡氏妇。生不能供甘旨。死不能尽躄踊。葬不能事窀穸。以此思之。何以为人。诚得罪于舅姑。实有愧于姐姐。今特讲于爹爹之前。愿居于姐姐之下。<span class="科">外</span>贤哉吾女。道得是。道得是。<span class="科">旦</span>自古道人有贵贱。不可概论。夫人是香闺绣阁之名姝。奴家是裙布荆钗之贫妇。况承君命以成婚。难让妾身而居右。<span class="科">外</span>五娘子。你今日既无父母。又丧公姑。恰便是我的女孩儿一般。况你身先归于蔡氏。年又长于吾儿。此实当礼。不必多辞。<span class="科">生</span>你两个只做姊妹相呼便了。<span class="科">众</span>这个说得极是。<span class="科">生</span>愚婿今日拜辞岳丈。领二妻同归故里。共行孝道。待服满之后。再来侍奉尊颜。<span class="科">外</span>贤婿。我其实舍不得你去。今日你爹娘既不幸了。我也难再留你。<span class="科">贴</span>爹爹。孩儿暂别尊颜。实出无奈。爹爹善保尊体。不必挂牵。<span class="科">外哭介</span>孩儿。你如今去拜舅姑的坟墓。竟不念我。<span class="科">贴</span>爹爹放心。孩儿此去。不过三年之期。<span class="科">外悲介</span>苦。女儿终是向外。兀的不痛杀我也。<span class="科">众</span>相公不须烦恼。<span class="科">生旦贴拜辞介</span></p>
        
        <p class="曲"><span class="牌">催拍</span><span class="科">生</span>念蔡邕为双亲命倾。遭不孝逆天罪名。今辞了帝廷。感岳丈殷勤。岂敢忘情。痛父母恩深。久负亡灵。<span class="科">合</span>辞别去。同到坟茔。心戚戚。泪盈盈。</p>
        
        <p class="曲"><span class="牌">前腔</span><span class="科">旦</span>念奴家离乡背井。谢公相教孩儿共行。非独故里荣。我泉下公婆。死也目瞑。<span class="夹白"><span class="科">外</span>五娘子。我女孩儿少长闺门。凡事望你看顾。<span class="科">旦</span></span>我自看承你孩儿。不须叮咛。<span class="科">合前</span></p>
        
        <p class="曲"><span class="牌">前腔</span><span class="科">贴</span>觑爹爹衰颜皤鬓。思量起教人泪零。<span class="夹白">爹爹。</span>我进退不忍。<span class="夹白">我待不去呵。</span>误了公婆。被人讥评。<span class="夹白">我待去呵。</span>撇了爹爹。没人温凊。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">外</span>孩儿。</span>此别去。你的吉凶未凭。再来时。我的存亡未审。<span class="夹白">贤婿。</span>吾今已老景。毕竟你没爹娘。我没亲生。若是念骨肉。一家须早办回程。<span class="科">合前</span></p>
        
        <p class="曲"><span class="牌">一撮棹</span><span class="夹白"><span class="科">生</span>岳丈。</span>你宽心等。何须苦挂萦。<span class="夹白"><span class="科">外</span>贤婿。</span>把音书写频频寄邮亭。<span class="夹白"><span class="科">贴</span>老姥姥。</span>爹年老。伊家须是好看承。<span class="科">净</span>程途里。各愿保安宁。<span class="科">旦</span>死别全无准。生离又难定。<span class="科">合</span>今去也。未知何日返神京。</p>
        
        <p class="白"><span class="科">外</span>你三人去。途中须要保重。<span class="科">生旦贴</span>谢得尊人挂念。</p>
        
        <p class="曲"><span class="牌">哭相思尾</span><span class="科">合</span>最苦生离难抛舍。未知再会何时也。</p>
        
        <p class="落诗">女婿今朝已别离。<br />老身孤苦有谁知。<br />夫唱妇随同归去。<br />一处思量一处悲。</p>
        
        <h2 id=ch40 class="chapter"><span class="出题">第四十出　李旺回话</span></h2>
        
        <p class="曲"><span class="牌">柳穿鱼</span><span class="科">丑上</span>心忙似箭走如飞。历尽艰辛有谁知。夜静水寒鱼不食。满船空载月明归。归来后。到庭除。未知相公在何处。</p>
        
        <p class="白">李旺蒙老相公差去陈留。请取蔡相公的老员外老安人小娘子。不想他两位老的都死了。小娘子又来了。教我空走这一遭。如今且未好对老相公说。先说与蔡相公知道。呀。怎的房门都闭了。敢是蔡相公入朝去了。小姐要幽静。闭着门呵。开门开门。<span class="科">外上</span></p>
        
        <p class="曲"><span class="牌">翫仙灯</span>门外有人声。是谁来諠哗闹炒。</p>
        
        <p class="白"><span class="科">丑</span>老相公。是李旺。<span class="科">外</span>李旺。你回来了。你知道么。我小姐和蔡相公都回家去了。<span class="科">丑</span>蔡相公小娘子曾到这里不曾。<span class="科">外</span>我见他了。李旺。我且问你。蔡相公父母既死了。媳妇又来了。你到那里。曾见甚么人。</p>
        
        <p class="曲"><span class="牌">风帖儿</span><span class="夹白"><span class="科">丑</span>相公。</span>我到得陈留。逢着一个故老。在他爹娘坟上拜扫。<span class="夹白">他道他爹娘呵。</span>果然饥荒都丧了。他媳妇也来到。枉教人走这遭。</p>
        
        <p class="曲"><span class="牌">前腔</span><span class="夹白"><span class="科">外</span>李旺。</span>我如今去朝廷上表。奏蔡氏一门孝道。管取吾皇降丹诏。把他召。我自去陈留走一遭。</p>
        
        <p class="白"><span class="科">丑</span>老相公。这个赵氏。其实难得。<span class="科">外</span>便是。一家都难得。一来蔡伯喈不忘其亲。二来赵五娘子孝于舅姑。三来我小姐又能成人之美。一门孝义如此。理当保奏。请行旌表。<span class="科">丑</span>相公道得最是。</p>
        
        <p class="落诗">五更三点奏朝廷。<br />今古难求此样人。<br />管取一封天子诏。<br />表扬四海孝贤名。</p>
        
        <h2 id=ch41 class="chapter"><span class="出题">第四十一出　风木余恨</span></h2>
        
        <p class="曲"><span class="牌">梅花引</span><span class="科">生旦贴众侍上生</span>伤心满目故人疎。看郊墟。尽荒芜。<span class="科">旦贴</span>惟有青山添得个坟墓。<span class="科">合</span>恸哭无声长夜晓。问泉下有人还听得无。</p>
        
        <p class="诵"><span class="牌">玉楼春</span><span class="科">生</span>他乡万点思亲泪。不能滴向家山地。<span class="科">旦</span>如今有泪滴家山。欲见双亲浑无计。　　<span class="科">贴</span>荒坟衰草连寒烟。苍苔黄叶飞苹蘩。<span class="科">生</span>欲听鸡声来问寝。忽惊蚁梦先归泉。<span class="科">旦</span>人生自古谁无死。嗟君此恨凭谁语。<span class="科">贴</span>可怜衰绖拜坟茔。不作锦衣归故里。</p>
        
        <p class="白"><span class="科">生</span>夫人。此处便是爹妈坟墓。我和你先拜了双亲。还要去拜谢张太公。<span class="科">旦贴</span>正是如此。<span class="科">拜奠介</span></p>
        
        <p class="曲"><span class="牌">玉雁儿</span><span class="科">生</span>孩儿相误。为功名担搁了父母。都缘是孩儿不得归乡故。<span class="夹白">爹爹妈妈。</span>你怎便先归黄土。乾坤岂容不孝子。名亏行缺不如死。只愁我死缺祭祀。<span class="科">合</span>对真容形衰貌枯。想灵魂悲咽痛苦。</p>
        
        <p class="曲"><span class="牌">前腔</span><span class="科">旦</span>百拜公姑。望矜怜恕责我夫。你孩儿赘居牛相府。日夜要归难离步。<span class="夹白">你这新媳妇呵。</span>坚心雅意劝亲父。同归故里守孝服。今日双亲来庐墓。<span class="科">合前</span></p>
        
        <p class="曲"><span class="牌">前腔</span><span class="科">贴</span>不孝的媳妇。恨当初为我躭误了丈夫。吃人谈笑生何补。<span class="夹白">我待死呵。</span>又羞见公姑。<span class="夹白">公公婆婆。</span>我生前不能彀相奉侍。何如事你向黄泉路。<span class="夹白">只一件。我死了呵。</span>家中老父谁看顾。<span class="科">合前生</span></p>
        
        <p class="白">呀。只见朔风四起。瑞雪横空。天气甚冷。左右且回避着。<span class="科">众下末张太公上</span></p>
        
        <p class="曲"><span class="牌">前腔</span>楼台银铺。遍青山浑如画图。乾坤似他衣衰素。故添个缟带飞舞。你躄踊恸哭直恁苦那堪大雪添凄楚。<span class="夹白">事当逆来顺受。</span>抑情就礼通今古。<span class="科">合前生</span></p>
        
        <p class="白">呀。张太公来了。卑人父母生死。皆蒙太公周济。正道拜了父母坟茔。就到宅上拜谢。少效衔环之报。何劳太公先降。<span class="科">末</span>说那里话。蔡相公。你腰金衣紫。可惜令尊令堂相继谢世。不得尽你孝心。正是树欲静而风不宁。子欲养而亲不逮。这也是他命该如此。你今日荣归故里。光耀祖宗。虽是他生前不能享你的禄养。死后亦得沾你的恩典。老夫苟延残喘。又得相见。侥幸侥幸。你今在此庐墓。老夫合当陪伴。但有牛氏夫人在此。怕不稳便。暂且告别。再来相看。</p>
        
        <p class="落诗">多谢深恩不敢忘。<br />稍宽愁绪节悲伤。<br />亲坟共扫添荣耀。<br />不负诗书教子方。</p>
        
        <h2 id=ch42 class="chapter"><span class="出题">第四十二出　一门旌奖</span></h2>
        
        <p class="曲"><span class="牌">逍遥乐</span><span class="科">生上</span>寂寞谁怜我。空对孤坟珠泪堕。<span class="科">旦</span>光阴撚指过三春。<span class="科">贴</span>幽途渺渺。滞魄沉沉。谁与招魂。</p>
        
        <p class="白"><span class="科">生</span>夫人。你看两木连枝谁手栽。相驯白兔走坟台。<span class="科">旦贴</span>无心动植呈祥瑞。否极应须会泰来。<span class="科">末上介</span>一封丹诏从天下。忽听传闻动郊野。说道旌表一门闾。未卜此为何人也。蔡相公。外面喧传有诏书到此。旌表孝义。想必为足下而来。<span class="科">生</span>人间孝者亦多。卑人何足称孝。假如大舜曾参之孝。亦是人子当尽之事。何足旌表。<span class="科">末</span>你说那里话。老夫当初也只道你贪名逐利。撇了父母妻室。不肯还家。到如今才得个分晓。孝经云。孝弟之至。通于神明。光于四海。无所不通。今见你坟头。枯木生连理之枝。白兔有驯扰之性。祥瑞若此。吉庆必来。</p>
        
        <p class="曲"><span class="牌">六么令</span><span class="科">末</span>连枝异木新。见坟台白兔如驯。禽兽草木尚怀仁。这一封丹诏必因君。<span class="科">合</span>料天也会相怜悯。</p>
        
        <p class="曲"><span class="牌">前腔</span><span class="科">生</span>皇恩若念臣。我也不图禄及吾身。只愁恩不到双亲。空辜负这孤坟。<span class="科">合前</span></p>
        
        <p class="曲"><span class="牌">前腔</span><span class="科">旦</span>知他假与真。谢得公公报说殷勤。<span class="夹白">太公。</span>空教你为我受艰辛。今日里。有谁旌表你门庭。<span class="科">合前</span></p>
        
        <p class="曲"><span class="牌">前腔</span><span class="科">贴</span>来使是何人。闷中无由询问一声。<span class="夹白"><span class="科">生</span>夫人。要问甚么。<span class="科">贴</span></span>无由询问我家君。知他安与否死和存。<span class="科">合前丑扮县官上</span></p>
        
        <p class="曲"><span class="牌">前腔</span>敕书已来近。看街市上人乱纷纷。咱每只得忙前奔。备香案。接皇恩。<span class="科">合前相见介生</span></p>
        
        <p class="白">何处官长。因甚到此。<span class="科">丑</span>下官本县知县。告大人得知。今日天朝牛丞相。亲赍诏书。到此开读。旌表大人一门孝义。加官进职。起服到京。下官特来铺设香案。迎接皇恩。请大人改换吉服等候。<span class="科">生</span>卑人孝服。未可更易。<span class="科">丑</span>先王制礼。贤者俯而就。不肖者跂而及。今大人服制巳满。况天朝恩典。礼当从吉。<span class="科">众</span>说得是。<span class="科">生</span>门闾旌表感吾皇。<span class="科">旦贴</span>孝服今朝换吉裳。<span class="科">合</span>不是一番寒彻骨。争得梅花扑鼻香。<span class="科">生旦贴下外引侍从上</span></p>
        
        <p class="曲"><span class="牌">前腔</span>风霜已满鬓。玉勒雕鞍。走遍红尘。今日到此喜欣欣。重相见。解愁闷。<span class="科">合前净</span></p>
        
        <p class="白">这里就是蔡相公庐墓所在。请相公驻节。<span class="科">生旦贴吉服上</span></p>
        
        <p class="曲"><span class="牌">前腔</span><span class="科">合</span>心慌步又紧。想皇恩已到寒门。披袍秉笏更垂绅。冠和带。一番新。<span class="科">合前外</span></p>
        
        <p class="白">圣旨已到。跪听宣读。皇帝诏曰。朕惟风俗为教化之基。孝弟为风俗之本。去圣逾远。淳风日漓。彝伦攸斁。朕甚悯焉。其有克尽孝义。敦尚风化者。可不奖劝。以勉四海。议郎蔡邕。笃于孝行。富贵不足以解忧。甘旨常关于想念。虽违素志。竟遂佳名。委职居丧。厥声尤著。其妻赵氏。独奉舅姑。服劳尽瘁。克终养生送死之情。允备贞洁韦柔之德。糟糠之妇。今始见之。牛氏善谏其父。克相其夫。罔怀嫉妒之心。实有逊让之美。曰孝曰义。可谓兼全。斯三人者。朕甚嘉之。使四海亿兆。皆当仪刑斯人。垂范将来。风移俗易。教美化行。唐虞三代。诚可追配。是用宠锡。以彰孝义。蔡邕授中郎将。妻赵氏封陈留郡夫人。牛氏封河南郡夫人。限日赴京。父崇简赠十六勋。母秦氏赠天水郡夫人。於戏。风木之情何深。式彰风化之表。霜露之思既极。宜沾雨露之恩。服此休嘉。慰汝悼念。谢恩。<span class="科">生旦贴谢恩介外拜坟介生旦贴拜谢外介生</span>荷蒙岳丈保奏。愚婿何以克当。<span class="科">贴</span>自别尊颜。且喜无恙。<span class="科">外</span>孩儿。且喜各保安康。再得相见。<span class="科">丑末相见介外</span>此二位是谁。<span class="科">丑</span>下官是陈留县知县。<span class="科">末</span>老汉是蔡相公邻人张广才。<span class="科">生</span>卑人父母。多多得他周济。<span class="科">外</span>元来就是张太公呵。俺朝里也闻他仗义高名。贤婿。你今起服回朝。未得展报深恩。我有黄金一笏送与。聊表报答之意。<span class="科">生</span>太公请收下。<span class="科">末</span>救灾恤邻。万古之道。又况你二亲不保。实有愧颜。何敢受令岳之赐。<span class="科">生</span>太公且暂收下。卑人尚当申奏朝廷。还有区区犬马报效。<span class="科">末</span>说那里话。此金断然不敢受。<span class="科">外</span>贤婿。张公高义的人。不可再强。老夫回京。当奏请官职俸禄。以酬大恩便了。</p>
        
        <p class="曲"><span class="牌">一封书</span><span class="科">外</span>我恭奉圣旨。跋涉程途千万里。吾皇亲贤意甚美。因探孩儿并女婿。<span class="夹白">贤婿。你夫妇呵。</span>数载辛勤虽自苦。一旦荣华人怎比。<span class="科">合</span>耀门闾。进官职。孝义名传天下知。</p>
        
        <p class="曲"><span class="牌">前腔</span><span class="科">生</span>儿不孝。有甚德。蒙岳丈过主维。<span class="科">作悲介</span>何如免丧亲。又何须名显贵。可惜二亲饥寒死。博得孩儿名利归。<span class="科">合前</span></p>
        
        <p class="曲"><span class="牌">前腔</span><span class="科">旦</span>把真容重画取。<span class="夹白">公公婆婆。</span>如今封赠伊。把你这眉儿放展舒。只愁你瘦仪容难做肥。<span class="夹白">今日呵。</span>岂独奴心知感德。料你也衔恩泉世里。<span class="科">合前</span></p>
        
        <p class="曲"><span class="牌">前腔</span><span class="科">贴</span>从别后倍哀戚。况家中音信稀。为公姑多怨忆。为爹行常泪垂。今日见公姑无愧色。又得与爹行相依倚。<span class="科">合前</span></p>
        
        <p class="曲"><span class="牌">永团圆</span><span class="科">众</span>名传四海人怎比。岂独是耀门闾。人生怕不全孝义。圣明世。岂相弃。这隆恩美誉。从教何所愧。万古青编记。如今便去。相随到帝畿。拜谢皇恩了。归院宇一家贺喜。共设华筵会。四景常欢聚。显文明。开盛治。说孝男。并义女。玉烛调和归圣主。</p>
        
        <p class="落诗">还居墓茨已三年。<br />何幸丹书下九天。<br />莫道名高与爵贵。<br />须知子孝与妻贤。</p>
        
    </body> 
</html>
<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/殺狗記</title>
        <meta name="author" content="明　徐𤱻　著   龍子猶　訂定"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">殺狗記</span></h1>

        <p class="作者">明　徐𤱻<a epub:type="noteref" href="#char01"><spu>註</spu></a>　著<br />龍子猶　訂定</p><aside epub:type="footnote" id="char01"><p>「⿰田𦣞.【姬右側】」</p></aside>

            <h2 id=ch1 class="chapter"><span class="齣題">第一齣　家門大意</span></h2>

            <p class="曲"><span class="牌">滿江紅</span><span class="科">末上</span>鐵硯毛錐。幾年向文場馳逐。任雕龍手段。俯頭屈足。浪跡渾如萍逐水。虛名好似聲傳谷。笑半生夢裡鬢添霜。空碌碌。　　酒人中。聊托宿。詩社內。聊容足。價嘲風弄月。品紅評綠。點染新詞別樣錦。推敲舊譜無瑕玉。管風流領袖播千秋。英雄獨。<span class="科">問答如常</span></p>
            
            <p class="曲"><span class="牌">鴛鴦陣</span>孫華家富貴。東京住結義兩喬人。誑語讒言。從中搬鬭。將孫榮趕逐。投奔無門。風雪裡救兄一命。將恩作怨。妻諫反生嗔。施奇計。買王婆黃犬。殺取扮人身。　　夫回驀地驚魂。去凂龍卿子傳。托病不應承。再往窰中。試尋兄弟。移尸慨任。方辨疎親。清官處喬人妄告。賢妻出首。發狗見虛真。重和睦。封章褒美。兄弟感皇恩。</p>
            
            <p class="落詩">兩喬人全無仁義。<br />蠢員外不辨親疎。<br />孫二郎破窰風雪。<br />楊玉貞殺狗勸夫。</p>
            
            <h2 id=ch2 class="chapter"><span class="齣題">第二齣　諫兄觸怒</span></h2>
            
            <p class="曲"><span class="牌">掛真兒</span><span class="科">生上</span>積善之家慶有餘。傳留下萬卷詩書。性稟剛貞。胸懷仁義。更喜門庭豪貴。</p>
            
            <p class="白">兩字功名志未酬。藏珠韞玉且優遊。家傳閥閱經多載。世代簪纓知幾秋。無諂詐。有剛柔。果然名字播皇州。家中財寶如山積。庫內錢財似水流。卑人姓孫。名華。排行第一。祖貫東京人氏。曾攻詩史。未遂風雲。喜得家道豐盈。儘可優遊歲月。荊妻楊氏。婦道頗閑。侍女迎春。家規能守。有個同胞兄弟。喚做孫榮。從小是卑人撫養成人。今經一十八歲。未曾婚匹。一應家事。俱是卑人總理。他只在學館攻書。見成安享。這也罷了。奈他性多執拗。才欠圓通。胸中之學。或者有餘。戶外之事。全然未曉。每每觸忤卑人。屢加訓責。他縱無怨恨之心。奈絕無順從之美。正所謂江山易改。稟性難移。近來卑人結識得兩個好友。一個是柳龍卿。一個是胡子傳。此二人不但詩禮之儒。頗饒豪俠之氣。又且知機識變。博學多能。物情市價。無所不通。官訟家常。何事不曉。與卑人相愛相親。如同手足。卑人意欲結義他為兄弟。一來家中百事。商量有靠。二來要他教導孫榮。使他通些世務。昨日已曾對柳胡二友說過了。也要兄弟孫榮在內。不免與兄弟通知。兄弟孫榮那里。<span class="科">小生扮孫榮上</span></p>
            
            <p class="曲"><span class="牌">前腔</span>兄弟怡怡樂有餘。終日裡玩史攻書。十載辛勤。一朝遭際。不負家傳豪貴。</p>
            
            <p class="白">小生孫榮是也。在書房中看書。不知哥哥有何事呼喚。不免上堂廝見。<span class="科">見相揖介小生</span>哥哥呼喚小弟。有何分付。<span class="科">生</span>喚你出來。非為別事。</p>
            
            <p class="曲"><span class="牌">繡帶兒</span>吾朋友如龍卿有幾。兼之子傳賢齊。<span class="夾白"><span class="科">小生</span>且住。那柳龍卿胡子傳是市井之徒。諂諛之輩。哥哥說他甚麼。<span class="科">生</span>兄弟差矣。</span>他兩個義比雲霄。與咱契似篔篪。<span class="科">小生</span>思之。人情末世奸似鬼。怕只怕面從心背。<span class="夾白"><span class="科">生</span>別的人信不過。他這兩個人。做哥的信得過。</span>他心事<span class="夾白">你</span>哥哥儘知。欲待要與他結交做兄弟。</p>
            
            <p class="曲"><span class="牌">前腔</span><span class="科">小生</span>忠規。非直諒多聞善輩。何必異姓結義。<span class="夾白"><span class="科">生怒介</span>就結義個異姓何妨。<span class="科">小生</span></span>今日一語輕交。他時駟馬難追。<span class="科">生</span>休疑。此心獨斷無後悔。<span class="夾白">你這蠢東西。結義了這兩個人。得他教導你教導也好。</span>少不得學他<span class="夾白">些</span>伶俐。<span class="夾白"><span class="科">小生笑介</span>要他來教導孫榮。他教導出些什麼來。</span>小家子心低志低。<span class="夾白">這輩諂諛之人。還該疎遠他纔是。怎麼倒去親近他。</span>難道是推不開嫡親兄弟。</p>
            
            <p class="白"><span class="科">生</span>結義過。就如嫡親一般了。<span class="科">小生</span>哥哥要結義他。自去結義。小弟決不敢從命。正是畫虎畫皮難畫骨。知人知面不知心。<span class="科">下生</span>看這抝種。恁般執性。我有了龍卿子傳結義。勝如手足。那希罕這小畜生。且喚吳忠出來。分付他安排筵席便了。吳忠那里。<span class="科">末扮吳忠上</span>白馬黃金五色新。不應親者強來親。一朝馬死黃金盡。親者如同陌路人。覆大員外。有何分付。<span class="科">生</span>吳忠。你明日與我擺設酒筵。在蔣家花園內。務要整齊。<span class="科">末</span>不知員外擺幾席酒。<span class="科">生</span>三席。<span class="科">末</span>請什麼客。<span class="科">生</span>請柳胡二位官人。<span class="科">末</span>柳胡二位官人與員外是三桌。還少一桌。<span class="科">生</span>這一桌那個坐。<span class="科">末</span>書房裡小官人。<span class="科">生</span>唗。你那里知道。明日筵會。非通小可。乃是與柳胡二官學桃園結義之事。這小畜生不聽教誨。不要他去。你聽我道。</p>
            
            <p class="曲"><span class="牌">大聖樂</span>吾家累代纓紳。我一身享現成。金玉滿堂多豪貴。怎答謝父娘恩。<span class="夾白">奈</span>嫡親兄弟不和順。卻與非親結義親。<span class="科">合</span>此事非容易。也算人生好惡。宿世緣分。</p>
            
            <p class="曲"><span class="牌">前腔</span><span class="科">末</span>東人富室豪門。論結交須謹慎。他人怎比<span class="夾白">得</span>親骨肉。久久見假和真。尋思及早回頭省。莫把親人<span class="夾白">如</span>陌路人。<span class="科">合前生</span></p>
            
            <p class="白">今後只依我分付而行。再莫提起那小畜生。</p>
            
            <p class="落詩">你今先去小亭中。<br />肴饌新鮮酒味濃。<br />情到不堪回首處。<br />一齊分付與東風。</p>
            
            <h2 id=ch3 class="chapter"><span class="齣題">第三齣　蔣園結義</span></h2>
            
            <p class="白"><span class="科">末上</span>受人之托。必當終人之事。蒙員外分付我去蔣家園裡擺酒。說話之間。此處已是了。好景致。清風亭上景無過。魚戲橋邊耀碧波。試問此園誰是主。主人來少客來多。酒席完備了。不免去請二位解元。轉灣抹角。此間已是柳解元門首。有人在此麼。<span class="科">淨內應</span>你是那個。<span class="科">末</span>我是孫大員外家吳忠。<span class="科">淨</span>到此怎麼。<span class="科">末</span>特來請喫酒。<span class="科">淨上</span>來了。若說喫酒。跳腳舞手。<span class="科">末</span>不說喫酒呢。<span class="科">淨</span>打殺也不走。</p>
            
            <p class="曲"><span class="牌">丹鳳吟</span>行過柳堤。步入園內。<span class="科">末</span>那一位解元何處。<span class="夾白"><span class="科">淨</span>可是胡子傳麼。<span class="科">末</span>正是。<span class="科">淨</span></span>隨着我來。兀的便是。<span class="夾白"><span class="科">末</span>胡解元在家麼。請喫酒的在此。<span class="科">丑上</span>來了。</span>甚人請喫嘴。<span class="夾白"><span class="科">末</span>喫酒。怎麼說喫嘴。<span class="科">丑</span>沒有嘴。怎麼喫酒。<span class="科">末</span>還是喫酒。<span class="科">丑</span></span>喫酒好歡喜。<span class="夾白"><span class="科">見淨介</span>呀。龍卿哥也在此。<span class="科">揖介淨丑</span></span>怎不見孫兄來至。去接取。去接取。迎着即便回。<span class="夾白"><span class="科">末</span>二位不消去。只在此等候。待我去請員外來便了。<span class="科">淨丑</span>有理。</span>說道我每來此處。懸懸望着員外至。</p>
            
            <p class="白"><span class="科">末</span>我便去。這酒席不要先動。<span class="科">淨丑</span>豈有此理。我二人替你看好在此。<span class="科">末</span>有勞。<span class="科">下淨</span>兄弟。到被他說着了。<span class="科">丑</span>怎麼說着了。<span class="科">淨</span>我今早出來。還不曾喫飯。腹中甚是饑餓。莫若我每先偷些酒喫如何。<span class="科">丑</span>小弟也用得着在此。只怕大哥來。見了不好意思。<span class="科">淨</span>這個何難。都推在吳忠身上便了。<span class="科">丑</span>有人來。怎麼處。<span class="科">淨</span>如今一個看人。一個喫酒。如有人來。咳嗽為記。<span class="科">丑</span>那個先去看人。<span class="科">淨</span>你先去看人。我喫酒。我喫完了替你來。<span class="科">喫介</span>告飲了。<span class="科">丑</span>偷酒喫還有許多禮數。<span class="科">淨</span>自古道禮不可缺。<span class="科">又喫介丑</span>他只管喫了去。竟不替我去喫。不免哄他一哄。<span class="科">咳嗽介淨驚介</span>兄弟。有什麼人來。<span class="科">丑</span>沒有。<span class="科">淨</span>你為何咳嗽起來。<span class="科">丑</span>若不咳嗽。連桌子都喫了下去了。如今你去看人。<span class="科">喫介渾科生末上</span></p>
            
            <p class="曲"><span class="牌">節節高犯</span><span class="科">生</span>相邀結義的好兄弟。<span class="科">見介淨丑</span>兄弟望兄不來至。肝腸碎。<span class="科">末</span>試向前排喫食。<span class="科">生</span>為何盤饌先狼藉。<span class="犯牌">鮑老催</span><span class="科">淨丑</span>吳忠的。先偷喫。<span class="犯牌">黃龍滾</span><span class="科">末</span>對面間枉屈人。甚張志。</p>
            
            <p class="白"><span class="科">淨丑</span>哥哥。今日之酒。為何而設。<span class="科">生</span>是結義酒。<span class="科">淨</span>令弟二哥可來麼。<span class="科">生</span>我好意喚他同來。要二位教導他。他反說許多不中聽的言語。是個不識好歹的。不要倸他。<span class="科">丑</span>哥哥。自古道人心各別。我三人自結義便了。<span class="科">淨</span>我每三人做個賽關張。<span class="科">生</span>何為賽關張。<span class="科">淨</span>當初劉關張弟兄三人。在桃園中結義。白馬祭天。烏牛祭地。不願同日生。只願同日死。我們今日弟兄三人。在蔣家園內結義。可不是賽關張。<span class="科">丑</span>哥哥。自今日為始。大哥有事。都是我弟兄兩個擔當。火裡火裡去。水裡水裡去。大哥若是打殺了人。也是我每弟兄兩個替你償命。<span class="科">生</span>難得二位賢弟如此真心相待。今後如若宅上欠缺。都在愚兄身上。<span class="科">淨丑</span>今日在清風亭之言。各不相負。大哥請上。受兄弟一拜。<span class="科">生</span>豈敢。<span class="科">對拜介</span>曾記桃園結義深。從來仁義値千金。<span class="科">淨丑</span>人情若比初相識。到老終無怨恨心。<span class="科">生</span>看酒來。<span class="科">末</span>有酒。<span class="科">遞酒介</span></p>
            
            <p class="曲"><span class="牌">解連環</span><span class="科">生</span>酬酢歡娛。拚今朝共伊沈醉。同𢹂手步月歸去。<span class="科">合</span>逢知己。賽過關張管鮑的。切莫學割袍斷義。</p>
            
            <p class="曲"><span class="牌">前腔</span><span class="科">淨</span>兄飲一杯。但從今放開憂慮。兄有事弟當前去。<span class="科">合前</span></p>
            
            <p class="曲"><span class="牌">前腔</span><span class="科">丑</span>兄聽因依。是吳忠<span class="夾白">把</span>盤饌偷喫。適纔的望兄不至。<span class="科">合前</span></p>
            
            <p class="曲"><span class="牌">前腔</span><span class="科">末</span>誰是誰非。請不須再三提起。提將起恐伊羞恥。<span class="科">合前</span></p>
            
            <p class="落詩">一飲莫辭醉。<br />今朝拚醉歸。<br />酒淹衫袖濕。<br />花壓帽簷低。</p>
            
            <h2 id=ch4 class="chapter"><span class="齣題">第四齣　妻妾共議</span></h2>
            
            <p class="曲"><span class="牌">杜韋娘</span><span class="科">旦上</span>玉容態嬌豓。眉黛淡掃春山遠。鳳髻綰烏雲。霞襯臉。更嫋娜纖腰嬌軟。正䈂年遣適豪門。已奉蘋繁。喜遂于飛願。與才郎契合。願百歲同諧繾綣。</p>
            
            <p class="白">念奴蟾宮標格。洛浦精神。芳姿美若芝蘭。雅意堅如松柏。生居宦族。愧無謝女之才。長適豪門。頗有關雎之德。惟慕貞潔。不喜繁華。端然閉月羞花。何必濃妝淡抹。大抵還他肌骨好。不搽紅粉也風流。奴家楊氏月真。昔憑媒妁。嫁與東京孫員外為妻。奴有慈善之心。奈無子息之繼。自從公姑去世。兒夫與小叔不相和睦他近日又與柳龍卿胡子傳結義。把嫡親兄弟卻作陌路之人。每日勸諫。執性不從我身伴侍妾迎春。頗曉人事。不免喚他出來商議。迎春那里。<span class="科">貼上應介</span>來了。</p>
            
            <p class="曲"><span class="牌">新水令</span>奴家年少多聰惠。伴娘行宴樂遊戲。晝永拈針指。<span class="夾白"><span class="科">旦叫介</span>迎春。<span class="科">貼</span></span>聽簾前呼喚。不知有何言語。</p>
            
            <p class="白"><span class="科">見介</span>院君萬福。<span class="科">旦</span>迎春。結交須勝己。似我不如無。<span class="科">貼</span>院君為何說此兩句。<span class="科">旦</span>迎春。你兀自不知。近日兒夫心改變。作事大猖狂。每日與柳龍卿胡子傳打伴。朝歡暮樂。醉酒狂歌。見了嫡親兄弟。就如陌路之人。你道如何。<span class="科">貼</span>院君。自古道熟油苦菜。由人心愛。望院君早晚勸諫便了。</p>
            
            <p class="曲"><span class="牌">集賢賓</span><span class="科">旦</span>官人近日心恁偏。與兄弟結冤。每日與非親同歡宴。把骨肉頓成拋閃。不聽勸諫。怕迤邐日疎日遠。長掛念。恐一宅分為兩院。</p>
            
            <p class="曲"><span class="牌">前腔</span><span class="科">貼</span>人情好歹非偶然。奈總是前緣。是則是官人沒宛轉。我娘行自當相勸。聽時易言。不聽後別作機變。休掛念。自臨風對月消遣。</p>
            
            <p class="曲"><span class="牌">琥珀貓兒墜</span><span class="科">旦</span>良藥苦口。逆耳乃忠言。嘆我兒夫不信賢。幾番勸解反埋冤。<span class="科">合</span>難言。問甚日何時。得他心轉。</p>
            
            <p class="曲"><span class="牌">前腔</span><span class="科">貼</span>勸君不聽。切莫再三言。又恐官人生別見。反將恩愛變成冤。<span class="科">合前</span></p>
            
            <p class="落詩">手足之親兩不和。<br />忠言逆耳奈如何。<br />酒逢知己千鍾少。<br />話不投機半句多。</p>
            
            <h2 id=ch5 class="chapter"><span class="齣題">第五齣　孫榮自嘆</span></h2>
            
            <p class="曲"><span class="牌">五供養</span><span class="科">小生上</span>今生有幸。喜一身生長豪門。家傳朱紫貴。世簪纓。詩書盡覽。時未至龍門難進。一日裡遇風雲。那時衣紫作公卿。</p>
            
            <p class="白">生居宦族簪纓裔。積玉堆金真富貴。弱冠正當年。留心古聖編。事兄如事父。爭奈兄嫉妒。見我似冤家。不知有甚差。自家孫榮是也。我哥哥近日結交柳龍卿胡子傳。終日醉酒狂歌。把我如同陌路。不知後來可有和順的日子了。咳。哥哥。我與你是</p>
            
            <p class="曲"><span class="牌">前腔</span>同胞至親。更不知他因甚生嗔。朝夕長打罵。苦難禁。不敢怨兄。只恨我不能隨順。早晚拈香拜告神明。願兄早早可回心。</p>
            
            <p class="落詩">默默自思量。<br />家兄忒性剛。<br />觸來勿與兢。<br />事過必清涼。</p>
            
            <h2 id=ch6 class="chapter"><span class="齣題">第六齣　喬人行譖</span></h2>
            
            <p class="曲"><span class="牌">朱奴兒</span><span class="科">淨丑上淨</span>常言道人無遠慮。<span class="科">丑</span>定必有近憂來至。<span class="科">淨</span>是則是三人同結義。<span class="科">丑</span>怕只怕半途而廢。<span class="科">淨</span>說得是。作個道理。早尋個長久計。</p>
            
            <p class="白"><span class="科">丑</span>二哥。夜來孫大哥家好酒。<span class="科">淨</span>兄弟。酒也要喫。事也要幹。<span class="科">丑</span>二哥有事。難道小弟不幹。<span class="科">淨</span>我且問你。昨日花園中結義幾人。<span class="科">丑</span>是三人。<span class="科">淨</span>杭州老官說的。還有一丟兒。<span class="科">丑</span>孫大哥你我。再有何人。<span class="科">淨</span>你去猜一猜。<span class="科">丑</span>家裡人。外頭人。<span class="科">淨</span>家裡人。<span class="科">丑</span>嗄。是了。前日清風亭上結義。只有吳忠在那里。敢是吳忠。<span class="科">淨</span>呸。破蒸籠不盛氣。他是孫大哥家裡使喚的。我每喫酒。他來伏事的。到與他結義做朋友。沒志氣。<span class="科">丑</span>敢是孫大嫂。<span class="科">淨</span>自古道長兄為父。長嫂為娘。雖然不是親的。也是個嫂嫂。難道與我每做朋友不成。<span class="科">丑</span>敢是迎春。<span class="科">淨</span>阿呀。兔兒踹壞了娑婆樹。月不好了。迎春是大哥的通房。怎麼與我和你結義。一發不是了。<span class="科">丑</span>這等猜不着。<span class="科">淨</span>就是在書房中。終日子曰子曰的。<span class="科">丑</span>可是孫二麼。<span class="科">淨</span>着。着。<span class="科">丑</span>前日孫大哥說不要倸他。慮他怎麼。<span class="科">淨</span>兄弟。你不曉得。那孫大嫂是極賢慧的。他見大哥疎薄了孫榮。必然勸諫。常言道妻是枕邊人。十事商量九事成。萬一大哥醒悟了。他們弟兄親的只是親的。我和你疎的只是疎的。倘或和順了。我和你就如兩個網巾圈撇在腦後。要見面也是難了。<span class="科">丑</span>二哥說得是。必須尋一條計策來弄斷了他。我與你衣飯還長久。<span class="科">淨</span>有理。只是沒有好計策。怎麼處。<span class="科">丑</span>兄弟到有一條計在此。<span class="科">淨</span>你有何計。<span class="科">丑</span>到鐵鋪裡去打一把快刀。一更無事。二更悄然。三更時候。把孫二來一刀殺了。這計如何。<span class="科">淨</span>呀。人物平常。計策也只如此。<span class="科">丑</span>怎麼。<span class="科">淨</span>東京城裡。這幾家鐵鋪都是認得你我的。倘或挨查出來。是柳龍卿胡子傳殺的。那時我和你為首為從。都問成死罪。可不兩個人償他一命。不好。<span class="科">丑</span>這等怎麼處。<span class="科">淨</span>我有一計在此。<span class="科">丑</span>計將安出。<span class="科">淨</span>我和你今日到他家。只說謝酒。昨夜回去。打從小巷裡走。只見令弟頭帶儒巾。身穿藍衫。腳穿皂靴。與一個挑船郎中說話。手裡拿了一包銀子。說我家耗鼠太多。要贖些蜈蚣百腳。斷腸草。烏蛇頭。黑蛇尾。陳年乾狗屎。糖霜蜜餞楊梅乾。<span class="科">丑</span>阿哥。怎麼有糖霜蜜餞楊梅乾在裡頭。<span class="科">淨</span>有了許多毒藥。放些甜的在裡頭過藥。<span class="科">丑</span>也是。<span class="科">淨</span>一贖贖了十七八包。<span class="科">丑</span>我也看見有二十多包。<span class="科">淨</span>正是。看見我每兩個。腳跟上紅起。直紅到頭髮上去。回身便走。一走走了一個灣。兩個灣。三三九個灣。在無人之所。雙手拿了藥。對天跪下。告道。天地天地。我孫榮被哥哥孫華。嫂嫂楊月真。侍妾迎春。強占家私。如今贖這藥回去。酒裡不下飯裡下。飯裡不下茶裡下。一藥藥死了哥哥。這家私都是我的。恐遭毒手。特來報知。<span class="科">丑</span>阿哥。這是你幾時見的。<span class="科">淨</span>啐。說了半日。對木頭說了。這是我每說謊。<span class="科">丑</span>說謊。這等像得緊。倘或大哥不信。怎麼處。<span class="科">淨</span>他若不信。我和你講故事。<span class="科">丑</span>講故事。一肚皮在此。只是進門時怎麼樣見他。<span class="科">淨</span>孫大哥是極慈心。我和你須要假哭。<span class="科">丑</span>我沒有眼淚出。怎麼好。<span class="科">淨</span>這是要緊的。官場演。私場用。我和你演一演。<span class="科">演介</span>像。行行去去。<span class="科">丑</span>去去行行。此間已是。大哥在家麼。<span class="科">哭介淨</span>且待他出來了哭。<span class="科">生上</span></p>
            
            <p class="曲"><span class="牌">桃李爭春</span>驀忽聞知兩個心友臨門。不覺心中歡喜。</p>
            
            <p class="白"><span class="科">見介淨丑哭介生</span>入門休問榮枯事。觀着容顏便得知。二位兄弟每常間見了做哥哥的歡天喜地。今日為何這般愁煩。<span class="科">淨丑</span>我每弟兄兩個今日見了哥哥。明日不知可見得大哥了。<span class="科">生</span>二位兄弟何出此言。敢是大兄弟家中少米麼。<span class="科">淨</span>多蒙哥哥送一擔米來。喫了九斗九升半。還剩半升在那里。不少。<span class="科">生</span>敢是小兄弟家裡欠柴。<span class="科">丑</span>多承大哥前日送一千個稻草與小弟。燒了九百九十九個。還有一個做枕頭。不欠。<span class="科">生</span>敢是大兄弟有人欺負你來。<span class="科">淨</span>自從與哥哥結義之後。扒灰挑糞的都叫是二官人。誰敢欺負我。<span class="科">生</span>敢是有人欺負小兄弟麼。<span class="科">丑</span>如今那個不曉我與大哥做了朋友。好不奉承我。就是半夜回去。他每還要打掃一條潔淨街道與我走。誰敢欺我。<span class="科">生</span>自結義之後。隨你天大事。尚要與你分憂。今日就是這等支吾我。今後你二人不要上我的門了。<span class="科">做下介淨丑扯介</span>大哥轉來。<span class="科">生轉介淨</span>兄弟。大哥着惱了。我每說了罷。<span class="科">丑</span>不要說。就說來大哥也不信的。<span class="科">生</span>說那里話。兄弟之言。豈有不信之理。<span class="科">淨丑</span>說出來不是我每弟兄身上的事。卻是大哥身上的事。<span class="科">生</span>怎麼到是我身上的事。且說來。<span class="科">淨丑照前白說介生</span>豈有此理。我兄弟是讀書之人。那有此話。<span class="科">丑</span>阿哥如何。我說大哥是不信你我的。<span class="科">淨</span>哥哥若不信。兄弟有一樁故事在此。比與大哥聽。<span class="科">生</span>有什麼故事。你說來。<span class="科">淨</span>豈不聞古之虞舜。尚被傲弟所害。一日與瞽叟謀計。令舜上屋修倉廩。弟移去其梯。放火燒倉。其兄挾兩笠而下。幸而不死。又一日使舜掘井。弟以石蓋之。舜掘地穴而出。古之虞舜尚然如此。何況于你。</p>
            
            <p class="曲"><span class="牌">引軍旗</span>聽拜稟令弟不仁。贖毒藥害你身。兄弟見了痛傷情。哥哥自宜思忖。<span class="科">生</span>舍弟是讀書<span class="夾白">人</span>至誠。無此事不須憂悶。<span class="科">合</span>思之禍福生死皆由命。果然半點不由人。</p>
            
            <p class="白"><span class="科">生</span>沒有此事。<span class="科">丑</span>哥哥若不信。小兄弟也有一樁故事在此。說與哥哥聽。<span class="科">淨</span>你也說一說。<span class="科">丑</span>昔日唐太宗殺兄在前殿。囚父在後宮。</p>
            
            <p class="曲"><span class="牌">前腔</span>唐太宗<span class="夾白">是</span>聖明之君。猶且弒建成。哥哥莫待禍臨身。臨渴怎生掘井。<span class="科">生</span>若非兄弟說<span class="夾白">着</span>事因。險些兒遭他毒性。<span class="科">合前丑</span></p>
            
            <p class="白">大哥。你如今信也不信。<span class="科">生</span>起初大兄弟說來的。我還有些不信。方纔小兄弟說起唐太宗之故事。我纔信了。<span class="科">淨丑</span>如今但憑哥哥怎麼施行就是了。<span class="科">生</span>我如今喚他出來。打他一頓。出了我這口氣罷了。<span class="科">淨丑</span>阿哥又來了。你不曾打他。尚然要贖毒藥害你。你若打了他一頓不打緊。他懷恨在心。你這條性命可不是斷送在他手裡。<span class="科">生</span>這等我寫一紙狀子去。當官告他。<span class="科">淨丑</span>那個做證見麼。<span class="科">生</span>就是你每二位。<span class="科">淨丑背介淨</span>兄弟。孫大哥要告。我和你做證見。明日到官。三拷六問。問出真情。我和你都是假的。孫二公然無事。可不是這頭官司打在我每身上來了。<span class="科">丑</span>這等怎麼處。<span class="科">淨</span>還是勸他不要告。<span class="科">轉介</span>大哥若告了他。要使用那個出。<span class="科">生</span>一應都是我。<span class="科">淨丑</span>大哥又不是這等了。你如今到府縣告了。一定把他監了。尊嫂又是極賢慧的。着人送飯。上下使用。弄了出來。可不枉費錢財。分明蜻蜓喫尾自喫自。<span class="科">生</span>這等怎麼處。<span class="科">淨丑</span>你的家法到那里去了。<span class="科">生</span>家法怎麼處他。<span class="科">淨丑</span>如今大哥叫他出來。竟不要提起贖毒藥事情。<span class="科">生</span>怎麼倒不要提起。<span class="科">淨丑</span>贖毒藥只有我弟兄兩個看見的。只道我每來搬弄你弟兄不和了。你如今別尋一事。打他一頓。趕他出去。這便是除卻禍根了。<span class="科">生</span>這也有理。吳忠那里。<span class="科">末上</span>廳上一呼。階下百諾。員外有何分付。<span class="科">生</span>小喬才在那里。<span class="科">末</span>那個小喬才。<span class="科">生</span>就是讀書的。<span class="科">末</span>嗄。小官人。在書房中。<span class="科">生</span>與我叫他出來。<span class="科">末</span>嗄。小官人。員外有請。</p>
            
            <p class="曲"><span class="牌">惜奴嬌</span><span class="科">生</span>堪恨冤家生着不良意。<span class="科">淨丑</span>這醜惡只得自忍。<span class="科">小生上</span>正此攻書。偶聞兄命。<span class="夾白">吳忠。不知哥哥喚我怎麼。<span class="科">末</span>不知員外怎生動氣。怒吽吽的坐在堂上。<span class="科">小生</span></span>思省。料吉凶全然未准。</p>
            
            <p class="白"><span class="科">見淨丑揖介</span>二丈。<span class="科">淨丑</span>再有一丈。好做布衫。<span class="科">小生</span>這是稱呼二位。<span class="科">淨丑</span>這也罷了。我問你。昨夜你與哥哥廝鬧來。<span class="科">小生</span>不曾。<span class="科">淨丑</span>哥哥與你廝打來。<span class="科">小生</span>也不曾。<span class="科">淨丑</span>你畢竟冲撞了他。<span class="科">小生</span>二丈。自古道長兄為父。誰敢冲撞他。<span class="科">淨丑</span>這等為何惱得你緊。<span class="科">小生</span>既是我哥哥惱我。望二位解勸則個。<span class="科">淨丑</span>這個自然。你方纔不曾出來的時節。我兩個先替你舌頭都勸匾在這裡了。待我每先進去。<span class="科">見生介</span>來了。<span class="科">生</span>他怎麼說。<span class="科">淨丑</span>他說道一父母所生的。要打與他同打。要罵與他對罵。不怕你。<span class="科">生</span>他是這等說麼。喚他進來。<span class="科">淨丑喚介小生</span>哥哥拜揖。<span class="科">生怒介</span>誰與你拜揖。自古道。常將有日思無日。莫待無時思有時。我家全賴祖宗勤勞。積趲致富。且如我占居長。合管顧家私。應當門戶。一應人情差撥事件。我之所為。汝合往外州經營。求取利息。可立見富足。免致坐食山崩。古人云。牀頭千貫。不如日進分文。汝晝夜攻書。有何所益。<span class="科">小生</span>哥哥。豈不聞安居不用架高堂。書中自有黃金屋。富家不用買良田。書中自有千鍾粟。書中有此好處。兄弟所以攻書。<span class="科">生怒打小生介</span>還敢挺撞我。自今日為始。你也不是我的兄弟。我也不是你的哥哥。走出去。不許再上門來。<span class="科">小生</span>哥哥可念手足之情。教兄弟到那裡去。<span class="科">淨丑</span>二官人。你便少說了些。你哥哥是盛怒之下。且權順他便好。<span class="科">末</span>二位官人勸一勸便了。<span class="科">淨丑</span>我每着實在此勸。<span class="科">生</span>你還不走出去。<span class="科">小生</span>哥哥可念父母之恩。<span class="科">生</span>還說。<span class="科">又打介</span></p>
            
            <p class="曲"><span class="牌">前腔</span>安享榮華。豈不念祖宗覓利艱辛。千重水面。虎口換出珠珍。<span class="夾白">你</span>如今。每日攻書錯留心。懶經求不營運。待怎生。自今日不許再上<span class="夾白">我</span>門庭。</p>
            
            <p class="曲"><span class="牌">前腔</span><span class="科">小生</span>聽稟。祖父同生。念同胞之義。手足之親。讀書美意。他日顯耀門庭。<span class="科">背介</span>思省。豈知哥哥生怒嗔。信讒言<span class="夾白">教我</span>無投奔。<span class="夾白"><span class="科">淨丑</span>我每兩個為你勸得口乾舌匾。到說信讒言。難道我每到是讒言。如今大哥要打自打。不干我事。<span class="科">小生</span>將我</span>趕出門。望哥哥息怒暫且回心。</p>
            
            <p class="曲"><span class="牌">錦衣香</span><span class="科">淨丑</span>休抗拒。休回應。<span class="夾白">休要</span>惱着哥哥。轉添惡忿。且隨他意暫出門。朝夕<span class="夾白">我</span>兩人勸他回心。<span class="夾白">倘</span>回心轉意。<span class="夾白">那時</span>請你歸來<span class="夾白">依然</span>弟兄和順。<span class="科">合</span>今日離家去。<span class="夾白">再</span>不許登門。眉南面北。不相存問。</p>
            
            <p class="曲"><span class="牌">前腔</span><span class="科">末</span>空嘆息。空攧窨。爭奈是親非親。遣人愁悶。吳忠伏侍小官人。誰知到此主僕離分。拜辭痛苦。搵不住珠淚盈盈。<span class="科">合前</span></p>
            
            <p class="曲"><span class="牌">漿水令</span><span class="科">生</span>更遲疑不離我門。打教伊皮開見筋。<span class="科">小生</span>受兄毒打也甘心。無辜趕逐痛苦難禁。<span class="科">生</span>賊潑賤。惱殺人。輒敢抗語來相應。<span class="科">合</span>今日裡。今日裡急離我門。街坊上。街坊上別行求趁。</p>
            
            <p class="曲"><span class="牌">前腔</span><span class="科">小生</span>嘆一身錢無半文。無相識有誰是親。<span class="科">生</span>你說書內有黃金。何不看書度日營生。<span class="科">小生</span>事到頭。不怨人。只愁眼下無投奔。<span class="科">合前小生</span></p>
            
            <p class="白">哥哥要我出去。只得就出去罷。<span class="科">走介淨丑</span>你就是這等去了。<span class="科">小生</span>哥哥嚴命。怎敢不去。<span class="科">淨丑</span>這等沒用的。且問你這家私是祖上遺下來的呢。還是你哥哥自家掙的。<span class="科">小生</span>是祖上遺下來的。<span class="科">淨丑</span>可又來。既是祖上遺下來的。該大家分一半纔是。<span class="科">小生</span>這個不指望。只好略討些做盤纏足矣。望二丈攛掇一聲。<span class="科">淨丑</span>這個當得。<span class="科">進介生</span>他去了麼。<span class="科">淨丑</span>他在外邊大聲發話。道這家私是祖上遺下來的。要與你分一半。<span class="科">生</span>這也說得是。該分與他。<span class="科">淨丑</span>分多少。<span class="科">生</span>分一半與他。<span class="科">淨丑</span>大哥。這是一釐也分不得的。<span class="科">生</span>怎麼分不得的。<span class="科">淨丑</span>你若分與他了不打緊。引慣了他。又道分得不均。到去告起家私來。你到要喫他的虧哩。<span class="科">生</span>這等怎麼樣打發出去。<span class="科">淨丑</span>他方纔道書中自有黃金屋。把他一本書。就塞住他的口了。<span class="科">生</span>吳忠。書房中去取一本書過來。<span class="科">末</span>嗄。書在此。<span class="科">生</span>叫他進來。<span class="科">淨丑</span>二哥。我與你都說停當在那里了。教你自進去取。<span class="科">小生</span>多謝二位。<span class="科">進介生</span>孫二。你要與我分家私麼。<span class="科">小生</span>孫榮怎敢。只求哥哥略與些盤費便了。<span class="科">生</span>這個有。吳忠取書來。孫二。盤纏在此。你拿去。<span class="科">小生</span>呀。哥哥。這是一本破書。怎麼做得盤纏。<span class="科">生</span>你方纔說書中自有黃金屋。千鍾粟。怎麼做不得盤纏。<span class="科">小生</span>罷罷。男子漢一言既出不必說了。吳忠過來。你去多多拜上賢達嫂嫂。說我被哥哥趕出去了。哥哥請上。待做兄弟的拜別。<span class="科">生</span>誰要你拜。<span class="科">小生拜生打介</span></p>
            
            <p class="曲"><span class="牌">臨江仙</span><span class="科">小生</span>被打出門珠淚流。教人羞恥向誰投。哥哥因甚趕無休。在他簷下過。怎敢不低頭。</p>
            
            <p class="白"><span class="科">哭下淨丑</span>哥哥。我每兩個不與你做朋友了。<span class="科">生</span>怎麼說。<span class="科">淨丑</span>一個嫡親兄弟。就趕了出去。何況我每結義的。<span class="科">生</span>嫡親兄弟到要贖毒藥害我。若不是二位兄弟說知。險些兒被他害了性命。你二人是我的大恩人了。怎說這話。<span class="科">淨丑</span>大哥好手段。我每如今與哥哥去慶一慶手段。<span class="科">生</span>多謝好兄弟。是我作東。就請同行。</p>
            
            <p class="曲"><span class="牌">皂羅袍</span><span class="科">合</span>賀喜得他出外。自今後不許再上門來。結義兄弟稱心懷。同心同氣同歡快。有茶有酒。朝往暮來。無愁無慮。分憂替災。三人真個關張賽。<span class="科">下</span></p>
            
            <h2 id=ch7 class="chapter"><span class="齣題">第七齣　孫華拒諫</span></h2>
            
            <p class="曲"><span class="牌">風馬兒</span><span class="科">旦上</span>傾國芳容正嬌媚。家豪富比陶朱。<span class="科">貼上</span>郎才女貌非凡比。宿緣相會。今世傚于飛。</p>
            
            <p class="白"><span class="科">旦</span>迎春。員外早間出去。怎生這時節還不見回來。<span class="科">貼</span>便是。想又與兩個喬人出去閒耍了。<span class="科">末急上</span></p>
            
            <p class="曲"><span class="牌">本宮賺</span>默默嗟吁。哽咽垂雙淚。直入畫堂覆知。此事好傷悲。<span class="科">旦</span>試問取。未審何人虧負你。你緣何垂雙淚。不知怎地。你從頭一一說與。</p>
            
            <p class="曲"><span class="牌">前腔</span><span class="科">末</span>告且聽啟。小官人鎮日攻書。被東人急呼至說着幾句。百般打罵趕出去。<span class="科">貼</span>果恁的。奈我官人心性急。似撮鹽入火內。猜着就裡。又敢是聽人胡語。<span class="科">末</span>果然如是。</p>
            
            <p class="白"><span class="科">旦</span>你快迴避。倘員外回來也。<span class="科">末下</span></p>
            
            <p class="曲"><span class="牌">竹馬兒</span><span class="科">旦</span>他效學昔日關張結義。不思量<span class="夾白">久後</span>有頭無尾。豈知他是調謊的。使虛心冷氣。刁唆員外得如是。<span class="科">貼</span>我東人枉恁<span class="夾白">地</span>多伶俐。落圈圚總不知。把骨肉下得輕棄。你好直恁的。<span class="夾白">不思量</span>手足恩深。豈知同胞義。謾教人無語淚雙垂。說着後心碎。</p>
            
            <p class="曲"><span class="牌">前腔</span><span class="科">旦</span>他兩人專靠花言巧語。一剗地鬭是搬非。每日只會拖狗皮。那<span class="夾白">曾見</span>回個筵席。雙雙長坐兩邊位。<span class="科">貼</span>我東人結拜為兄弟。落得個甚便宜。夫和婦話不投機。他三個同結義。勝似親的。糖甜蜜更美。把親生兄弟趕出去。你家富何濟。</p>
            
            <p class="曲"><span class="牌">尾聲</span>自古及今結義的。除非管鮑更有誰。那一個人情得到底。</p>
            
            <p class="白">院君。員外回來。怎生諫他一諫便好。<span class="科">旦</span>是如此。</p>
            
            <p class="曲"><span class="牌">清歌兒</span><span class="科">生作醉上</span>三杯酒萬事和氣。又何妨每日沈醉。思量孫二太無知。伊來害我。我又如何饒你。</p>
            
            <p class="曲"><span class="牌">前腔</span><span class="科">貼</span>員外喫得醺醺醉。我娘行自宜仔細。着些言語問因依。<span class="夾白">莫</span>激他性發。好意反成惡意。</p>
            
            <p class="曲"><span class="牌">前腔</span><span class="科">旦</span>常言道要知心事。但聽他口中言語。不知員外怒着誰。從頭至尾。說與奴家知會。</p>
            
            <p class="白">迎春。員外醉了。且安置他睡了罷。<span class="科">生</span>兄弟請酒。你喫一杯。<span class="科">旦貼</span>員外。這里是家裡了。<span class="科">生作醒介</span>呸。還要對你說尀耐。<span class="科">旦貼</span>尀耐那個。<span class="科">生</span>尀耐孫二無理。<span class="科">旦貼</span>二叔卻便怎麼。</p>
            
            <p class="曲"><span class="牌">桂枝香</span><span class="科">生</span>賢妻聽啟。孫榮無理。<span class="夾白">他要</span>贖毒藥害我身軀。把我家私占取。險些兒中了。險些兒中了。牢籠巧計。<span class="夾白">院君。被我</span>趕出門去。<span class="夾白"><span class="科">旦貼</span>原來趕出去了。苦呵。<span class="科">生</span></span>細思之。指望<span class="夾白">我</span>遭毒手。<span class="夾白">我</span>先將小計施。</p>
            
            <p class="白"><span class="科">旦貼</span>員外。這是誰說的。<span class="科">生</span>別人說我也不信。是我兩個結義的好兄弟說的。<span class="科">旦</span>官人。經目之事。猶恐未真。背後之言。豈可准信。二叔是讀書之人。只有敬長之心。那有害兄之意。官人回思手足之意。轉念同胞之親。莫信外人搬鬭。容叔叔依舊回家。是妾之願也。<span class="科">生</span>婦人家三綹梳頭。兩接穿衣。只曉得門內三尺土。那曉得門外三尺土。<span class="科">旦</span>呀。官人豈不聞漢文帝遷徙淮南厲王。不從而死。民作歌曰。一尺布。尚可縫。一斗粟。尚可舂。兄弟二人不相容。正謂此也。<span class="科">生</span>人家雄雞報曉。家常之事。雌雞亂啼。有甚吉祥。<span class="科">貼</span>員外。柳龍卿胡子傳以假為真。他每是無義之人。不可輕信。院君的言語。只不過要你兄弟和順。何故着惱。<span class="科">生</span>唗。小賤人。誰要你多說。<span class="科">旦</span>員外。迎春是替妾稟告。何必發怒。<span class="科">生</span>那有他的說話分。也來多嘴。</p>
            
            <p class="曲"><span class="牌">前腔</span><span class="科">旦</span>同枝連氣。同胞共乳。不念手足之親。聽信喬人言語。將兄弟趕出。將兄弟趕出。不容完聚。教人談議。好癡迷。<span class="夾白">假饒</span>染就乾紅色。<span class="夾白">也被</span>傍人講是非。</p>
            
            <p class="曲"><span class="牌">前腔</span><span class="科">生</span>拈針穿線。繰絲織絹。兀的是婦女工夫。有甚高識遠見。<span class="夾白"><span class="科">貼</span>員外。院君只要你弟兄和順。<span class="科">生怒</span>唗。</span>輒敢大膽。輒敢大膽。出言相勸。不識機變。古人言。大丈夫男兒漢。終不聽婦女言。</p>
            
            <p class="白"><span class="科">旦扯生介</span>官人。還是聽奴家言語。收了叔叔回來罷。<span class="科">生怒推倒旦下貼</span>院君請起。</p>
            
            <p class="曲"><span class="牌">前腔</span><span class="科">旦</span>忠言不聽。生出惡性。<span class="夾白"><span class="科">貼</span>把幾句回他。怕怎麼。<span class="科">旦</span></span>欲要把幾句回他。又恐怕夫妻爭競。只落得外人。只落得外人。胡言講論。<span class="夾白"><span class="科">貼</span>院君。外人講論些什麼來。<span class="科">旦</span>講論</span>家不和順。自評論。耐了一時氣。家和萬事成。</p>
            
            <p class="曲"><span class="牌">前腔</span><span class="科">貼</span>娘行聽告。常言人道。熱心閒管招非。冷眼無些煩惱。<span class="夾白"><span class="科">旦</span>迎春。你如今不要開口罷。<span class="科">貼</span></span>奴不合口多。奴不合口多。<span class="夾白">惹得</span>官人嗔叫。累娘焦燥。自今朝。閉口深藏舌。安身處處牢。</p>
            
            <p class="落詩">兄弟無辜趕出門。<br />忠言逆耳反生嗔。<br />自家骨肉尚如此。<br />何況區區陌路人。</p>
            
            <h2 id=ch8 class="chapter"><span class="齣題">第八齣　旅店借居</span></h2>
            
            <p class="曲"><span class="牌">吳小四</span><span class="科">淨扮王婆上</span>命兒孤。沒丈夫。三十<span class="夾白">年來</span>獨自宿。開個店兒清又楚。往來官員士大夫。誰不識王大姑。</p>
            
            <p class="白">開個客店得年深。四川兩廣盡聞名。屋上又無瓦蓋。夜間月照為燈。眠牀沒有兩腳。蓆子只剩蔴筋。枕頭土𡐊<a epub:type="noteref" href="#char02"><spu>註</spu></a>來做。酒瓶便當尿瓶。正是好看千里客。萬里去傳名。遠遠望見人來了。敢是投宿的。</p><aside epub:type="footnote" id="char02"><p>「⿱軗土」</p></aside>
            
            <p class="曲"><span class="牌">胡搗練</span><span class="科">小生上</span>吾命窘自嗟呀。哥哥因甚念頭差。趕出此身無依倚。使人今夜落誰家。</p>
            
            <p class="白">萬事不由人計較。一生都是命安排。我孫榮被哥趕逐出來。沒處安身。不免到王大姑店中去借住幾時。再作區處。此間已是了。婆婆有麼。<span class="科">淨</span>呀。官人請坐。<span class="科">小生</span>有坐。<span class="科">淨</span>官人家居何處。姓甚名誰。<span class="科">小生</span>婆婆待小生告訴。<span class="科">淨</span>願聞。</p>
            
            <p class="曲"><span class="牌">五更轉</span><span class="科">小生</span>望婆婆聽吾告。孫榮本富豪。<span class="夾白"><span class="科">淨</span>你是富豪。與我何干。<span class="科">小生</span></span>哥哥聽信他人調。與兩個喬人相同交好。生巧計妄造言來搬鬧。<span class="夾白">我那哥哥呵。</span>不思手足心凶暴。將我趕逐出門。特來依靠。</p>
            
            <p class="白"><span class="科">淨</span>原來被哥哥趕出來。無處棲身。借我店中投宿。只是我這里先要房錢的呢。</p>
            
            <p class="曲"><span class="牌">前腔</span><span class="科">小生</span>乞可憐相週庇。奈此身無所依。止求半室權居住。<span class="夾白">有日</span>天相吉人<span class="夾白">依舊</span>春風棠棣。房金價多共少當如意。決不有負相連累。結草銜環。報伊恩義。</p>
            
            <p class="白"><span class="科">淨</span>既然如此。我這里房子有三等。上等的一兩一月。中等的五錢一月。下等的三錢一月。隨你要那一等。<span class="科">小生</span>這般說。下等便了。</p>
            
            <p class="落詩"><span class="科">小生</span>謝得婆婆留我身。<br /><span class="科">淨</span>房錢逐月要還清。<br />惟有感恩并積恨。<br />萬年千載不生塵。</p>
            
            <h2 id=ch9 class="chapter"><span class="齣題">第九齣　孫華家宴</span></h2>
            
            <p class="曲"><span class="牌">夜行船</span><span class="科">生上</span>積玉堆金多富貴。幸遇太平年歲。<span class="科">旦貼上</span>今世夫妻。前緣匹配。美滿共諧連理。</p>
            
            <p class="白"><span class="科">生</span>春遊園苑景融和。夏宴涼亭看芰荷。<span class="科">旦</span>秋翫明月冬賞雪。<span class="科">貼</span>一年好景莫蹉跎。<span class="科">生</span>院君。我自趕了孫二出去。心中甚是快樂。今日閒居無事。和你遊玩片時。迎春看酒來。</p>
            
            <p class="曲"><span class="牌">祝英臺</span>草芊芊。花荏苒。輕暖豓陽天。才子豓質。簇擁名園。嬉戲笑蹙鞦韆。排筵。好向花柳亭前。尋芳消遣。<span class="科">合</span>我和你雙雙遊賞歡宴。</p>
            
            <p class="曲"><span class="牌">前腔</span><span class="科">旦</span>俄然。筍成竿。荷展蓋。高柳噪新蟬。池畔避暑。撒髮披襟。歡笑同樂蓮船。迷戀。好向流水亭前。納涼消遣。<span class="科">合前</span></p>
            
            <p class="曲"><span class="牌">前腔</span><span class="科">貼</span>天然。但願人月團圓。千里共嬋娟。天朗氣清。漸漸金風。時送桂花香遠。堪羨。好向百尺樓前。玩月消遣。<span class="科">合前</span></p>
            
            <p class="曲"><span class="牌">前腔</span><span class="科">生</span>瞥見。朔風吹起彤雲。簾幕亂飄綿。銀砌玉妝。覆地漫天。都喜兆成豐年。<span class="科">旦貼</span>幽軒。儘教簇滿紅爐。觀梅消遣。<span class="科">合前</span></p>
            
            <p class="曲"><span class="牌">尾聲</span><span class="科">合</span>四時遊賞多歡宴。三公不換此芳年。<span class="夾白">也是我和你</span>夙世修來百福全。</p>
            
            <p class="落詩">一對夫妻正及時。<br />郎才女貌兩相宜。<br />在天願為比翼鳥。<br />入地共成連理枝。</p>
            
            <h2 id=ch10 class="chapter"><span class="齣題">第十齣　王婆逐客</span></h2>
            
            <p class="曲"><span class="牌">一疋布</span><span class="科">淨上</span>開食店。得多年。聲名天下傳。那人久住不還錢。管取教伊喫拳。</p>
            
            <p class="白">老娘三日不發市。拿著一個便正本。什麼來頭。前日有個秀才。名喚孫榮。他在我店中安歇。這一向分文沒有。常在我家中啼啼哭哭。有錢還我便罷。若無錢還我。就剝下衣服來。小二那里。</p>
            
            <p class="曲"><span class="牌">前腔</span><span class="科">丑上</span>方纔睡。正酣眠。甚人只管纏。摩挲兩眼出房前。<span class="夾白">我只道是誰叫。</span>原來是阿娘老虔。</p>
            
            <p class="白"><span class="科">淨</span>你怎麼罵我。<span class="科">丑</span>不曾罵阿娘。<span class="科">淨</span>這也罷了。與我叫孫二出來。<span class="科">丑</span>那個孫二。<span class="科">淨</span>就是前日來的秀才。自到我家來。並無半釐房錢還我。倒占住了我一間房子。如今叫他出來。有房錢還我便罷。若沒有。我和你剝了他的衣服。趕他出去便了。<span class="科">丑</span>阿娘說得有理。孫二官人快出來。</p>
            
            <p class="曲"><span class="牌">前腔</span><span class="科">小生上</span>聽呼喚。出房前。不知有甚言。尋思此事淚漣漣。原來是婆婆討錢。</p>
            
            <p class="白"><span class="科">見介淨</span>孫二。你是瓶兒是罐兒。<span class="科">小生</span>請問媽媽。瓶兒便怎麼。罐兒便怎麼。<span class="科">淨</span>瓶兒有口。罐兒有耳朵。你自到我家來。房錢飯錢一些也不還我。怎麼說。<span class="科">小生</span>待小生寫書回去與賢達嫂嫂。取些來還你。<span class="科">淨</span>放屁。我如今就要。不然剝下衣服來。<span class="科">淨丑剝衣介</span></p>
            
            <p class="曲"><span class="牌">劉袞</span><span class="科">小生</span>休剝去。休剝去。留與我遮羞。再四哀求。不肯放手。<span class="科">淨丑</span>欠債合還錢。無禮干休。急急剝下。可免出醜。</p>
            
            <p class="曲"><span class="牌">前腔</span><span class="科">小生</span>婆扯帶。婆扯帶。小二<span class="夾白">把</span>衣袖抽。倒拽橫拋。身不自由。<span class="科">淨丑</span>衣服准房錢。胡亂可受。休得遲延。喫吾腳手。</p>
            
            <p class="曲"><span class="牌">雙勸酒</span><span class="科">小生</span>衣衫盡剝。喫人僝僽。<span class="科">淨</span>急離我門。不得落後。<span class="科">合</span>覆水算來難收。人面果然難求。</p>
            
            <p class="曲"><span class="牌">前腔</span><span class="科">丑</span>你即請行。遲時生受。<span class="科">小生</span>喫定趕逐。無人搭救。<span class="科">合前淨</span></p>
            
            <p class="白">快出去。快出去。<span class="科">小生</span>婆婆可憐。再與我住幾日。<span class="科">丑推出小生介</span>不要在此纏。閉了門。<span class="科">閉門介小生</span>呀。婆婆開門。<span class="科">淨</span>任伊在此叫。<span class="科">丑</span>只是不開門。<span class="科">下小生哭介</span></p>
            
            <p class="曲"><span class="牌">山坡羊</span>亂荒荒婆婆前去。急煎煎留他不住。冷清清獨立在此。懶怯怯暗自垂雙淚。<span class="夾白">婆婆開門。</span>我叫你。何曾<span class="夾白">應</span>半句兒。<span class="夾白">又不是</span>梨花帶雨<span class="夾白">把</span>門深閉。<span class="夾白">教我</span>舉目無親倚靠誰。思之。思之淚暗垂。難捱。虛飄飄命怎期。</p>
            
            <p class="白">正是屋漏更遭連夜雨。船遲又被打頭風。我孫榮被哥哥趕逐出來。無處安身。只得借此店中投宿。只因欠了房錢飯錢。將我衣服頭巾。盡都剝去。苦嗄。千死萬死。終須一死。不如往城南汴河之中。尋個自盡。免得被人恥笑。說話之間。這里就是汴河了。水水。孫榮能喫得幾口。</p>
            
            <p class="曲"><span class="牌">胡搗練</span>江水遠。恨悠悠。教人羞恥向誰求。枉自腹藏千古事。<span class="夾白">但趁</span>一江清水向東流。</p>
            
            <p class="白"><span class="科">投水介外上</span>苦海無邊。回頭是岸。什麼人投水。<span class="科">扯介</span>呀。漢子。我看你一貌堂堂。為何幹此拙事。你姓甚名誰。說與我知道。<span class="科">小生</span>公公。一言難盡。<span class="科">外</span>但說何妨。</p>
            
            <p class="曲"><span class="牌">鎖南枝</span><span class="科">小生</span>孫員外是我兄。<span class="夾白"><span class="科">外</span>令兄可是與柳龍卿胡子傳結義的孫華麼。<span class="科">小生</span>正是。將</span>孫榮趕逐無投奔。<span class="夾白"><span class="科">外</span>你怎麼不到前面店中安歇。<span class="科">小生</span></span>那堪旅店婆婆。索欠心忒狠。<span class="夾白">把</span>我衣盡剝趕出門。拚孤身葬魚吻。</p>
            
            <p class="曲"><span class="牌">前腔</span><span class="科">外</span>聽伊訴愁悶。教人不忍聞。本是同胞兄弟。<span class="夾白">你</span>哥直恁無情。下得將伊擯。<span class="夾白">倘然</span>伊富貴他受貧。<span class="夾白">教他</span>自尋思可心肯。</p>
            
            <p class="曲"><span class="牌">前腔</span><span class="夾白"><span class="科">小生</span>我</span>身藍縷沒半文。飢寒兩字難過存。又沒個所在安身。又沒個人憐憫。爭似我拚此身。喪江中免勞困。</p>
            
            <p class="曲"><span class="牌">前腔</span><span class="科">外</span>看伊貌聰俊。非是已下人。目下雖然流落。必然日後榮華。勸你捱時運。<span class="夾白">漢子。老夫有個所在。你可權住。<span class="科">小生</span>公公。什麼所在。<span class="科">外</span>你</span>權守困莫恨貧。<span class="夾白">有所</span>破瓦窰暫安頓。</p>
            
            <p class="白"><span class="科">小生</span>若得公公如此。就是重生父母。不敢動問公公上姓。<span class="科">外</span>老夫與你同姓。秀才你隨我來。這里已是了。你可在此暫住。<span class="科">小生</span>多感公公。只是窰中傢伙一無所有。教我怎住得。<span class="科">外</span>這也是。也罷。少刻着小二送鍋碗之類與你便了。<span class="科">小生</span>足感公公厚情。</p>
            
            <p class="落詩">謝得公公特指迷。<br />破窰權且受孤悽。<br />黃河尚有澄清日。<br />豈可人無得運時。</p>
            
            <p class="白"><span class="科">外弔</span>救人一命。勝造七級浮屠。今日孫榮要投水。虧老漢救了。留他在破窰內安身。咳。孫華你好不思維。卻教親弟受孤悽。你住在高堂大廈。他卻在破瓦窰居。你在家中快樂。他在窰內孤悽。你喫的是肥羊美酒。他喫的是淡飯黃齏。你穿的是綾羅錦繡。他穿的是破服粗衣。你卻豐衣足食。他卻忍餓擔飢。你自不仁不義。他卻無倚無依。相交酒肉兄弟。不念同氣連枝。咳。只怕日久親疎自見。那時悔也應遲。</p>
            
            <p class="曲"><span class="牌">駐馬聽</span>世上為人。兄弟不親誰是親。須念生身父母。共乳同胞。休戚難分。<span class="夾白">咳。孫員外。你</span>結交終日醉醺醺。卻教骨肉遭窮困。天理何存。<span class="夾白">任你</span>滿帆風使。終有個水窮山盡。</p>
            
            <p class="落詩">獨占家私理不宜。<br />卻將兄弟受孤悽。<br />常將冷眼觀螃蟹。<br />看你橫行得幾時。</p>
            
            <h2 id=ch11 class="chapter"><span class="齣題">第十一齣　窰中受困</span></h2>
            
            <p class="曲"><span class="牌">金瓏璁</span><span class="科">小生破衣上</span>長空雲黯黯。那堪狂雪交加。飛柳絮。舞梨花。孤身遭凍餒。何方干謁豪家。空嘆息。自嗟呀。</p>
            
            <p class="白">富嫌千口少。貧恨一身多。似這般大雪。多少富豪家快樂。單只孫榮這般受苦。我哥哥如今在紅爐煖閣。羊羔美酒。淺酙低唱。哥哥。我和你一父娘生。又不是兩爹娘養。我身上單寒。腹中飢餒。見這雪呵。</p>
            
            <p class="曲"><span class="牌">灞陵橋</span>誤了人也嗏。<span class="夾白">從</span>早到如今。沒飯難禁架。<span class="夾白">只得</span>忍着饑寒。一步步前抄化。又那堪遭濟這般雪兒下。<span class="夾白">嗏。兀的不</span>苦殺人也天那。</p>
            
            <p class="白">好苦嗄。看這雪越下得大了。孫榮待入城中。叩謁豪家。又恐撞着我那哥哥的相識。卻不辱模了我哥哥的面皮。待轉歸家哀求嫂嫂又恐遇見哥哥。這一頓打不小可。休去。如今只得衝風冒雪。入城中走一遭。只一件。</p>
            
            <p class="曲"><span class="牌">疊字錦</span><span class="夾白">我如今</span>待入城也麼嗏。已入城心下多驚怕。<span class="夾白">又恐</span>路中逢見我哥哥。<span class="夾白">他</span>惡怒發時。將咱來毆打。待轉家。又恐<span class="夾白">怕</span>哥哥不憐念咱。待轉身又怕雪迷<span class="夾白">了</span>路差。只為你煩煩惱惱。哀哀怨怨。悽悽慘慘。悶得我沒投奔。兀的不是苦殺人也麼嗏。</p>
            
            <p class="白">如今也怕不得羞恥。只得去街坊求乞則個。</p>
            
            <p class="曲"><span class="牌">駐雲飛</span>大雪拋天。叫化孫榮真可憐。破衣穿一件。這苦誰憐念。<span class="夾白">嗏。</span>鞋破底兒穿。<span class="夾白">教我</span>好難消遣。<span class="夾白">討得</span>一撮糠粞。又恐人瞧見。<span class="夾白">正是</span>命薄多磨只靠天。</p>
            
            <p class="曲"><span class="牌">前腔</span>天慘雲迷。<span class="夾白">你看</span>城廓村莊盡掩扉。<span class="夾白">孫榮枉讀詩書。到如今呵。</span>一字不堪煮。怎得柴和米。<span class="夾白">吁。想</span>蒙正守窰時。<span class="夾白">雖然困守破窰。還有</span>妻兒相倚。似我孫榮。欲並誰為侶。回首無人形影隨。</p>
            
            <p class="白">拾得一塊柴在此。不免將回。煮些粥湯救飢。</p>
            
            <p class="曲"><span class="牌">前腔</span>一撮糠粞。熬口粥湯充肚饑。放下連糠米。<span class="夾白">怎得這水。呸。這雪就是了。</span>着上冰和水。<span class="夾白">這柴被雪打濕了。那里燒得着。我鋪下還有一把乾柴在那里。拿他來燒了。且再處。<span class="科">作轉跌介</span>呀。</span>踢番了瓦瓶兒。<span class="夾白">教我</span>好難存濟。凍死在窰中。做一個饑寒鬼。撥盡寒爐一夜灰。</p>
            
            <p class="落詩">大雪亂紛紛。<br />豪家盡掩門。<br />廚中有剩飯。<br />路上有饑人。</p>
            
            <h2 id=ch12 class="chapter"><span class="齣題">第十二齣　雪中救兄</span></h2>
            
            <p class="曲"><span class="牌">薔薇花</span><span class="科">生同淨丑上生</span>嚴威正加。滿空中如鹽撒下。長安多少賣酒人家。料應此際增高價。</p>
            
            <p class="白">長安三尺雪。盡道十年豐。二位兄弟方纔舍下喫酒。喫得不爽利。還到酒肆中去。<span class="科">淨丑</span>前面新開一個酒館在那里。<span class="科">走介</span>酒家有麼。<span class="科">末上</span>造成春夏秋冬酒。賣與東西南北人。三位官人請上樓去。<span class="科">淨丑</span>取酒來喫。<span class="科">末招淨介</span>前面走的這位財主是誰。<span class="科">淨</span>是有名的孫大員外。穿好衣喫好酒的。<span class="科">末</span>酒不打緊。有一件寶物在此。二位若攛掇大員外兌了。當得奉謝。<span class="科">淨</span>拿來我看。什麼東西。<span class="科">末出環介</span>羊脂白玉環。<span class="科">淨</span>果然好。多少價。<span class="科">末</span>要十錠鈔。<span class="科">淨</span>不値。五錠罷了。<span class="科">末</span>我又不是蘇州人。難道撒半價不成。九錠鈔必定要的。<span class="科">淨</span>你真個賣也不賣。<span class="科">末</span>小人怎麼不賣。<span class="科">淨</span>若真個賣時。公道還你六錠鈔。<span class="科">末</span>還不勾。<span class="科">淨</span>七錠罷。一分也多不得了。<span class="科">末</span>七錠鈔只勾本錢。卻沒有得相謝官人。<span class="科">淨</span>我與你講過了。七錠以外。都是我的。不是我一個人要。還有那一位官人要八刀的。<span class="科">末</span>從命了。<span class="科">淨</span>我與你拽袖為號。你只顧嫌少。我等一力攛掇加添便了。一面取酒來喫。<span class="科">末</span>是如此。<span class="科">末分付取酒介淨招丑說介淨丑進後末入介末</span>員外請酒。小人有件寶貝求售。可用得麼。<span class="科">淨</span>財主員外。那一件用不着。且說什麼寶貝。<span class="科">末</span>是羊脂白玉環。<span class="科">淨丑看介</span>好東西。<span class="科">丑</span>玉環有。難得這樣白的。<span class="科">淨</span>是舊做。<span class="科">生</span>果然好。我要兌他。不知多少鈔。<span class="科">末</span>要十錠鈔。<span class="科">淨丑</span>不値不値。我這員外大哥是個識寶太師。你多討也沒用。<span class="科">生</span>還他五錠罷。<span class="科">淨扯末袖末不肯介淨丑</span>大哥。五錠其實還虧他些。<span class="科">生</span>再加一錠。<span class="科">淨</span>如今六錠勾了。<span class="科">又扯袖如前末爭介淨</span>還不肯。自古道增錢不如再看。<span class="科">又看介</span>果然好。還添他些。成了罷。<span class="科">生</span>依你再添一錠。<span class="科">又如前介丑</span>好物不賤。賤物不好。大哥既中意這件東西。不要論價。二哥添一錠。兄弟也添一錠。<span class="科">生</span>便依你再添他一錠。若再不肯。待他拿去。<span class="科">淨</span>如今八錠了。拿去罷。<span class="科">付七錠與末留一錠介淨丑意會介淨丑</span>看熱酒來。<span class="科">末應下淨丑</span>大哥。行其一令。取其一樂。何如。<span class="科">生</span>說得有理。<span class="科">隨意行令介生醉介小生內叫介</span>廚中有剩飯。路上有飢人。<span class="科">生</span>什麼人叫。<span class="科">淨丑</span>叫化的。不要倸他。<span class="科">生</span>二位兄弟。這卓上東西喫不了。喚他來賞他些去。<span class="科">淨丑</span>店主人。喚那叫街的過來。<span class="科">末應上</span>那叫街的這里來。<span class="科">小生上</span>怎麼說。<span class="科">末</span>好造化。官人每喫不了的東西賞你。<span class="科">小生</span>多謝多謝。<span class="科">見生介</span>這是我哥哥。<span class="科">慌下淨丑</span>方纔叫化的是孫二哥。<span class="科">生</span>在那里。<span class="科">末</span>去了。<span class="科">生怒打末介</span></p>
            
            <p class="曲"><span class="牌">駐雲飛</span>酒保無知。故意教他來笑恥。堪恨喬才輩。惱得心兒碎。<span class="夾白">呸。</span>喫了這場虧。教人嘔氣。喫得醺醺。拚卻今宵醉。痛飲前村踏雪歸。</p>
            
            <p class="白"><span class="科">淨丑勸介生</span>不計較你了。算酒帳。<span class="科">末</span>算了。該三錠鈔。<span class="科">生</span>兄弟把與他。<span class="科">淨與鈔末介生</span>二位賢弟。今早帶十三錠鈔出來。八錠買了羊脂白玉環。三錠還了酒錢。還剩二錠。<span class="科">淨丑</span>碧清。<span class="科">生</span>我醉了。餘這二錠鈔和羊脂白玉環。都藏在靴桶裡。兄弟好生看管。<span class="科">淨</span>大哥放心。我的固是我的。你的就是我的。<span class="科">丑</span>大哥。一路踏雪回去。<span class="科">淨</span>好大雪。大哥。今日酒也好。嗄飯也好。下次還到他家去喫。<span class="科">生</span>正是。<span class="科">淨</span>大哥醉了。和你送他回去。<span class="科">淨丑扶生行介</span></p>
            
            <p class="曲"><span class="牌">水紅花</span><span class="科">生</span>三人結義做知交。賽關張強如管鮑。終朝沈醉飲羊羔。柳綿飄。梨花飛遶。<span class="科">合</span>冒雪衝風。回去喫得醉醄醄。醉醄醄醉扶歸也囉。</p>
            
            <p class="曲"><span class="牌">前腔</span><span class="科">淨丑</span>前緣夙世做知交。賽關張強如管鮑。相攜同步不辭勞。柳綿飄。梨花飛遶。<span class="科">合前都作醉倒介淨醒起介</span></p>
            
            <p class="白">大哥靴中藏有羊脂白玉環兩錠鈔。我且瞞了胡子傳。偷了他的。有何不可。<span class="科">作偷介丑醒淨仍作倒介</span>阿哥。阿哥。他每都醉倒了。叫他不醒。且住。孫大哥的羊脂玉環兩錠鈔。都在靴桶裡。不免偷了他的再處。連柳龍卿也不要通他知道。<span class="科">作偷介淨起</span>兄弟。你在此說些什麼。<span class="科">丑</span>不曾說什麼。<span class="科">淨</span>活賊。你方纔說道瞞了柳龍卿。要偷大哥的羊脂玉環兩錠鈔。我每喫了他的。用了他的。反要偷他東西。忒黑心。<span class="科">丑</span>我幾時說。我說叫醒了二哥。大家扶了大哥回去。那個要偷他東西。這個人就要爛心肺的。<span class="科">淨</span>這個賊精還要罰咒。<span class="科">笑介</span>兄弟。我是取笑你。你的心不到那里。我的心先到那里了。<span class="科">丑</span>人人如此。個個一般。可見是難兄難弟。志同道合。如今一個去看人。一個去偷。<span class="科">淨</span>我去看人。你去偷。<span class="科">丑</span>你忒乖。前日喫酒你先去。今日做賊就叫我先去。<span class="科">淨</span>也罷。就是我先去。你便去看人。有人來打個暗號。<span class="科">丑</span>什麼暗號。<span class="科">淨</span>咳嗽為號。<span class="科">丑</span>曉得了。<span class="科">淨</span>請了。<span class="科">丑</span>呸。做賊通文。<span class="科">淨</span>君子小人不同。且住。我和你叫他幾句。看他若是應。我每只說我兩個收管在此。若是不應。竟偷了他的。<span class="科">丑</span>有理。我看人。你動手。<span class="科">淨</span>孫大哥。孫大哥。<span class="科">低叫偷介丑咳嗽介淨慌介</span>兄弟。什麼人來。<span class="科">丑</span>沒有人。<span class="科">淨</span>沒有人。如何咳嗽。<span class="科">丑</span>唬大了你的膽。好做強盜。<span class="科">淨</span>你便唬我。我的手腳快。羊脂玉環被我促在此了。<span class="科">丑</span>還有兩錠鈔。一發拿了便好。<span class="科">淨</span>這兩錠鈔是你去。<span class="科">丑</span>一客不犯二主。一發是你去。<span class="科">淨</span>這個不成。你這張嘴頭不穩。倘日後大哥曉得。就都推在我身上了。還是你去。日後沒得說。<span class="科">丑</span>便是我去。看人要緊。<span class="科">淨</span>不消分付。<span class="科">丑</span>孫大哥。<span class="科">叫介偷介淨</span>會第二個。<span class="科">丑慌介淨</span>方纔你唬了我。我如今也唬你一唬。<span class="科">丑</span>六月債。還得快。兩錠鈔也在此了。<span class="科">淨</span>把雪來蓋他身上。做條綿被。<span class="科">堆雪介</span>我每自回去。<span class="科">淨</span>凍死街頭妻不知。<span class="科">丑</span>兩人拐鈔自先回。<span class="科">淨</span>尋思總是一場夢。<span class="科">丑</span>他是何人我是誰。<span class="科">下小生上</span>十謁朱門九不開。滿頭風雪卻回來。歸家羞睹妻兒面。撥盡寒爐一夜灰。這四句詩乃是昔日呂蒙正先生所作。今日倒輪到孫榮身上來。好大雪。好大雪。正是長空飛柳絮。遍地撒梨花。你看這般大雪。我想古人也有幾個好雪的。也有幾個不好雪的。待孫榮略說幾個。</p>
            
            <p class="曲"><span class="牌">小桃紅</span>子猷乘興去訪戴。還鄉興盡回船去也。閉門的袁安臥高堂。映雪的是孫康。呂蒙正遶街坊。謁朱門九不開無承望也。滿頭風雪悽惶。運來時理朝綱。</p>
            
            <p class="白">這雪好貧富不均。有錢的道豐年祥瑞。似我這般在街坊上。身無衣。口無食。饑凍難禁。當初父母在日的時節。多少享用。父母亡過之後。我哥哥聽信讒言。將我趕出來。受了無限苦楚。<span class="科">哭介</span></p>
            
            <p class="曲"><span class="牌">蠻牌令</span>哥哥占田莊。教兄弟受淒涼。本是同胞養。又不是兩爹娘。我穿的<span class="夾白">是</span>麄衣破裳。你喫的<span class="夾白">是</span>美酒肥羊。<span class="夾白">哥哥嗄。心下</span>自思量。自忖量。若不思量後。<span class="夾白">分明是</span>鐵打心腸。</p>
            
            <p class="白">如今天色已晚。告謁也不濟事了。且回窰去。等明日風止雪晴。再出來求告罷。<span class="科">走絆生身跌介</span></p>
            
            <p class="曲"><span class="牌">繡停針</span>先自悲傷。又遭一跌痛怎當。擡身忍痛回頭望。見一漢<span class="夾白">酒醉</span>倒在街傍。<span class="夾白">漢子。你喫得這般大醉。倒在此雪裡。何不省一口與我孫榮喫了。你也不見得這等醉了。我也不見得這般飢寒。我把古人比與你聽。</span>本待<span class="夾白">學</span>劉伶<span class="夾白">入</span>醉鄉。<span class="夾白">你如今倒在雪裡。又像一個古人。</span>好一似臥冰王祥。<span class="夾白">呀。</span>看看冷逼寒凍神魂喪。早難道酒解愁腸。</p>
            
            <p class="白">且住。自古道救人一命。勝造七級浮屠。這般大雪。這漢子多應要凍死了。我不免叫起鄰舍來。救他則個。<span class="科">叫介</span>東鄰。有個醉漢。倒在雪裡。煩你們出來燒些湯水救了他。<span class="科">內介</span>孫叫化在外邊嚷。不要側聲。<span class="科">小生</span>咳。暗暗聽得說話。道孫叫化在外。不要側聲。你不開也罷。不免去叫西鄰。<span class="科">叫介</span>西鄰。<span class="科">內介</span>孫二來了。不要倸他。<span class="科">小生</span>我孫榮今日不是來求乞。有個醉漢倒在雪裡。命在須臾。你每起來。籠些火救了他。<span class="科">內介</span>快吹滅了火。<span class="科">小生</span>呀。我只道東鄰歹。誰想西鄰又歹似東鄰。也罷。他每鄰舍尚然如此。干我甚事。<span class="科">欲走介</span>且住。</p>
            
            <p class="曲"><span class="牌">雁過南樓</span>我待不管他。欲待不倸他。<span class="夾白"><span class="科">作走內扮土地扯住介</span>放手。放手。</span>後面有人一似扯住了咱。莫不是孫榮有些牽掛。回頭看他。回頭覷他。不由人兩淚如麻。</p>
            
            <p class="白">說不得了。不免再去叫他每則個。<span class="科">叫介</span>兩邊鄰舍。我說與你知道。</p>
            
            <p class="曲"><span class="牌">下山虎</span>有一個醉漢倒在街坊。大雪紛紛下。看着慘傷。<span class="夾白">我</span>好意<span class="夾白">教你</span>開門早商量籠些火焰。<span class="夾白">教他</span>喫口滾湯。救人一命活。<span class="夾白">勝</span>造七級浮屠福壽昌。<span class="夾白">你</span>若不開門。後倘或死亡。帶累鄰家遭禍殃。</p>
            
            <p class="白"><span class="科">內介</span>這個人好不達時務。人家要睡。只管在此絮煩。<span class="科">小生</span>啐。正是我有救人心。人無憐我意。兩下不開門。我也自回去。<span class="科">作走又沈吟介</span>且住。我孫榮在此嚷了這一回。那東鄰西舍都曉得我的口聲。這漢子酒醒了。回去還好。倘然不醒。凍死了。明日他每起來看見。只道我謀死了他。劫了他的財帛。可憐這一場沒頭官司怎麼了。也罷。不免把這醉漢扶在房簷下。躲些風雪。不強似在這雪裡眠。或者不死。也未可知。<span class="科">作拂雪介</span>呀。</p>
            
            <p class="曲"><span class="牌">園林杵歌</span>這容龐好似孫大郎。<span class="科">驚介</span>唬得我魂飄蕩。退後趨前心意忙。<span class="夾白">那堪</span>柳絮梨花下得恁狂。似這般冷颼颼。寒凜凜。哥哥怎當。自忖量。自感傷。怕這雪凍死了兄長。怎禁得撲簌簌淚出痛腸。</p>
            
            <p class="白">哥哥。你和柳龍卿胡子傳出來。</p>
            
            <p class="曲"><span class="牌">望歌兒</span>三人踏雪同宴賞。他兩個先自回歸。撇你<span class="夾白">在</span>長街上。<span class="夾白"><span class="科">生作醉語介</span>二位賢弟賽關張。<span class="科">小生</span></span>口是心非。休想賽關張。到此方知他調謊。從今後休把親撇漾。</p>
            
            <p class="白">罷罷。寧可一不是。不可兩無情。哥哥。你倒在雪中。若不是孫榮來此。卻不凍死了你。就此背你回去。只一件。哥哥若還酒醒起來。這一頓打非同小可。也說不得了。便打時也不妨。還有賢達嫂嫂解勸。</p>
            
            <p class="曲"><span class="牌">羅帳裡坐</span>欲送你到家。尋思慘傷。哥哥酒醒。禍起蕭牆。誰教你上門自取災殃。只愁雪上更加霜。這頓拳頭怎當。<span class="科">背生走介</span></p>
            
            <p class="曲"><span class="牌">江頭送別</span>哥哥的。哥哥的倚強恃長。親兄弟。親兄弟意怎敢忘。好歹背你回家去。由哥哥打罵何妨。</p>
            
            <p class="曲"><span class="牌">憶多嬌</span>兄見短。咱見長。<span class="夾白">哥哥。你把身子略放鬆些便好。那知做兄弟的。兩三日沒有水米打牙。你是這等拖住了。教我那里背得起。苦嗄。</span>我全無氣力。須當勉強。念取同胞親兄長。手足之情。手足之情。<span class="夾白">怕甚</span>山遙路長。</p>
            
            <p class="曲"><span class="牌">尾聲</span>看看背過平康巷。哥哥酒醒從頭想。兄弟是嫡親<span class="夾白">結義的</span>都是謊。</p>
            
            <p class="落詩">迎風踏雪送兄歸。<br />忍凍擔飢實可悲。<br />謾騰騰的無些力。<br />一步那來兩步移。</p>
            
            <h2 id=ch13 class="chapter"><span class="齣題">第十三齣　歸家被逐</span></h2>
            
            <p class="曲"><span class="牌">醉中歸</span><span class="科">旦上</span>晚來雲布密。凜凜朔風送寒威。俄然見六出花飛。長空一色。萬里如銀砌。<span class="科">貼上</span>當此際雪正飛。慶賞豐年祥瑞。同宴樂排筵。滿飲羊羔拚沈醉。</p>
            
            <p class="白"><span class="科">旦</span>迎春。員外早間出去。這時候還不見回來。<span class="科">貼</span>便是。想又與那兩個喬人在那里飲酒。院君。你看這等大雪。夜又深了。也該歸來了。<span class="科">旦</span>正是。<span class="科">小生背生上</span>錢財容易有。仁義値千金。此間已是哥哥門首。開門開門。<span class="科">貼</span>想是員外回來了。<span class="科">開門介</span>呀。原來是二官人背員外回來。二官人請進來。<span class="科">小生作進門介</span>迎春姐。睡好了我哥哥。<span class="科">貼</span>這裡來。<span class="科">小生放生睡介</span>嫂嫂拜揖。<span class="科">旦</span>叔叔賀喜。敢是你兄弟和睦了。<span class="科">小生</span>不曾和順。好教嫂嫂得知。孫榮在窰中身上無衣。口中無食。大雪紛紛。免不得街上求謁。回來偶然被絆一跌。原來是哥哥醉倒在雪中。因此孫榮背他回來。<span class="科">旦貼</span>多感二叔。<span class="科">小生</span>不敢動問嫂嫂。我哥哥是什麼時候出門的。</p>
            
            <p class="曲"><span class="牌">泣顏回</span><span class="夾白"><span class="科">旦</span>他</span>從早離門兒。<span class="夾白"><span class="科">小生</span>與誰為伴。<span class="科">旦</span></span>與兩個喬人排會。終朝宴樂。他兩個卻自先回。若非小叔。險些兒凍死在深雪裡。背歸來再生人世。不知他倒在何處。</p>
            
            <p class="曲"><span class="牌">前腔</span><span class="科">小生</span>紛紛觸目柳花飛。奈我無食無衣。盪風冒雪。干謁有誰憐取。擔饑受冷。到黃昏獨自回窰去。見吾兄倒在雪裡。是孫榮背負回歸。</p>
            
            <p class="曲"><span class="牌">前腔</span><span class="科">貼</span>渾身上下水淋漓。請<span class="夾白">官人</span>脫下與奴漿洗。<span class="科">小生</span>不敢在此。回窰去自作道理。<span class="科">旦</span>叔叔聽啟。請些兒飯食回窰去。<span class="科">貼</span>待迎春饆饠來至。一飯可以充飢。<span class="科">虛下</span></p>
            
            <p class="曲"><span class="牌">前腔</span><span class="科">小生</span>謝得恩意賜飯食。只恐哥哥酒醒禁持。劈面便打。不如忍餓回歸。<span class="科">旦</span>叔叔休慮。你哥哥酒醉常貪睡。<span class="夾白"><span class="科">小生</span>醒來怎麼好。<span class="科">旦</span></span>醒來時我自支持。<span class="夾白">我</span>婦人家豈怕男兒。<span class="科">貼持飯上</span></p>
            
            <p class="曲"><span class="牌">賺</span>韓信當時。漂母哀憐賜與食。時運至拜將封侯多富貴。<span class="夾白">二官人請飯。<span class="科">小生接作喫介生伸腰小生慌墮筯介</span>呀。唬得我</span>一雙筯拿不住放不得。一口飯吞不進吐不出。嫂賜食<span class="夾白">一似</span>呂太后的筵席。</p>
            
            <p class="曲"><span class="牌">前腔</span><span class="科">旦</span>遍身泥水。滿頭巾似銀鋪砌。<span class="夾白">員外。你每常間和柳龍卿胡子傳兩個。喫得酒淹衫袖濕。花壓帽簷低。</span>撇下得賽關張親兄弟。<span class="夾白"><span class="科">小生</span>嫂嫂。你</span>曾說與哥哥酒醒自支持。一聲喝起先驚懼。兀的是婦人家那怕男兒去留無計。</p>
            
            <p class="白"><span class="科">生醒介</span>那個在此說話。<span class="科">旦</span>是叔叔在此。<span class="科">生</span>我怎麼回來的。<span class="科">旦</span>你倒在雪裡。是叔叔背你回來的。<span class="科">生</span>你說我的結義兄弟不好。今日又虧他背我回來。<span class="科">旦</span>不是這個叔叔。<span class="科">生</span>是柳龍卿。<span class="科">旦</span>不是。<span class="科">生</span>是胡子傳。<span class="科">旦</span>也不是。<span class="科">生</span>是那個叔叔。<span class="科">旦</span>是小叔。<span class="科">生</span>那個。<span class="科">貼</span>是窰中的二叔。<span class="科">生作起介</span>那個着他上我的門來。在那里。<span class="科">貼</span>二官人過來。見了員外。<span class="科">小生見介</span>哥哥拜揖。<span class="科">生怒打介旦貼勸介</span></p>
            
            <p class="曲"><span class="牌">撲燈蛾</span><span class="科">生</span>打伊潑醜生。怎敢到此處。惡向膽邊生。教人怒從心起也。<span class="科">小生</span>適來路裡。見吾兄倒在街衢。是孫榮背負你歸。多謝得賢達嫂嫂留住賜乞食。</p>
            
            <p class="曲"><span class="牌">前腔</span><span class="夾白"><span class="科">生</span>這</span>乞才不道理。<span class="夾白"><span class="科">又打介旦</span>員外。你倒在雪裡。就是別人背了你回來。也要與他些酒錢。一個嫡親兄弟。背了你回來。你怎麼只管要打他。<span class="科">生</span>我早上帶十三錠鈔出去。八錠買了羊脂玉環。三錠還了酒錢。還剩兩錠鈔與玉環。都在靴桶裡。若在便罷了。若沒有。一定是他偷了。迎春看來。<span class="科">貼應看介</span>沒有。<span class="科">旦</span>那一隻再看。<span class="科">貼又看介</span>也沒有。<span class="科">生</span>院君看來。<span class="科">旦看介</span>沒有。<span class="科">生怒介</span>是了。他偷了我的東西。故此背我回來。</span>靴中沒寶貝玉環二錠鈔。分明是你拿去也。<span class="科">旦</span>官人休罪。念小叔讀書之輩。自小來不曾恁的。想他人預先拿去<span class="夾白">你</span>怎得知。</p>
            
            <p class="曲"><span class="牌">前腔</span><span class="科">小生</span>望息雷電威。可憐小兄弟。本是好心腸。誰想反成惡意也。<span class="科">生</span>你一身窮困。敢起着不良之意。把還我饒你去離。稍遲延打教你一命喪泉世。<span class="科">打介旦貼勸介</span></p>
            
            <p class="曲"><span class="牌">前腔</span><span class="科">旦</span>休得發怒起。思量大道理。<span class="夾白">他</span>拐錢拿寶貝。如何敢來此處也。<span class="夾白"><span class="科">貼</span>望官人</span>回嗔作喜。好念着同胞兄弟。到如今失物怨誰。自不合好酒沈醉倒雪裡。</p>
            
            <p class="曲"><span class="牌">尾聲</span><span class="科">旦</span>官人且請歸房內。叔叔回歸下處。待等明朝復探取。</p>
            
            <p class="落詩"><span class="科">旦</span>好意誰知反受災。<br /><span class="科">生</span>從今不許上門來。<span class="科">先下</span><br /><span class="科">小生</span>鰲魚脫卻金鉤去。<br />擺尾搖頭定不歸。</p>
            
            <h2 id=ch14 class="chapter"><span class="齣題">第十四齣　喬人算賬</span></h2>
            
            <p class="曲"><span class="牌">梨花兒</span><span class="科">淨上</span>心兒暗地重重喜。夜來喫得醺醺醉。拿了靴中三錠鈔。<span class="夾白">嗏。</span>歡歡喜喜不得睡。</p>
            
            <p class="白">一飲一斟。莫非前定。夜來與孫大哥胡子傳喫酒。員外醉倒了。我二人撇他在雪裡。拿了他靴中羊脂玉環兩錠鈔。如今且去尋了胡子傳。大家分了使用則個。遠遠望見他來了。<span class="科">丑上</span></p>
            
            <p class="曲"><span class="牌">前腔</span>昨宵喫酒醉了也。雪中孫大喫一跌。拿了玉環三錠鈔。<span class="夾白">嗏。</span>早晨<span class="夾白">間</span>等他不來也。</p>
            
            <p class="白"><span class="科">見介淨</span>兄弟。那里去。<span class="科">丑</span>特來尋你。<span class="科">淨</span>我也正來尋你。<span class="科">淨</span>湊巧。兄弟。自古道人心惡天不錯<span class="科">丑</span>阿哥。常言道拿賊不着被賊笑。賊在門前豁虎跳。<span class="科">淨</span>賊在門前討筊笤。<span class="科">丑</span>阿哥。你可知道。<span class="科">淨</span>我不知。<span class="科">丑</span>昨晚我和你做的事。有人頂缸了去。一些也不干我兩人事。<span class="科">淨</span>那個頂缸。<span class="科">丑</span>我和你盜了東西。回家來了。誰知孫二告謁回窰。正見孫大哥倒在雪裡。忍餓背他回去。指望討個好。誰想孫大哥酒醒起來。不見了靴中羊脂玉環兩錠鈔。道是他偷了。拿將來一頓打。原趕了出去。有這等事。<span class="科">淨</span>兄弟。我每兩個做人好。天地也來佐助。如今拿這東西出來分一分。<span class="科">丑</span>阿哥。還有那後手一錠頭兒。<span class="科">淨</span>在此。爛小人。難道我就獨得了不成。少不得都拿出來八刀。<span class="科">丑</span>阿哥。自古道分散分散。分來就散了。不要分。<span class="科">淨</span>不分怎麼樣。<span class="科">丑</span>先前買玉環存下一錠鈔。孫大哥靴桶裡又是兩錠。共三錠了。<span class="科">淨</span>是三錠不差。<span class="科">丑</span>不如把玉環原賣了七錠鈔。把三錠鈔湊成十錠。放上十年債。對合本利算一算。盤將起來。我和你做個大人家。<span class="科">淨</span>說得是。到那裡去算。<span class="科">丑</span>前面土地堂裡去算。<span class="科">走介丑</span>二哥。土地有在此。沒有鬼判。若是有人來時。一個做鬼。一個做判。遮掩片時。<span class="科">淨</span>那個做鬼。那個做判。<span class="科">丑</span>你做鬼。我做判。<span class="科">淨</span>是了。那個先算。<span class="科">丑</span>你先算。<span class="科">淨</span>我如今先算一年起。<span class="科">算介</span></p>
            
            <p class="曲"><span class="牌">勝葫蘆</span><span class="科">淨</span>我算一年本利。該着二十錠鈔也麼喳。算也算得好。說也說得好。番來覆去。覆去番來算得好。<span class="科">丑</span>我算二年本利。該着四十錠鈔也麼喳。算也算得好。說也說得好。番來覆去。覆去番來算得好。<span class="夾白"><span class="科">外末扮巡軍上</span>上命遣差。蓋不由己。奉上司比捕。沒處捕獲。有人說有兩個歹人。往土地廟裡去了。想是分贓。不免捕去。<span class="科">進介淨丑做介外</span>沒有人。夥計。今來雨水慢。不打鬼。只打判。<span class="科">打丑介</span>再往別處去尋。<span class="科">外末下丑諢介</span>不停當。和你再換一個所在去。<span class="科">淨</span>前面碓坊裡去算。<span class="科">走介</span>如今人來。一個做碓。一個做打米就是了。<span class="科">丑</span>那個在上打米。<span class="科">淨</span>我在上打米。<span class="科">丑</span>我做碓。再算。<span class="科">淨</span></span>我算三年本利。該着八十錠鈔也麼喳。算也算得好。說也說得好。番來覆去。覆去番來算得好。<span class="科">丑</span>我算四年本利。該着一百六十錠鈔也麼喳。算也算得好。說也說得好。番來覆去。覆去番來算得好。<span class="科">淨</span>我算五年本利。該着三百二十錠鈔也麼喳。算也算得好。說也說得好。番來覆去。覆去番來算得好。<span class="科">丑</span>我算六年本利。該着六百四十錠鈔也麼喳。算也算得好。說也說得好。番來覆去。覆去番來算得好。<span class="夾白"><span class="科">外末又上</span>人平不語。水平不流。什麼人在碓坊裡說話。去看來。<span class="科">進介淨丑做介外末</span>原來是打米的。方纔說話。就是你麼。<span class="科">淨做耳聾介末</span>夥計。這個人耳朵生來背。不打人。只打碓。<span class="科">打丑介</span>再往別處尋去。<span class="科">外末下丑</span>阿呀。入娘的。起初打的是我。方纔打的又是我。<span class="科">淨</span>如今在銷皮巷裡去。<span class="科">丑</span>二哥。如今那個做皮。那個做銷皮的。<span class="科">淨</span>我做銷皮的。<span class="科">丑</span>我做皮架子罷。<span class="科">淨</span>再算。</span>我算七年本利。該着一千二百八十錠鈔也麼喳。算也算得好。說也說得好。番來覆去。覆去番來算得好。<span class="科">丑</span>我算八年本利。該着二千五百六十錠鈔也麼喳。算也算得好。說也說得好。番來覆去。覆去番來算得好。<span class="科">淨</span>我算九年本利。該着六千二百錠鈔也麼喳。算也算得好。說也說得好。番來覆去。覆去番來算得好。<span class="科">丑</span>我算十年本利。該着一萬二千四百錠鈔也麼喳。算也算得好。說也說得好。番來覆去。覆去番來算得好。</p>
            
            <p class="白">不好了。<span class="科">作倒介</span>算殺了。<span class="科">淨</span>再算。<span class="科">丑</span>蔥便好蒜。算到十年。算死了一個。若再算幾年。兩個都要算殺了。<span class="科">淨</span>兄弟那里說起。和你一霎時發跡起來。<span class="科">外末復上</span>聽得有人聲。慌忙就來聽。方纔見二個人走在銷皮巷裡去了。想在這屋裡頭。聽一聽。<span class="科">淨</span>外邊想有人察聽。不免銷起皮來。<span class="科">作銷皮介外末聽介</span>裡面銷皮不相干。我與你再往前去。<span class="科">同下淨</span>外面沒人了。且把財主行徑鋪排一番。<span class="科">丑</span>阿哥。你有了錢時。怎麼受用。<span class="科">淨</span>兄弟。我若有了錢。討他娘四十個小廝。都叫他興字。一個叫來興。一個叫進興。一個叫郎興。一個叫加興。<span class="科">丑</span>加興是地名。<span class="科">淨</span>苦瓜蔞便好。地苓又要。買四千匹馬。要五樣顏色的。<span class="科">丑</span>那五樣。<span class="科">淨</span>青馬黃馬紅馬。<span class="科">丑</span>那有紅馬。<span class="科">淨</span>關老爺騎的胭脂馬。便是紅馬了。<span class="科">丑</span>是。<span class="科">淨</span>白馬綠馬。<span class="科">丑</span>又來了。馬那里有綠馬。<span class="科">淨</span>前日你每阿嫂有病。教我去求籤。那道人說。大象不妨。祿馬不倒。<span class="科">丑</span>這是命裡的馬。不是騎的。<span class="科">淨</span>我只道是騎的馬。一買買了馬。叫來興。兄弟。你便權應我一聲。<span class="科">丑</span>我應。<span class="科">淨</span>來興。<span class="科">丑</span>有。<span class="科">淨</span>你去抱我的青馬來。<span class="科">丑</span>正是不曾騎馬的。馬怎麼抱過來。牽過來。<span class="科">淨</span>便是帶過來。我要騎了馬去上東廁也。<span class="科">丑</span>罷了。上東廁也都要騎馬。<span class="科">淨</span>你不曉得。倘或六月間痢疾病起來。奔得快假如與老婆一頭睡在那里。一句話不投。就叫來興帶那白馬來。我要騎了那一頭去。這便是我的受用。兄弟。你怎麼樣受用。也說一說。<span class="科">丑</span>我的受用。比你不同。<span class="科">淨</span>怎麼樣的。<span class="科">丑</span>我做了財主的時節。先討四個丫頭。按時景取名。春裡叫春香。夏裡夏蓮。秋裡秋菊。冬裡癩痢。<span class="科">淨</span>有了銀子。討那癩痢怎麼。<span class="科">丑</span>不是。口快說錯了。是臘梅。睡了一夜。早上坐在牀上。叫春香。阿哥你便也應一聲。<span class="科">淨</span>有。<span class="科">丑</span>替我穿襪。<span class="科">淨</span>嗄。<span class="科">丑</span>一起起來了。叫夏蓮討臉水來刷牙來。<span class="科">淨</span>來了。<span class="科">丑</span>我便開了這一張臭口。好像洗酒瓶的一般。吸嚇吸嚇。這等洗了臉。叫秋菊。拿衣服來與我穿。<span class="科">淨應介丑</span>一穿穿衣服。叫臘梅。拿白麂皮皂靴來與我著。<span class="科">淨</span>白便白。皂便皂。什麼白麂皮皂靴。<span class="科">丑</span>便是。皂靴一穿穿齊整了。東也撞。西也撞。<span class="科">淨</span>兄弟。怎麼只管撞。<span class="科">丑</span>阿哥。如今的人有了銀子。就無狀起來了。<span class="科">淨</span>說得是。昨夜我與你每阿嫂說。那羊脂玉環。他說道眼見希奇物。壽增一紀。<span class="科">丑</span>你如今拿出來。等我看一看。<span class="科">淨</span>包好在此。看他怎麼。<span class="科">丑</span>我要看一看。<span class="科">淨</span>在這里。<span class="科">丑</span>拿來。<span class="科">奪看跌碎介</span>兄弟叫聲屈。拾了黃金變了鐵。<span class="科">丑</span>阿哥叫聲苦。拾得黃金變了土。<span class="科">淨</span>和你命裡窮時只是窮。拾了黃金變了銅。<span class="科">丑</span>我和你的命。半升米要上甑。落番在鍋裡。依舊喫粥命。<span class="科">淨</span>我說道不要看。你偏要看。如今跌碎了。大家羞。<span class="科">丑</span>不要埋怨了。拿這三錠鈔出來。你也拿了一錠。我也拿了一錠。將這一錠來買酒喫了回去。<span class="科">淨</span>我和你嘆幾句罷。</p>
            
            <p class="曲"><span class="牌">賀新郎</span><span class="科">淨丑</span>夜來因喫酒。大雪中跌倒孫兄。讓他落後。拿了他靴中兩錠鈔。又把玉環拐走。怎知今日跌破。我兩個如籃提水走歸家。籃內何曾有。干嘔氣。惹場羞。</p>
            
            <p class="白"><span class="科">外末復上</span>欲人不知。除非莫為。裡邊有兩歹人說話。待他出來拿住他。不免躲在此。<span class="科">躲介淨丑</span>和你回去罷。<span class="科">開門介末拿住介</span>你兩個幹得好事。偷了人的東西。到在這裡分贓。快拿去見官。<span class="科">淨丑跪介</span>大哥。饒了我每罷。<span class="科">末</span>既要我饒。方纔說的玉環三錠鈔。都拿來把我了。纔饒了你。<span class="科">淨丑</span>玉環是方纔打碎了。三錠鈔在此。送與大哥罷。</p>
            
            <p class="曲"><span class="牌">賞宮花</span><span class="夾白"><span class="科">末</span>你</span>兩個歹凶。拐錢圖使用。怎知遇着我。<span class="夾白">你</span>手拿空。<span class="科">合</span>好似雁從天上過。急忙歸去炒油蔥。</p>
            
            <p class="曲"><span class="牌">前腔</span><span class="科">淨</span>當初放錢。十年本利濃。扣算錢無數。總成空。<span class="科">合前</span></p>
            
            <p class="曲"><span class="牌">前腔</span><span class="科">丑</span>錢落手中。尋思跌破凶。干與他將去。杳無蹤。<span class="科">合前</span></p>
            
            <p class="落詩">算來本利十分多。<br />命裡無錢奈若何。<br />嫩草怕霜霜怕日。<br />惡人自有惡人磨。</p>
            
            <h2 id=ch15 class="chapter"><span class="齣題">第十五齣　妻妾嘆夫</span></h2>
            
            <p class="曲"><span class="牌">梁州令</span><span class="科">旦同貼上旦</span>默默思量怨我夫。趕兄弟無辜。<span class="科">貼</span>棄親結義兩無徒。忠言諫。生嗔怒。反不足。</p>
            
            <p class="白"><span class="科">旦</span>迎春。富貴不然親兄弟。貧寒親的不相親。<span class="科">貼</span>院君。熟油伴苦菜。由人心裡愛。不知員外如何只是結義的好。<span class="科">旦</span>你看夜來小叔背了員外回來。剗地落得一頓打罵。他身上這般藍褸。如何是好。<span class="科">貼</span>便是。</p>
            
            <p class="曲"><span class="牌">雁過聲</span><span class="科">旦</span>昨宵際晚時。見小叔背負員外回歸。穿一領百衲破衣。睚睚瘦得不中覷。鐵心腸見了珠淚垂。<span class="科">貼</span>一飯未曾舉筯。員外酒醒喝起。便道他偷了環兒。更不分說幾句。便拳踢亂打逐出去。破窰內受苦伊怎知。</p>
            
            <p class="曲"><span class="牌">前腔</span><span class="科">旦</span>小叔知禮攻書。又怎肯懷着惡意。信他人搬喋是非。把親生兄弟逐出去。每日勸戒不聽取。<span class="科">貼</span>同胞共乳。手足之義。割捨把他輕棄。將家私恃長不分取。小官人曉詩書。知禮義。盡讓兄不肯說。他又何曾說是說非。<span class="科">合</span>論得來誰是誰不是。何日勸得心意回。</p>
            
            <p class="曲"><span class="牌">尾聲</span>鎮日裡飲酒杯。等待得他不醉歸。再把忠言相勸取。</p>
            
            <p class="落詩">終朝殢酒醉醺醺。<br />不是親人強作親。<br />待得醒時還勸取。<br />不須強聒醉中人。</p>
            
            <h2 id=ch16 class="chapter"><span class="齣題">第十六齣　吳忠看主</span></h2>
            
            <p class="曲"><span class="牌">三臺令</span><span class="科">小生上</span>夜來背負兄歸。冤我偷了環兒。心下自傷悲。好教我淚珠暗垂。</p>
            
            <p class="白">哥哥聽信兩喬人。發怒將咱趕出門。使我一身無倚靠。擔寒忍餓度朝昏。心似刺。淚偷零。誰人憐念我孤貧。暗思凡事皆由命。只恨喬人不恨兄。孫榮夜來街上求乞。不想撞見哥哥倒在雪裡。好意背他回去。酒醒轉來。倒說我偷了他玉環寶鈔。被他打罵一頓。趕將出來。有這等屈事。正是有好心無好報。<span class="科">苦介</span>哥哥聽讒說。義斷親情絕。自與結交飲。三人共賞雪。</p>
            
            <p class="曲"><span class="牌">七賢過關</span>三人共賞雪。喫得醺醺醉。撇我哥哥跌倒<span class="夾白">在</span>深雪裡。他兩個撇了你自先回。<span class="夾白">卻不道</span>賽過關張有義氣。冷清清凍死<span class="夾白">你做</span>街頭鬼。又還是孫榮背負<span class="夾白">你</span>歸。孫員外。<span class="夾白">你</span>臨危不見了賽關張。方信道打虎還須親兄弟。</p>
            
            <p class="曲"><span class="牌">前腔</span>我若不見<span class="夾白">你</span>時。<span class="夾白">被</span>廵夜軍拿住。<span class="夾白">不是我</span>背負<span class="夾白">你</span>歸來<span class="夾白">怎</span>能勾<span class="夾白">在</span>家中睡。剗地怨我<span class="夾白">每偷了</span>玉環兒。不問情由打罵起。沈𠶧𠶧背負<span class="夾白">你</span>回家裡只落得一頓拳踢趕出外去。<span class="夾白">是</span>誰不是。<span class="夾白">你</span>趕我出門親的做非親。<span class="夾白">我送你</span>回家。好意<span class="夾白">反</span>成惡意。</p>
            
            <p class="白">罷罷。只是在小不敢言上。孫榮今日卻起得晚些。不免把窰門拴上。將過一本書來看。消遣情懷。多少是好。<span class="科">看書介</span></p>
            
            <p class="曲"><span class="牌">駐雲飛</span>讀盡文章。多少艱辛淚萬行。<span class="夾白">書。</span>為你把親撇樣。<span class="夾白">書。</span>為你多磨障。<span class="夾白">嗏。</span>身向破窰藏。好悽惶。冷<span class="夾白">落</span>饑寒。苦楚難名狀。一夜思量一夜長。</p>
            
            <p class="白"><span class="科">末上</span>成人不自在。自在不成人。吳忠曾聞古人言。兒不嫌母醜。犬不怨主貧。我員外不知為何把小官人趕將出去。我聽得沒處安身。卻在城南破瓦窰中權歇。今日得些工夫。瞞過了大員外。不免走去探望則個。我有私錢十貫在此。送與小官人做盤纏。卻是不好。呀。不覺已到破窰了。開門開門。<span class="科">小生</span>是誰。<span class="科">末</span>是吳忠在此。<span class="科">小生</span>吳忠。你不仁不義。無始無終。你來這里做甚麼。<span class="科">末</span>念吳忠沒得工夫來看小官人。休怪。<span class="科">小生哭介</span>豈不聞犬有濕草之義。馬有垂韁之恩。犬馬尚然如此。你為人豈無報效乎。正是世情看冷煖。人面逐高低。一似潘郎倒騎驢。永不見你畜生面。<span class="科">末</span>念吳忠身受工雇。專聽使令。宅上事務多端。奴婢竭力支吾。不能幹辦。雖心念官人。奈我身不由己。望官人鑑察其情。</p>
            
            <p class="曲"><span class="牌">古皂羅袍</span><span class="科">小生</span>恨奴胎直恁乖。<span class="夾白">自我</span>來窰內。全不想故人安在。想我在家中。不曾歹覷你來。好難道重義輕財。許多時撇得我全然不睬。<span class="夾白">嗏。自我</span>離了家苦殺我。他時後將我做甚人看待。</p>
            
            <p class="曲"><span class="牌">前腔</span><span class="科">末</span>宅上事如麻。都要去解。那得工夫前來。出於<span class="夾白">我</span>無奈。非不用心。非不掛懷。望東人凡百事可憐擔帶。</p>
            
            <p class="白"><span class="科">小生</span>既如此。待我開門。放你進來。<span class="科">開門見末介末跪介</span></p>
            
            <p class="曲"><span class="牌">前腔</span><span class="科">小生</span>見吳忠來珠淚滿腮。想我當日間豪邁。今日悄似一個乞丐。穿着一領破衣裳。拖一雙破鞋。何日得苦盡甘來。我在破窰中。冷冷地誰揪倸。<span class="夾白">嗏。</span>傷懷。我哥哥忒毒害。閃得我不尷不尬。</p>
            
            <p class="曲"><span class="牌">前腔</span><span class="科">末</span>見官人珠淚滿腮。骨瘦如柴。後全沒些光彩。有十貫現錢。捨的自己財。將不出來。端的是少些休怪。<span class="科">小生不受介</span></p>
            
            <p class="曲"><span class="牌">福清歌</span>見着你每珠淚暗傾。思往日教人懊恨。<span class="科">末</span>見官人。沒精神。遣吳忠珠淚流。似刀剜碎心。<span class="科">合</span>受饑寒煞害得壁蓋籬傾。</p>
            
            <p class="曲"><span class="牌">前腔</span><span class="科">末</span>聽說事因。賢達院君常勸戒官人不聽。<span class="科">小生</span>守清貧。且安分。去謁高門求口食。路上哀告人。<span class="科">合前</span></p>
            
            <p class="曲"><span class="牌">香柳娘</span><span class="科">小生</span>把家私占了。把家私占了。因甚不爭競。只因要我家法正。我寧可受苦。我寧可受苦。不敢怨家兄。教人自愁悶。<span class="夾白"><span class="科">合</span>在</span>破窰中冷落。<span class="夾白">在</span>破窰中冷落。<span class="夾白">舉目</span>誰人是親。悶懷無盡。</p>
            
            <p class="曲"><span class="牌">前腔</span><span class="科">末</span>告官人放心。告官人放心。且休愁悶。人若孝悌天心順。但朝夕院君。但朝夕院君。勸戒我東人。不久自回心。<span class="科">合前</span></p>
            
            <p class="落詩">感你不忘舊日恩。<br />這般苦事與誰論。<br />歸家不必高聲哭。<br />只恐人聞也斷魂。</p>
            
            <h2 id=ch17 class="chapter"><span class="齣題">第十七齣　看書苦諫</span></h2>
            
            <p class="曲"><span class="牌">菊花新</span><span class="科">生上</span>細思孫二煞無徒。使計藏奸要害吾。雖然趕出去。遭窮困此身藍縷。</p>
            
            <p class="白">殺人可恕。情理難容。尀耐孫二無知。買毒藥害我性命。若非兩個結義兄弟說與我知道。幾乎遭他毒手。雖然趕他出去了。心中還不遂意。且待日後慢慢尋一計害他便了。今日閒暇。懶得出門。不免到書房中看書。逍遣則個。<span class="科">笑介</span>這一本是三國志。曹操長子曹丕。見兄弟子建。七步成文。恐怕奪位。以此曹丕要謀害其弟。一日曹丕趕兄弟到御馬監邊。拿住兄弟道。兄弟。人人道你七步成文。你今日贈我一詩。如好。就饒你性命。若不好。你一命難保。子建雙膝跪下道。哥哥把甚為題。曹丕道。就把馬料為題。子建作詩曰。煮荳燃荳箕。荳在釜中泣。本是同根生。相煎何太急。此詩分明相關二意。說着那哥哥謀他性命。咳。人不知道的只說我與兄弟不和。元來古人亦如此。<span class="科">旦上</span></p>
            
            <p class="曲"><span class="牌">前腔</span>今朝我夫不沈醉。獨坐書齋看古書。前去問因依。忠言勸願回心意。</p>
            
            <p class="白"><span class="科">見介</span>員外萬福。<span class="科">生</span>院君拜揖。<span class="科">旦</span>不知員外在此看甚麼書。<span class="科">生</span>把通鑑在此看。<span class="科">旦</span>看到那里了。<span class="科">生</span>看到三國志曹丕見兄弟子建七步成文。恐奪天下。以此謀害兄弟。院君。人只說我與兄弟不和。你看古人尚多如此。何況于我。<span class="科">旦</span>員外看三國志曹丕。何不看楚昭王倒賢會。<span class="科">生</span>如何見得楚昭王賢會。<span class="科">旦</span>這是春秋傳上的故事。<span class="科">生</span>你且道來。<span class="科">旦</span>那楚昭王呵。</p>
            
            <p class="曲"><span class="牌">絳都春序</span>平生戀色。有忠臣伍奢。直諫獲罪。伊兒伍尚。入朝齊殺取。<span class="夾白">有次子伍員。不肯赴召。欲報父兄之冤。</span>子胥奔走吳國裡。借兵馬投入楚地。兩軍交戰鳴鼙。金鼓震動天地。</p>
            
            <p class="白"><span class="科">生</span>不知那一國勝。那一國敗。</p>
            
            <p class="曲"><span class="牌">降黃龍</span><span class="科">旦</span>吳國兵強。遂起兵征戰楚國難敵。昭王敗走到楚江。無渡心下躊躇。<span class="夾白"><span class="科">生</span>那時節怎麼了。<span class="科">旦</span>昭王正在憂疑之際。</span>移時見一稍子。駕一葉扁舟來至。救昭王御弟夫人太子離去。</p>
            
            <p class="白"><span class="科">生</span>楚昭王御弟夫人太子上船。卻如何了。<span class="科">旦</span>船到半江之中。</p>
            
            <p class="曲"><span class="牌">前腔</span>俄然風浪滔天。蕩卻船兒把身不住。船艄奏啟告我王。請一位疎者落水。<span class="夾白">船艄奏曰。告我王。小船不堪重載。況風浪太急。告我王。請一位疎者落水。昭王曰。船內寡人御弟夫人太子四人。皆是我親。那一位是疎者。船艄曰。若不請一位下水。恐害一船性命。當時有御弟欠身而起。小臣情願下水。昭王扯住衣袖道。御弟不可不可。兄弟手足之義。如何使得。當時夫人欠身而起道。子童情願下水。那昭王就無語。</span>夫人欠身而起。奈頃刻天慘雲迷。似落花<span class="夾白">趁着</span>流水。悠悠大江東去。</p>
            
            <p class="白"><span class="科">生</span>夫人下了水。後來怎麼。<span class="科">旦</span>夫人下水之時。風浪又急。船艄再奏。小船不堪重載。再請一位疎者下水。有御弟欠身而起曰。小臣情願下水。昭王扯住道。不可不可。當時太子欠身而起。小臣情願下水。那昭王就無語。</p>
            
            <p class="曲"><span class="牌">黃龍滾</span>太子淚雙垂。太子淚雙垂。投入江兒水。風靜浪平。<span class="夾白">楚王</span>登岸離船去。暗憶太子。偷彈珠淚。投西楚往晉國奔逃去。</p>
            
            <p class="白"><span class="科">生</span>楚王上岸去了。後來又怎麼。<span class="科">旦</span>楚國有一大夫。姓申。名包胥。此人投了秦國。借兵救主。秦國不肯借兵。這包胥就在城下哭泣了七日七夜。哭得眼中流血。秦國見此人有忠孝之心。當時點起精兵。借與包胥。來救楚昭王。</p>
            
            <p class="曲"><span class="牌">前腔</span>身與申包胥。身與申包胥。領着精兵至。來救昭王。<span class="夾白">遂與</span>吳軍相迎敵。兩國爭戰。殺吳軍退。群臣會請昭王回朝去。</p>
            
            <p class="白"><span class="科">生</span>楚昭王到朝內卻如何。<span class="科">旦</span>楚昭王到朝內呵。</p>
            
            <p class="曲"><span class="牌">前腔</span>再整舊華夷。再整舊華夷。重睹江山麗。滿朝朱紫。依舊還朝內。再立妃子。安居宮裡。俄然又生太子昭王喜。</p>
            
            <p class="白">昭王到朝內。大排筵宴。聚會群臣。飲宴已後。昭王曰寡人曾記過楚江風浪太急之時。船艄兩次奏曰。小船不堪重載。請一位疎者下水。有御弟兩次欠身而起。曰。小臣願下水。寡人扯住道。不可。有夫人太子下水。其船方穩。纔保得寡人過了楚江。如今回到朝內。重立妃子。又生太子。尋思起來。妻子易得。兄弟難得。</p>
            
            <p class="曲"><span class="牌">前腔</span>妻子易得之。妻子易得之。兄弟難輕棄。若還死去時。算來難得重相會。兩班文武。山呼聲沸。揚塵罷。舞蹈畢。皆歡喜。</p>
            
            <p class="曲"><span class="牌">尾聲</span>一時楚國封登位。萬民樂業太平時。致使流傳作話兒。<span class="科">貼捧茶上</span></p>
            
            <p class="曲"><span class="牌">引子</span>生居畫閣蘭堂裡。忽聽院君言語。千般百計。只為員外不聽取。</p>
            
            <p class="白">員外院君請茶。<span class="科">生</span>我不要。送與院君。他說了這半日。口乾舌燥。正用得在那里。<span class="科">貼</span>院君在此看什麼書。</p>
            
            <p class="曲"><span class="牌">普天樂</span><span class="夾白"><span class="科">旦</span>看一本</span>楚昭王真賢會。棄妻子憐兄弟。伊不念共乳同胞。割捨趕他出去。念小叔真狼狽。<span class="夾白">我夫</span>哀憐回心意。破窰內收取兄弟回歸。同享富貴。效昭王愛親休學曹丕。</p>
            
            <p class="白"><span class="科">貼</span>員外看的是什麼書。</p>
            
            <p class="曲"><span class="牌">前腔</span><span class="科">生</span>偶因觀三國志。曹操子曹丕的。因兄弟廣記多才。七步已成詩句。兄妒忌恐怕他奪位。定計施謀殺兄弟。我端詳細察因依。兄殺弟有理。曹丕見識正合<span class="夾白">着</span>我意。<span class="科">貼</span></p>
            
            <p class="曲"><span class="牌">前腔</span>告官人聽咨啟。豈不曉其中意。我娘行賢達聰明。提說故事比喻。曹丕妒忌休學取。願學昭王憐兄弟。望員外息怒停嗔。從是改非。賽過關張到底都是喬的。</p>
            
            <p class="白"><span class="科">生</span>院君只說眼前話。<span class="科">旦</span>官人。願學楚昭王。休學曹丕。<span class="科">貼</span>員外。曹丕楚昭王都不須題起。昨日奴家到書房中看見一本書且是好。<span class="科">生旦</span>見什麼書。<span class="科">貼</span>昔日有一人姓王。名祥。其弟王覽。王祥是前娘之子。王覽是後母之兒。有繼母朱氏。信聽奶娘讒言。要害王祥。令王祥到海洲賣絹前去。有王覽收租回來。不見了王祥。問其妻。妻曰。你哥哥被婆婆使令海洲賣絹去了。王覽大驚曰。海洲不打緊。要打從蒼山經過。此山有強寇生發。劫人財物。害人性命。其妻答曰。何不快馬加鞭。逕趕至蒼山。救取伯伯。王覽不與母親知道。逕趕到蒼山。果見強人把王祥拿下。王覽上前替死。這王祥只願自死。兩下爭死。山中草寇見此二人有孝義之心。放了二人。把火燒了山寨。人人歸家侍母去了。員外。山中草寇也有回心之日。員外何不學取王祥王覽之事。接取二官人回來。一家過活。卻不是好。<span class="科">生</span>咄。伶人點頭就知。呆漢棒打不曉。你見我與兄弟不和。故意扳今弔古。在我面前絮絮叨叨許多閒話。<span class="科">旦</span>官人。迎春所言。正合奴意。望官人息怒停嗔。容叔叔依舊還家。十分之美。<span class="科">生</span>院君。你休說。說起越懊惱。<span class="科">貼</span>官人思之。院君賢會。勸解無非好意。<span class="科">旦</span>官人。常言道我有黃金千萬兩。不因親者卻來親。兄弟到底是真。結義的到底只是假。<span class="科">生</span>院君。你休要在我耳邊聒絮。那畜生回家。又來害我。<span class="科">貼</span>官人。兄弟乃同胞之親。手足之義。自古道親無怨心。官人早早回心。二官人必然感激。<span class="科">生</span>那要你開口。既趕他出去。難道又招回不成。龍卿子傳必然見怪。<span class="科">旦</span>員外。與好人同行。如霧露中行。身雖不濕。也有些滋潤。與惡人同行。如抱子踰牆。一人喫跌。兩人遭破。龍卿子傳。搬唇弄舌。口是心非。到底有失。不可輕信。<span class="科">生</span>你婦人家省得甚麼。只管歪纏。沒些了當。</p>
            
            <p class="曲"><span class="牌">梁州序</span><span class="夾白"><span class="科">旦</span>員外。你</span>和他結義。心腸奸狡。到底不是堅牢。心非口是。只恐笑裡藏刀。<span class="科">生</span>是我三人結義。賽過關張。永遠學管鮑。你不知就裡<span class="夾白">亂言</span>敢胡道。<span class="科">旦</span>恐怕將來沒下梢。空惹得外人笑。</p>
            
            <p class="曲"><span class="牌">前腔</span><span class="科">生</span>伊家不曉。思之失笑。婦人家有甚機謀。言三語四。只管絮絮叨叨。<span class="科">旦</span>自古常言人道。逆耳忠言。苦口良藥妙。勸君不省反焦燥。冷地思量自煩惱。舌果是斬身刀。</p>
            
            <p class="曲"><span class="牌">前腔</span><span class="科">貼</span>轉念取同乳同胞。忍教他一身無靠。破窰中寂寞。怨恨難消。<span class="科">旦</span>他每日沿街哀告。告人求食。受苦傷懷抱。<span class="夾白">你</span>每日常快樂醉陶陶。<span class="科">生</span>不道孫榮志量高。贖毒藥害吾曹。</p>
            
            <p class="曲"><span class="牌">前腔</span><span class="科">旦</span>是甚人說起根苗。扯着他當官陳告。葫蘆提趕打。好沒分曉。<span class="科">生</span>從此今朝為始。休得多言多語尋煩惱。前生注定不相饒。兄弟不和<span class="夾白">都是</span>命裡招。<span class="科">旦</span>勸員外免煎熬。</p>
            
            <p class="曲"><span class="牌">尾聲</span><span class="科">貼</span>敬重他人如珍寶。把親者輕如糞草。勸諫不從空自惱。</p>
            
            <p class="落詩">尀耐孫榮忒不良。<br />算來誰弱又誰強。<br />大風吹倒梧桐樹。<br />自有傍人說短長。</p>
            
            <h2 id=ch18 class="chapter"><span class="齣題">第十八齣　窰中拒奸</span></h2>
            
            <p class="白"><span class="科">淨上</span>禮義生於富貴。盜賊出於貧窮。前日三人喫酒。孫員外醉了。被我胡子傳在他靴中拿出一個玉環三錠鈔。指望得使。誰知玉環跌碎。三錠鈔被人奪去。落得一場空。如今不免與子傳商議計策。唆孫二告他哥哥占了家私。與他和勸。兩邊討些謝儀。有何不可。言之未已。子傳早到。<span class="科">丑上</span>憑君使盡千般計。運不通時只是窮。龍卿哥哥拜揖。</p>
            
            <p class="曲"><span class="牌">那吒令</span><span class="科">淨</span>子傳聽說因依。咱每和你商議。夜來忽地生一計。說起教伊歡喜。</p>
            
            <p class="曲"><span class="牌">前腔</span><span class="科">丑</span>騙人錢鈔環兒。指望平分入己。怎知跌破那環兒。鈔與別人將去。</p>
            
            <p class="白"><span class="科">淨</span>兄弟。前日和你偷了孫大哥的玉環寶鈔。指望分使。誰想一場悔氣。玉環跌破了。寶鈔又被人奪去了。如今孫二在窰裡。我和你前去使個計策。搬唆孫二告他哥哥占了家私。我和你與他解勸。在裡頭做個好人。錢也有得賺。酒也有得喫。此計何如。<span class="科">丑</span>此計甚妙。阿哥。我和你兩個天上有世間無的。<span class="科">淨</span>兄弟。我每行了好心。自有好報。<span class="科">淨丑暫下</span></p>
            
            <p class="曲"><span class="牌">行香子</span><span class="科">小生上</span>日有陰晴。月有虧盈。算人無久富長貧。秋來自然黃葉飄零。到春來花重吐柳拖金。</p>
            
            <p class="白">運退黃金失色。時來鐵也爭光。想孫榮當初在家時。豐衣足食。何等奢華。如今在此窰中受這般苦楚。如何是了。<span class="科">淨丑上</span>計就月中擒玉兔。謀成日裡捉金烏。迤邐行來。此間已是窰門首。逕進去。<span class="科">見介</span>呀。孫二哥拜揖。<span class="科">小生</span>二丈何來。<span class="科">淨丑</span>我二人知你在此居住。特來拜望。<span class="科">小生</span>多勞了。<span class="科">淨</span>幾日不見。為何尊顏這等憔悴了。<span class="科">小生</span>自從被哥哥趕逐出來之後。衣食不充。因此愁悶。<span class="科">丑</span>便是。你在這窰中受苦。幾時能勾發達的日子。<span class="科">小生</span>二丈。這也是出於無奈。<span class="科">淨丑</span>你哥哥這等發跡。你這等貧苦。到教我每替你氣不過。<span class="科">小生</span>二丈聽小生說。</p>
            
            <p class="曲"><span class="牌">風入松</span>豈不聞伊尹未逢時。<span class="夾白"><span class="科">淨丑</span>又來通文了。<span class="科">小生</span></span>向莘野鋤耕。<span class="夾白"><span class="科">淨丑</span>還有誰來。<span class="科">小生</span></span>漂母進食哀韓信。呂蒙正把寒爐撥盡。姜子牙八十<span class="夾白">釣于</span>渭濱。時來後做公卿。</p>
            
            <p class="白"><span class="科">淨丑</span>你是今時人。怎麼比得古人來。</p>
            
            <p class="曲"><span class="牌">前腔</span><span class="科">小生</span>今時人何異古時人。自古賢愚不等。<span class="夾白"><span class="科">淨丑</span>如何見得賢愚。<span class="科">小生</span></span>賢者正直無讒佞。愚蠢的言而無信。處處有君子小人。<span class="夾白"><span class="科">淨丑</span>君子小人固有。我兩個比眾不同。<span class="科">小生</span></span>吾一日三省其身。</p>
            
            <p class="白"><span class="科">丑</span>你眼下這悽惶。煩惱也不煩惱。</p>
            
            <p class="曲"><span class="牌">急三鎗</span><span class="夾白"><span class="科">小生</span>我</span>一時窮。一簟食。一瓢飲。常憂道。不憂貧。<span class="夾白"><span class="科">淨</span>只是這般。幾時會發跡。<span class="科">小生</span></span>我多豪邁。多才調。多聰俊。管一躍跳過龍門。</p>
            
            <p class="白"><span class="科">淨丑</span>你兩個是一父母生的。是叔伯兄弟。</p>
            
            <p class="曲"><span class="牌">風入松</span><span class="科">小生</span>與哥哥一個父娘生。<span class="夾白">卻把我做</span>陌路之人。<span class="夾白"><span class="科">淨丑</span>怎麼他又發跡。你又貧苦。<span class="科">小生</span></span>把家私占了生惡性。趕逐我無投無逩。<span class="夾白"><span class="科">淨丑</span>這等打罵你時。你怨他不怨他。<span class="科">小生</span></span>打殺我終無怨恨。<span class="夾白"><span class="科">淨丑</span>真是沒分曉。沒志氣。<span class="科">小生</span></span>割不斷手足之親。</p>
            
            <p class="白"><span class="科">淨丑</span>他占了家私。你何不去告他。我兩個與你作證見。分些家私來受用。卻不好的。</p>
            
            <p class="曲"><span class="牌">急三鎗</span><span class="科">小生</span>敗風俗。歹言語怎聽。沒家法。壞亂人倫。<span class="夾白"><span class="科">淨丑</span>我兩個替你告如何。<span class="科">小生</span></span>逞奸狡。刁。唆人告論。君子貌。小人心。</p>
            
            <p class="白"><span class="科">淨丑</span>我兩個好意來和你說。顛倒說我每挑唆你。</p>
            
            <p class="曲"><span class="牌">風入松</span><span class="夾白"><span class="科">小生</span>你</span>與哥哥結義勝嫡親。敢恁的反面忘恩。<span class="夾白">我</span>哥哥行使些糖蜜口。我根底刁唆休論。<span class="夾白">我哥哥</span>有眼何曾識好人。你只宜假不宜真。</p>
            
            <p class="白"><span class="科">淨背介</span>兄弟你來。<span class="科">丑</span>怎麼說。<span class="科">淨</span>今日刁唆孫二不從。明日孫大哥知道怎麼好。<span class="科">丑</span>便是。如今一不做二不休。另使個計策來便好。<span class="科">淨</span>有計在此。只說孫二要告哥哥。我每兩人勸他不從。<span class="科">丑</span>這也說得有理。<span class="科">淨丑轉介</span>孫二。你怎麼要告哥哥。<span class="科">小生</span>是你每方纔在此攛掇我告哥哥。怎麼倒說我要告哥哥。<span class="科">淨丑</span>你方纔說哥哥佔了家私。要告他。<span class="科">小生</span>幾時說來。<span class="科">淨丑叫介</span>地方總甲。孫二要告哥哥。不干我每事。<span class="科">鬧介外上</span>處事少時煩惱少。識人多處是非多。什麼人在窰中囉唣。<span class="科">淨丑</span>好教公公知道。這孫二道哥哥占了他家私。要告哥哥。我每二人在此勸他。<span class="科">小生</span>公公不要聽他。我在此窰中。他兩個走來刁唆我告哥哥。道我不聽他。如今反說我要告哥哥。<span class="科">外</span>原來恁地。</p>
            
            <p class="曲"><span class="牌">博頭錢</span><span class="科">小生</span>你好忒胡逞。你好不本分。教我爭。你有何安穩。<span class="科">淨丑</span>不聽道忒煞村。不依教。該受貧。<span class="科">外</span>算來貧富是前因。皆由命。豈由人。<span class="科">小生</span>屏風雖破。骨格尚存。一朝榮顯。否極泰生。<span class="科">外</span>兩人休得要爭競。須留取舊人情。</p>
            
            <p class="曲"><span class="牌">前腔</span><span class="科">淨丑</span>你好忒執性。你好不思忖。好言語你每全不聽。<span class="科">小生</span>不論告由我每。不爭競。由我每。<span class="科">淨丑</span>全然不忖。罵咱每。猶兀自假惺惺。忠言逆耳。反生怒嗔。良藥苦口。敢惡罵人。<span class="科">外</span>大家休得要爭競。莫失信。且安分。</p>
            
            <p class="落詩">兄富伊貧實可憐。<br />逆來順受總由天。<br />分明指與平川路。<br />莫把忠言當惡言。</p>
            
            <h2 id=ch19 class="chapter"><span class="齣題">第十九齣　計倩王老</span></h2>
            
            <p class="曲"><span class="牌">臘梅花</span><span class="科">貼上</span>花陰荏苒疾似箭。追思往事怎生言。遣人珠淚漣。<span class="夾白">去時節</span>暖閣排筵。轉眼清明在目前。</p>
            
            <p class="白">慶賀紅爐雪滿街。又逢新歲賀筵開。大家遊賞花月下。不覺清明景又來。我迎春為何說這幾句。只為大員外把小官人趕出。已經半載。尋思起來。好傷感人也。外人都說我院君賢慧。我想起來。也有不賢慧處。如何見得。雖則大員外性氣不好。不與兄弟盤纏。錢鈔都是院君掌管。比及小官人受苦。我院君何不瞞了大員外。暗地使人送些錢米與小官人。也免得在街頭叫化。此事且待院君出來。提起這話。看他怎的。正是不鑽不穴。不道不知。言之未已。院君早到。<span class="科">旦上</span></p>
            
            <p class="曲"><span class="牌">掛真兒</span>幾陣催花雨初霽。和風至艷陽天氣。<span class="科">貼</span>清白微黃。嬌紅嫩綠。粧點名園佳致。</p>
            
            <p class="白"><span class="科">旦</span>窗外日光彈指過。庭前花影座間移。迎春。時光似箭。自從小官人被員外趕出。不覺又半載矣。<span class="科">貼</span>院君不說。妾也不敢多言。小官人每日在街頭叫化生受。家中財物。都是院君使管。何不瞞了員外。暗地使人送些與小官人做盤費。免得在街頭求乞。外人不知的。只道院君不賢慧。豈不被人恥笑。<span class="科">旦</span>迎春。你自說得是。你只知其一。不知其二。<span class="科">貼</span>卻是如何。<span class="科">旦</span>你不聞古人言。男無婦是家無主。婦無夫是身無主。男子治家之主。女子是權財之主。俗諺云。家有一心。有錢買金。家有二心。無錢買針。我若依了你的言語。背了大員外。使人送些錢與小官人。有何難處。只是於禮不可。此乃背夫之命。散夫之財。非賢婦也。還是勸諫官人回心轉意。着他兄弟和順。迎小官人回家。方是十全之美。<span class="科">貼</span>迎春區區小婢。凡事只顧眼前見識。那知大道。望院君恕罪。<span class="科">旦</span>迎春。我累次勸諫不從。如今尋思一計。西郊外有個王公。名為王老實。年九十三歲。他家五代不分。百口共食。伏侍我員外祖上三代了。見今管我家莊庫。明日是清明佳節。員外年規要去上墳。我如今不免先令安童前去說與王公。教他勸我員外。或者員外見他是祖上老成之人。聽信他言。也未可知。<span class="科">貼</span>院君說得極是。待我喚安童出來。分付他便了。安童那裡。<span class="科">丑內應</span>誰叫。<span class="科">貼</span>院君喚你。<span class="科">丑上</span>來了。有福之人人伏事。無福之人伏事人。不知院君有何使令。<span class="科">旦</span>安童。我喚你出來。別無甚事。着你到西郊外王老實家去走一遭。<span class="科">丑</span>有甚麼說話。<span class="科">旦</span>你去對他說。院君多多上覆你。自從員外趕出二官人。累勸不聽。明日要來上墳。你可用心勸諫。若勸得員外回心轉意。取回二官人同享榮華。那時院君重重謝你。<span class="科">丑</span>既如此。我就去。</p>
            
            <p class="曲"><span class="牌">錦上花</span><span class="夾白"><span class="科">旦</span>你</span>說與王老聽。明日東人要上墳。勸官人須教三省。休恁癡迷執性。結義兩無情。親者到底只是親。<span class="科">合</span>將兄弟趕出門。非親卻是親。仗托王公直語忠言。勸官人回轉心。</p>
            
            <p class="曲"><span class="牌">前腔</span><span class="科">貼</span>那王老九十三歲。伏侍祖上親。也須聽從今改正。撇了結交的。思念手足親。休得把至親如陌路人。<span class="科">合前</span></p>
            
            <p class="曲"><span class="牌">前腔</span><span class="科">丑</span>思之自古常言家和萬事成。我東人怎不思省。轉教安童前去。請王老勸官人。兀的不是謝得賢院君。<span class="科">合前</span></p>
            
            <p class="落詩">王老忠言勸必聽。<br />叮嚀囑付望回音。<br />不用再三親囑付。<br />管教勸解轉回心。</p>
            
            <h2 id=ch20 class="chapter"><span class="齣題">第二十齣　安童將命</span></h2>
            
            <p class="曲"><span class="牌">出隊子</span><span class="科">外扮白鬚王老上</span>銀鬚霜鬢。世上白頭能幾人。五福之內壽為尊。<span class="夾白">壽</span>極年高<span class="夾白">是</span>宿世因。況我今生略無妄心。</p>
            
            <p class="白">念老漢姓王。名老實。西郊外居住。從來伏侍孫宅。使長至今。已過二代。掌收莊庫。些兒不差。分毫無失。正是小心天下去得。大膽寸步難移。我想人生百歲。七十者稀。老漢窮年九十三歲。五代不分。同居百口。兒孫共食。晚景熙熙。這叫人若誠心。天須可表。來日是清明佳節。孫大員外必來上墳。不免分付小二前去掃打潔淨則個。</p>
            
            <p class="曲"><span class="牌">前腔</span><span class="科">丑上</span>跋踄古道。不憚迢迢去路遙。院君嚴命敢辭勞。王老忠言勸必好。真個是妻賢<span class="夾白">夫</span>禍少。</p>
            
            <p class="白">受人之托。必當終人之事。男女領院君言語。教我西郊去。說與王公勸諫員外之事。這裡就是王老實門首。呀。元來他坐在裡邊。不免進去。王阿爹拜揖。<span class="科">外</span>是誰。<span class="科">丑</span>阿公。我是安童。<span class="科">外</span>元來是你。到此何幹。<span class="科">丑</span>有一件事兒。特特到來。<span class="科">外</span>我且問你。大員外一向好麼。<span class="科">丑</span>好。終日喫酒快樂。有什麼不好。<span class="科">外</span>院君好麼。<span class="科">丑</span>好。整日看經念佛。七八上天快也。<span class="科">外</span>吳忠可好。<span class="科">丑</span>吳忠阿哥好。出入帳目。都是他管。一應事體都托他。有何不好。<span class="科">外</span>迎春好麼。<span class="科">丑</span>王阿公也癡心起來。這丫頭比舊不同了。如今長得好了。員外喜歡了他。正在得寵之時。有甚不好。<span class="科">外</span>呀。我到忘了。如今二官人好麼。<span class="科">丑哭介外</span>怎麼說了二官人。就哭起來。<span class="科">丑</span>不要說起。<span class="科">外</span>怎麼不要說起。<span class="科">丑</span>二官人已被大員外趕了出去了。<span class="科">外作驚介</span>呀。元來有這等事。<span class="科">丑</span>今日我來。別無甚事。院君累次勸諫。員外並不肯回心。為此着我來上覆阿公。<span class="科">外</span>有什麼說。<span class="科">丑</span>明日乃是清明佳節。大員外來上墳。要你在他面前忠言勸諫。若得回心轉意。兄弟和順。那時節重重謝你。<span class="科">外</span>安童。這個不須說。你回去上覆院君。待員外來時。我自有個道理勸他。<span class="科">丑</span>阿公。我院君每日呵。</p>
            
            <p class="曲"><span class="牌">古針線廂</span>勸解不聽。未審東人卻怎生。只聽結義相調引。割捨背義忘恩。小官人從來本分。平白地趕出門庭。<span class="科">合</span>若得勸回心。取回兄弟。永遠和順。</p>
            
            <p class="曲"><span class="牌">前腔</span><span class="科">外</span>世上為人。兄弟不親誰是親。不思共乳同胞義。又不念手足之恩。我如今和伊到城。說幾句勸我東人。<span class="科">合前</span></p>
            
            <p class="曲"><span class="牌">前腔</span><span class="科">丑</span>不必入城。明日東人要上墳。若蒙勸解回心轉。男兒感得恩深。太公曾伏侍他祖親。忠言語不敢不聽。<span class="科">合前</span></p>
            
            <p class="曲"><span class="牌">前腔</span><span class="科">外</span>老倒無成。九十三年<span class="夾白">是他</span>門下人。來朝親詣墳頭去。管取勸他回心。自古來帝君有臣。無納諫忠言聽信。<span class="科">合前</span></p>
            
            <p class="落詩">堪嘆非親卻是親。<br />來朝千萬到墳庭。<br />全憑三寸瀾翻舌。<br />打動閻浮世上人。</p>
            
            <h2 id=ch21 class="chapter"><span class="齣題">第二十一齣　花園遊賞</span></h2>
            
            <p class="曲"><span class="牌">粉蝶兒</span><span class="科">生上</span>纔過燒燈。不覺又逢寒食。草鋪茵萬花堆綺。<span class="科">旦上</span>向西郊堪翫賞紅嬌綠媚。步西郊山陰右軍修禊。</p>
            
            <p class="白"><span class="科">生</span>院君。春秋祭祀以時。思之明日是清明佳節。須用登墳拜掃。以表追思之意。不知娘子去也不去。<span class="科">旦</span>好教員外得知。不去拜掃。於禮不宜。只是奴家兩日有些身子不好。改日卻去不遲。<span class="科">生</span>既如此。安排三杯。去後花園裡遊賞一番。明日待我自去上墳便了。<span class="科">旦</span>如此甚好。</p>
            
            <p class="曲"><span class="牌">長生道引</span><span class="科">生</span>千紅百翠。千紅百翠。妝點名園景最奇。春光明媚。和風習習。麗日遲遲。聽得綠楊枝上。黃鸝弄語。喚人遊戲。見金鞍共玉勒競出郊西。尋芳殢酒排宴會。踏花去馬蹄香細。<span class="科">合</span>遊賞好得意。默聽得笙歌聲沸。絃管和齊。直喫到日沈西。</p>
            
            <p class="曲"><span class="牌">前腔</span><span class="科">旦</span>陽和天氣。陽和天氣。梅子青青燕子居。春隨人意。催花雨細。綻開群蕊。海棠胭脂染。嬌如美女。動人情意兒。見遊蜂趁粉蝶往來園內。爭如共伊不暫離。同攜手鬧花叢裡。<span class="科">合前</span></p>
            
            <p class="曲"><span class="牌">前腔</span><span class="科">生</span>遊人如蟻。遊人如蟻。紫陌紅塵拂面飛。鞦韆蹙起。夭桃臨水。翠柳盈堤。牡丹獨豪貴。百花怎比。翠紅深處。見才子共佳人並肩低語。踏青鬭草撒滿地。貪歡宴墮簪遺珥。<span class="科">合前</span></p>
            
            <p class="曲"><span class="牌">前腔</span><span class="科">旦</span>山陰佳趣。山陰佳趣。想羲之當日設筵席。群賢畢會。蘭堂修禊。至今留題。恣賞名園內。千葩萬卉。鼓樂盈耳。見齊郎共麻婆舞得忔戲。爭如<span class="夾白">我</span>共伊沈醉歸。霓裳舞柳腰纖細。<span class="科">合前</span></p>
            
            <p class="曲"><span class="牌">尾聲</span>悲歡離合情千古。雪月風花景四時。女貌郎才能有幾。</p>
            
            <p class="落詩">來日墳頭祭祖先。<br />痛思骨肉淚漣漣。<br />先於墳上添新土。<br />卻向荒郊列紙錢。</p>
            
            <h2 id=ch22 class="chapter"><span class="齣題">第二十二齣　孫榮奠墓</span></h2>
            
            <p class="曲"><span class="牌">慶青春</span><span class="科">小生上</span>芳草鋪茵。夭桃噴火。絲絲細柳拖金。撚指光陰。使人無限傷情。歸家暖閣排宴飲。纔過了除夕。正遇元宵。遊賞花燈。又早清明。</p>
            
            <p class="白">感嘆孩兒孝順情。痛思父母淚偷零。去年記得兄和弟。同到墳前拜祖親。今歲裡。趕出門。哥哥豪富我身貧。正是墳前不敢高聲哭。恐怕人聞也斷魂。今日卻是清明佳節。孫榮別無孝順。尋得一陌紙錢。叫化得半瓶酒在此。不免去祖宗父母墳前拜掃。聊表孫榮窮孝順。說話之間。已是父母墳前。<span class="科">哭介</span></p>
            
            <p class="曲"><span class="牌">雁過沙</span><span class="夾白">想</span>爹娘養孫榮。撫養已艱辛。三年乳哺恩愛深。推乾就濕多勞頓。養兒長成。<span class="夾白">爹娘</span>一命傾。痛思<span class="夾白">我</span>父母珠淚零。</p>
            
            <p class="白">今日卻是清明佳節。孫榮別無孝心。有一陌紙錢。半瓶淡酒。聊表小兒孝情。<span class="科">哭介</span>爹娘嗄。你生則為人。死則為神。望陰空保佑我兄弟和順。</p>
            
            <p class="曲"><span class="牌">前腔</span>佳節是清明。孫榮拜墳庭。思量起珠淚零。<span class="夾白">爹娘。望你陰中受領。</span>一杯魯酒列芳庭。一陌紙錢直得甚。表揚小孩兒窮孝心。</p>
            
            <p class="白"><span class="科">丑上</span>夜眠侵早起。更有早行人。呀。那裡來這個叫化子。在這墳上啼哭。<span class="科">小生</span>安童。是我在此上墳。<span class="科">丑</span>我不認得你來。快走開。<span class="科">小生</span>安童休得無理。我是你的東人。<span class="科">丑</span>西鄰便好。東鄰還不走。<span class="科">打介小生</span>你是我家裡人。我是你的主人。怎麼打我。<span class="科">丑</span>起先是我的主人。如今不是我的主人了。<span class="科">小生</span>咳。正是勢敗奴欺主。時衰鬼弄人。</p>
            
            <p class="曲"><span class="牌">梧桐樹</span><span class="科">丑</span>官人聽我言。世事只如此。只重衣衫。那重人賢慧。如今只重錢和勢。你恁貧寒識甚高低。一領布衫比不得咱每的。何須共你爭閒氣。</p>
            
            <p class="曲"><span class="牌">前腔</span><span class="科">小生</span>腌臢小賤奴。怎不思量取。我是<span class="夾白">你</span>東人。你是咱奴婢。輒敢對主出言語。自恨<span class="夾白">我</span>家神做<span class="夾白">不得</span>主。致使今朝外鬼相調戲。兀的<span class="夾白">不是</span>勢敗奴欺主。</p>
            
            <p class="白"><span class="科">末上</span>不暖不寒三月天。那堪楊柳正飄綿。回身打掃墳塋淨。專待東人化紙錢。<span class="科">丑</span>好了。有幫手了。阿哥來打這叫化頭。<span class="科">末</span>呀。這是二官人。你怎麼與他廝鬧。<span class="科">丑</span>這等模樣了。還要認他什麼二官人。<span class="科">小生</span>吳忠。你快來救我則個。<span class="科">末跪介</span>小官人。你為何在此與這小廝廝鬭。<span class="科">小生</span>不要說起。我在此拜墳。不想這狗才趕來打我。<span class="科">末</span>小官人請息怒。</p>
            
            <p class="曲"><span class="牌">多嬌面</span><span class="科">小生</span>見吳忠珠淚傾。許多時<span class="夾白">不見</span>你每頭影。你緣何背主忘恩。思量你好沒人情。</p>
            
            <p class="曲"><span class="牌">前腔</span><span class="科">末</span>告官人聽拜稟。宅門裡每日忙奔。念吳忠委實官身。不由己。一言難盡。</p>
            
            <p class="曲"><span class="牌">前腔</span><span class="科">丑跪介</span>見官人忠孝心。思量後口頭忒緊。不合出言傷觸了大人。如今悔之不盡。</p>
            
            <p class="白"><span class="科">末</span>他不認得二官人。小人請罪。<span class="科">小生</span>這是我命該如此。也不怪他。<span class="科">末</span>小人到忘了。大員外將次來也。小官人不可在此久停。倘然撞見。又要着惱。<span class="科">小生</span>既如此。我且迴避了罷。</p>
            
            <p class="落詩">哥哥心性太無情。<br /><span class="科">丑</span>遲去教人災禍生。<br /><span class="科">末</span>雙手劈開生死路。<br /><span class="科">小生</span>一身跳出是非門。<span class="科">先下</span></p>
            
            <h2 id=ch23 class="chapter"><span class="齣題">第二十三齣　王老諫主</span></h2>
            
            <p class="曲"><span class="牌">夜行船</span><span class="科">生上</span>日暖融和景明媚。和風扇夜開瓊蕊。<span class="科">末上</span>古墓墳頭。兒孫來至。列香紙祭之以禮。</p>
            
            <p class="白"><span class="科">生</span>吳忠。什麼人先在此燒紙了。<span class="科">末丑</span>不是別人。是小官人在此燒的。<span class="科">生</span>我不曾來燒紙。他到先在此燒紙。好大膽。如今他在那裡。<span class="科">末丑</span>去了。<span class="科">生</span>與我去拿他轉來。<span class="科">末丑</span>去遠了。趕不上了。<span class="科">生</span>快與我趕上去便了。<span class="科">末丑</span>領台旨。任伊走上焰魔天。腳下騰雲須趕上。<span class="科">下生</span>但見墳畔喬松舞鳳。墓前古柏盤龍。樓臺高聳插雲峰。疑是蓬萊仙洞。孝子墳前哭泣。杜鵑枝上啼紅。春秋祭祀永無窮。代代兒孫供奉。</p>
            
            <p class="曲"><span class="牌">石竹花</span>時遇寒食感孝情。辦虔心特來拜墳。一杯美酒澆奠。使人不覺淚零。紙錢高掛墳頭。略表孝情。酒肴羅列墳頭。乞賜受領。</p>
            
            <p class="曲"><span class="牌">柳絮飛</span><span class="科">淨丑上</span>聞知道哥哥上墳。上墳。強如拾得珠珍。珠珍。急急前來問事因。結義人算來強如手足親。</p>
            
            <p class="白"><span class="科">見生介</span>哥哥拜揖<span class="科">生</span>二位賢弟何來<span class="科">淨</span>聞知哥哥上墳。兄弟不敢不來。<span class="科">丑</span>哥哥好人。你今日上墳。請也不來請我每兩個。竟自來了。<span class="科">淨</span>兄弟。孫大哥恐怕我每來吹了木屑。故此瞞了我每。<span class="科">生</span>說那裡話。二位是異姓。所以不好請得。<span class="科">淨丑</span>大哥一發說差了。我和你既結義了。你的爹娘即如我的爹娘。我的父母就如你的父母。怎麼到說起異姓兩字來。<span class="科">生</span>兄弟說得有理。愚兄有罪了。<span class="科">淨丑</span>何說此言。我二人沒有什麼孝順。一陌紙錢在此。燒與孫老伯。也是我兩個乾兒子的薄意。<span class="科">生</span>多承厚情。<span class="科">淨丑</span>好說。大哥可曾拜。<span class="科">生</span>還不曾。<span class="科">淨丑</span>這等阿哥拜了。然後我每兩個拜。<span class="科">生拜介丑</span>待我篩酒。</p>
            
            <p class="曲"><span class="牌">憶多嬌</span><span class="科">生</span>生事之。死葬之。祭之以禮澆奠取。<span class="夾白"><span class="科">淨偷酒喫介生</span>兄弟。你方纔篩的酒。怎麼不見了。<span class="科">丑</span>想是孫阿伯喫了。<span class="科">淨</span>待我來斟酒。<span class="科">生</span></span>望你陰空相保庇。<span class="夾白"><span class="科">丑偷酒喫介生</span>兄弟。你斟的酒。怎麼又不見了。<span class="科">淨</span>想是孫阿姆喫了。<span class="科">合</span></span>保佑兒孫。保佑兒孫。代代香花奉侍。</p>
            
            <p class="白"><span class="科">淨丑</span>如今待我每來拜一拜。</p>
            
            <p class="曲"><span class="牌">前腔</span><span class="夾白">你兩個</span>是死鬼。<span class="夾白">我兩個</span>是活鬼。有名叫做拖狗皮。買些生薑擦出眼淚。<span class="科">合前淨作倒入神介生丑驚介</span></p>
            
            <p class="白">為何是這等模樣起來。<span class="科">淨作亂話介</span>我乃非別。孫豪是也。<span class="科">生</span>這等是我的爹爹了。<span class="科">淨</span>東京城裡有名人。養得孫華有孝心。我的兒若非結義相搭救。魂靈飛在九霄雲。<span class="科">丑</span>我的活孫阿伯。<span class="科">生作拜介</span>爹爹。你下雲來有何分付。<span class="科">淨</span>孩兒聽我分付。若非兩個結義的朋友。你的性命也難存。<span class="科">生</span>爹爹說得是。<span class="科">淨</span>你虧了他兩個。一個與他一所房子。<span class="科">生</span>爹爹分付。就起與他。<span class="科">淨</span>一個與他一個老婆。<span class="科">生</span>孩兒就討與他。<span class="科">丑</span>孫大哥。是你親口許的了。不要忘了。<span class="科">生</span>我怎麼說謊。請問爹爹。今年田地有收麼。<span class="科">淨</span>種得便有收。不種沒收。<span class="科">丑</span>孫司伯的說話。也是開後門的。<span class="科">生</span>今年放債有利息麼。<span class="科">淨</span>你若放了出去有利息。不放出去沒利息。別的都不要托地。<span class="科">生</span>只托那個好。<span class="科">淨</span>只托兩個結義的。<span class="科">生</span>一定托他。<span class="科">淨</span>陰司有事。我去也。<span class="科">作醒介生丑</span>兄弟。<span class="科">叫介生</span>兄弟。你方纔怎麼是這等起來。<span class="科">淨</span>我怎麼樣來。<span class="科">丑</span>司哥。你不曉得。<span class="科">淨</span>我不知道。<span class="科">生</span>大兄弟。我父親方纔下雲來附在你身上。<span class="科">淨</span>我說道為甚滿身麻木了。元來如此。曾說些什麼。<span class="科">生</span>說道虧了你每兩個。<span class="科">淨</span>虧了我每兩個什麼來。<span class="科">生</span>說道若不是你每兩位。我的性命也難存。<span class="科">淨</span>恰又來。陰司也是曉得的。若不是今日孫阿伯說出來。明年也不知我每的好處。還有甚麼說。<span class="科">生</span>還說道一個與他一所房子。一個與他一個老婆。<span class="科">淨</span>大哥。房子到不打緊。老婆到要緊。小廝家討燒餅。說了就要。<span class="科">丑</span>阿哥走來。<span class="科">背介</span>你方纔是真的還是假的。<span class="科">淨</span>兄弟。這叫做跳神驅鬼。像也不像。<span class="科">丑</span>阿哥。再沒這等像的了。<span class="科">生</span>二位兄弟不要說長話短了。我和你就坐在草地上喫酒。<span class="科">淨丑</span>有理。阿哥請。<span class="科">喫酒介外捧畫上</span>嫡親常趕打。結義與提攜。院君勸解。忠言逆耳不投機。卻把迎春趕逐。反將賢妻恥罵。於禮不相宜。片言容易出。駟馬也難追。愛非親的兄弟煞昏迷。關張結義。今朝事卻又何如。相殺無過子父兵。打虎須還親兄弟。見此事方知。員外。你早知燈是火。飯熟幾多時。老漢領院君嚴命。着我到墳上去勸解大員外。不免去走一遭。呀。元來員外共兩個喬人在這裡喫酒。我老漢只得向前去。員外拜揖。<span class="科">生</span>老人家免禮。到生受你來。<span class="科">外</span>老漢聞知員外上墳。只得來走一遭。<span class="科">生</span>王老。你且坐着。<span class="科">外</span>老漢不敢坐。請問員外。二官人今日如何不同來拜揖。<span class="科">生</span>他不聽教訓。被我趕出去了。<span class="科">外哭介</span>員外。你不看兄弟面上。也須看爹娘面上。如何就把他逐了。<span class="科">淨丑</span>大哥。這個老兒是誰。<span class="科">生</span>是我家祖上三代遺下管莊庫的王老實。<span class="科">淨丑</span>你多少年紀。這等老了。<span class="科">外</span>老漢今年九十三歲了。<span class="科">生</span>王老。你手中拿着的是什麼東西。<span class="科">外</span>是一軸小畫。<span class="科">生</span>是甚麼故事。<span class="科">外</span>是一軸勸世圖。<span class="科">生</span>拿來我看。<span class="科">看介</span>這畫軸間的是什麼故事。<span class="科">外</span>待老漢說與員外聽者。</p>
            
            <p class="曲"><span class="牌">園林好</span>聽老夫從頭拜覆。這畫兒略堪駐目。<span class="夾白"><span class="科">生</span>這敢是一株桑樹麼。<span class="科">外</span></span>非是一株桑樹。<span class="夾白"><span class="科">淨</span>敢是採樵圖。<span class="科">外</span></span>休看做採樵圖。<span class="夾白"><span class="科">丑</span>這幾個人分明像樵夫。<span class="科">外</span></span>錯認了採樵夫。</p>
            
            <p class="白"><span class="科">生</span>既不是樵夫。是什麼人。<span class="科">外</span>這一個人姓田。名真。這兩個是他的兄弟。一個叫做田慶。一個叫做田廣。<span class="科">生</span>這婦人是誰。</p>
            
            <p class="曲"><span class="牌">前腔</span><span class="科">外</span>是田真兄弟<span class="夾白">和</span>媳婦。<span class="夾白">這婦人叫田三嫂。<span class="科">淨丑</span>田三嫂是攪家精。<span class="科">外</span></span>這婦女刁唆他丈夫。要兄弟分開兩處。<span class="夾白"><span class="科">生</span>他丈夫怎麼說。<span class="科">外</span></span>夫見說便推阻。<span class="夾白">田廣和妻說。我兄弟三人有願在前。若要分時。待門首紫荊花樹死。方可分開。直待</span>花樹死。便分居。</p>
            
            <p class="白"><span class="科">生</span>後來卻怎麼。</p>
            
            <p class="曲"><span class="牌">忒忒令</span><span class="夾白"><span class="科">外</span>那</span>婦女每心腸太毒。見不從便生嫉妒。暗藏奸計。<span class="夾白">等</span>男兒出去。<span class="夾白">這婦人等他丈夫出去了。<span class="科">生</span>卻怎的。<span class="科">外</span></span>將門首紫荊花。把長釘釘。熱湯潑。教花死樹枯。</p>
            
            <p class="白"><span class="科">生</span>那花樹可死麼。<span class="科">外</span>果然死了。他弟兄三人抱着紫荊花樹仰面大哭。以此上三兄弟各自分開。<span class="科">生</span>以後卻如何。</p>
            
            <p class="曲"><span class="牌">沈醉東風</span><span class="科">外</span>奈田真哭泣痛苦。<span class="夾白">田真哭一會去了。</span>兩兄弟<span class="夾白">也</span>淚珠撲簌。<span class="夾白">兩兄弟也哭一會去了。只因這場痛哭。驚動了上界玉帝。見他兄弟不忍分開。灑下甘露來。救活了此樹。</span>感天地暗相扶。花開如故。<span class="夾白">三弟兄道先因樹死分居。如今荊樹重生。我兄弟也該重合了。</span>弟和兄再成一處。依然手足。同居如故。因此上義居流傳萬古。</p>
            
            <p class="白"><span class="科">生</span>明人點頭即知。癡人棒打不曉。你這老奴。知我趕兄弟出去。故把這畫兒來嘲笑我。<span class="科">淨丑</span>大哥。把他的畫兒扯破了。<span class="科">外</span>莫扯破。留與後人看。學他好樣。須教留芳百世。免得遺臭萬年。<span class="科">生</span>老賊分明說我。好打這老畜生。<span class="科">淨丑</span>好打這老狗。<span class="科">外</span>老漢九十三歲。伏侍員外三代子孫不曾打。今日如何要打老漢起來。<span class="科">哭介</span>員外。你若兄弟和順。取卻小官人回家。那時就把老漢打死。卻也情願。<span class="科">淨丑</span>這老的休胡說。<span class="科">外</span>我九十三歲。家中五代同居。百口共食。你兩個是什麼人。也叫我做老的老的。<span class="科">淨丑</span>我是你使長結義兄弟。叫你做老的。怕你甚麼。<span class="科">外冷笑介</span>嗄。元來就是你這兩個喬人。刁唆我員外趕兄弟出去。<span class="科">淨丑</span>打這老賊。我兩個是甚麼喬人。我每是秀才家。<span class="科">生</span>老的不得無理。<span class="科">外</span>你兩個秀才好不中。<span class="科">淨丑</span>如何不中。</p>
            
            <p class="曲"><span class="牌">川撥棹</span><span class="科">外</span>喬人物。那些是人間大丈夫。說得個者也之乎。說得個者也之乎。難道你文章滿腹。不識羞酸餓儒。</p>
            
            <p class="白"><span class="科">淨丑</span>這老賊到來罵我每。<span class="科">外</span>便罵了你何妨。<span class="科">淨丑</span>打這老賊便好。我一來看大哥面上。二來你這老賊經打不起。<span class="科">外</span>你打你打。</p>
            
            <p class="曲"><span class="牌">荳葉黃</span><span class="夾白">你</span>緣何無故調撥<span class="夾白">我</span>恩主。趕兄弟在破窰<span class="夾白">內</span>落泊。歷盡艱苦。搬老婆舌頭敗風俗。你兩個甚豪富。真乃天教一世苦。</p>
            
            <p class="白"><span class="科">生</span>老的。你怎麼這等無理。</p>
            
            <p class="曲"><span class="牌">三月海棠</span><span class="科">外</span>聽拜覆。<span class="夾白">是你</span>祖上遺下財和祿。你緣何獨自享着豪富。<span class="夾白"><span class="科">生</span>家私是我的。干你甚事。<span class="科">外</span></span>休怒。路見不平令人剗削。<span class="夾白"><span class="科">淨丑</span>這豈不是奴欺主。<span class="科">外</span>我</span>忠言卻道奴欺主。<span class="夾白"><span class="科">生</span>不看你老面。怕不打你。<span class="科">外</span></span>老漢年高邁九十餘。便教死後待何如。</p>
            
            <p class="白"><span class="科">生</span>你這老的。還要多說。</p>
            
            <p class="曲"><span class="牌">窣地錦襠</span><span class="科">外</span>員外祖上置田屋。攢下家私傳父母。<span class="夾白">你</span>得來全不費工夫。不想窰中人受苦。</p>
            
            <p class="白"><span class="科">生</span>我趕了兄弟出去。與你甚麼相干。<span class="科">淨丑</span>莫睬他。</p>
            
            <p class="曲"><span class="牌">雙勸酒</span><span class="夾白"><span class="科">外</span>你</span>拋棄手足。疎遠骨肉。非親是親。全不省悟。一朝馬轉刀橫。只恐悔不當初。</p>
            
            <p class="白"><span class="科">生</span>兄弟。我和你回去了罷。不要睬他。<span class="科">淨丑</span>那里說起。到喫這老賊一場嘔氣。快回去。<span class="科">生</span>尀耐無端老賊徒。<span class="科">淨</span>出言道語敢傷吾。<span class="科">丑</span>正是是非終日有。果然不聽自然無。<span class="科">並下外扯生跪拜生偷下介</span></p>
            
            <p class="曲"><span class="牌">紅繡鞋</span><span class="科">外</span>願學田真泣樹。泣樹。取回兄弟同居。同居。美風俗辨親疎。兄與弟兩和睦。歡喜煞老農夫。</p>
            
            <p class="白">呀。元來去了。員外既係舊家。必然達理。兄弟乃是棠棣之親。手足之義。同胞共乳。同氣連枝。你下得趕逐他在破窰中生受。沿街叫化。你到與兩個喬人結義。每日暢飲狂歌。老漢勸諫不從。好意反成惡意。呸。與我老漢什麼相干。</p>
            
            <p class="落詩">堪笑非親卻是親。<br />忍教兄弟受孤貧。<br />自家骨肉尚如此。<br />何況區區陌路人。</p>
            
            <h2 id=ch24 class="chapter"><span class="齣題">第二十四齣　謀殺孫榮</span></h2>
            
            <p class="曲"><span class="牌">似娘兒</span><span class="科">生上</span>今日上墳時。一口氣嘿嘿嗟吁。思之堪恨奴欺主。多應我弟。想必孫榮<span class="夾白">教唆那</span>王老如是。</p>
            
            <p class="白">利刀割水傷猶沒。惡語傷人恨不消。今日上墳。尀耐王老將一輻畫兒為由。當面被他剗削一場。我曉得多應是孫榮這叫化頭教他如此。自古道削草不除根。萌芽依舊發。如今不免與兩個結義兄弟商量一計。把那叫化頭殺了。是我之願也。知心兄弟早商量。殺了孫榮方是強。<span class="科">旦上</span>好事若藏人肺腑。語言談笑不尋常。員外上墳回歸。不知埋怨甚麼。不免上前問他。<span class="科">見介</span>員外。你在此說些什麼來。<span class="科">生</span>我不曾說什麼。<span class="科">旦</span>我方纔聽見你在此自言自語。怎麼說不曾。<span class="科">生</span>嗄。好教院君得知。早上我共兩個結義的兄弟在墳上喫酒。尀耐孫二那廝。教王老實將一軸畫為由。在我跟前。比長就短。搶白了一場。我如今一不做二不休。已思量一計在心。<span class="科">旦</span>卻是如何。<span class="科">生</span>與兩個結義兄弟商議。除非把孫二叫化頭殺了。方稱我意。<span class="科">旦驚介</span>呀。員外何起此念。就是王老實勸你。止不過要你弟兄和順。也非干叔叔之事。員外決不可如此。<span class="科">生</span>院君。你不知。</p>
            
            <p class="曲"><span class="牌">玉交枝</span>奴婢欺主。料孫榮令他恁地。<span class="夾白">我</span>說與兩個親兄弟。交謀計害了孫二。無人處打死。撇在水裡。不然暗把刀殺取。免得我喫人笑恥。免得我喫人笑恥。</p>
            
            <p class="曲"><span class="牌">前腔</span><span class="科">旦</span>聽君言語。果然是當局者迷。無故殺子孫亦有罪。<span class="夾白"><span class="科">生</span>便是官府知道了。無過只要使錢。<span class="科">旦</span></span>直恁下得謀殺同氣。<span class="夾白"><span class="科">生</span>不怕。只要我錢。不要我命。<span class="科">旦</span></span>陽世有錢來買罪。陰司怎生饒得你。勸我夫把家私做主。勸我夫把家私做主。</p>
            
            <p class="曲"><span class="牌">好姐姐</span><span class="科">生</span>我妻聽說就裡。不殺他怎消惡氣。惡緣聚會。拚個直恁的。不足慮。兩個兄弟曾說誓。縱有官司他替取。</p>
            
            <p class="曲"><span class="牌">前腔</span><span class="科">旦</span>小事他便替你。殺人事不肯當抵。君還犯罪。有錢誰救你。聽奴語。船到岸邊先修理。莫等江心補漏遲。</p>
            
            <p class="曲"><span class="牌">前腔</span><span class="科">生</span>婦女不識就裡。結義的強如骨肉。吉凶禍福。好歹必替吾。越添怒。常言道恨小非君子。果是無毒不丈夫。</p>
            
            <p class="曲"><span class="牌">前腔</span><span class="科">旦</span>信他脫空弄虛。空教你通今博古。<span class="夾白">你</span>殺人坐獄。那時不管顧。聽囑付。喫酒弟兄千個有。臨難之時一個無。</p>
            
            <p class="白"><span class="科">生</span>院君我自耍你。你到認了真<span class="科">旦</span>員外聽奴勸解。莫差了念頭。<span class="科">生</span>曉得了。我早上相約兩個兄弟去幹一件事。卑人且去便了。<span class="科">旦</span>員外適間言語。千萬不可與他每說。<span class="科">生</span>曉得了。你自進去。<span class="科">旦</span>員外。你減了一時性。免得百日憂。<span class="科">先下生弔場</span>正是夫妻且說三分話。未可全拋一片心。我方纔正在此尋思一計。要害孫二。誰想院君走來聽見了。瞞他不得。只得與他說了。如何是好。自古道早下手為強。思想起來。家中有一院子吳忠。在我家二十餘年。卻是中用。不免叫他出來。和他商量。交他去殺了孫二。多少是好。吳忠那裡。<span class="科">末上</span>堂上一呼。階下百諾。不知東人有何使令。<span class="科">生</span>吳忠。你在我家有幾年了。<span class="科">末</span>托賴員外福庇。有二十餘年了。<span class="科">生</span>自古道養軍千日。用在一朝。我家怎生擡舉你來。<span class="科">末</span>多蒙員外擡舉。男女穿也有。喫也有。<span class="科">生</span>吳忠。我近日被人欺負。欲教你去害他。你肯去麼。<span class="科">末</span>員外差矣。男女受恩莫大。捨生就死。報答主人。請早說姓名住處。男女便去。<span class="科">生</span>你與我去城南破瓦窰中把孫二來殺了。回來重重賞你。<span class="科">末驚介</span>員外為何要殺小官人。<span class="科">生</span>我和你說。早間上墳。被他唆令王老實前來挺撞我。如今一更前後。與我去破窰中殺了那叫化頭。免得玷辱我每祖宗纔消得我這口惡氣。<span class="科">末背介</span>皇天皇天。律有明條。奴婢殺主。大赦不赦。怎敢殺他。且住。我若不應承他。倘或他另差別人。則二官人性命難保。我有計在此。就與大員外取一錠銀子到窰中。送與小官人。着他逃在他鄉外郡去做些生理。省得死於非命。<span class="科">轉身介</span>員外。小人去便去。要一錠鈔。<span class="科">生</span>你忒財緊。待了事回來。自然賞你。<span class="科">末</span>不是小人要一錠鈔。這是脫身之計。小人三更已後。到窰中把小官人殺了。倘或遇見巡夜軍夫趕來。拿住小人。就把這錠鈔丟在地上。這些人只顧搶那鈔。不來趕小人。這叫脫身之計。<span class="科">生</span>吳忠。此計甚妙。早上有人還我一錠鈔在此。你就拿去。事成回來。再重賞你。</p>
            
            <p class="曲"><span class="牌">番鼓兒</span>委付你。委付你。今夜親身去。快到得城內窰內。但見小官人。<span class="夾白">便</span>將刀殺取。事了回歸。那時節多多賞你。<span class="科">合</span>魆魆魆魆離門兒。便須防隔牆有耳。</p>
            
            <p class="曲"><span class="牌">前腔</span><span class="科">末</span>領指揮。領指揮。待等一更至。換衣裝改龐兒前去。到得破窰中。<span class="夾白">他有翼</span>如何逃避。魄散魂飛。把屍骸撇在水裡。<span class="科">合前生</span></p>
            
            <p class="白">你須要小心在意<span class="科">末</span>曉得。</p>
            
            <p class="落詩">我今分付要依聽。<br />即當前去莫留停。<br />閻王註定三更死。<br />定不留人到四更。</p>
            
            <h2 id=ch25 class="chapter"><span class="齣題">第二十五齣　月真買狗</span></h2>
            
            <p class="曲"><span class="牌">上林春</span><span class="科">旦上</span>手足之親。無故趕出。今日裡又生惡意。<span class="科">貼上</span>娘行力諫不從。遣人無語嗟吁。</p>
            
            <p class="白"><span class="科">見介</span>院君。這幾日眉頭不展。面帶憂容。不知有甚煩惱。<span class="科">旦</span>迎春。你不知我心上事。<span class="科">貼</span>卻是如何。</p>
            
            <p class="曲"><span class="牌">宜春令</span><span class="科">旦</span>心間事難推索。我官人<span class="夾白">作事</span>全不知錯。存心不善。結交非義謀凶惡。更不思手足之親。把骨肉埋在溝壑。<span class="科">合</span>唬得人戰戰兢兢。<span class="夾白">撲簌簌</span>淚珠偷落。</p>
            
            <p class="曲"><span class="牌">前腔</span><span class="科">貼</span>官人煞不量度。<span class="夾白">把</span>小官人<span class="夾白">無罪</span>趕出漂泊。分文不與。<span class="夾白">又無</span>親識相依托。破窰中受盡淒涼。那曾知哥哥行惡。<span class="科">合前</span></p>
            
            <p class="白">員外既有此語。院君怎不苦諫他。<span class="科">旦</span>迎春。你不見我苦勸不從。卻教我如何麼。<span class="科">貼</span>院君差矣。官人做出事來。倘或犯罪。院君何安。如今小事不諫。恐成大事。怎麼處。<span class="科">旦</span>你也說得是。我有一計在此。<span class="科">貼</span>有何計來。<span class="科">旦</span>隔牆王婆家裡這隻黃狗可在麼。<span class="科">貼</span>不知院君問那黃狗做甚麼。<span class="科">旦</span>王婆狗若肯賣。那時我計成矣。只怕他不肯賣。怎麼好。<span class="科">貼</span>迎春有個道理。不怕那婆子不肯。<span class="科">旦</span>你有甚道理。<span class="科">貼</span>院君。你可取下了頭上釵梳。把手帕包了頭。假裝有病。只說要用黃狗心合藥。他必然肯賣。<span class="科">旦</span>這也是。<span class="科">貼</span>但不知院君買這狗來。怎麼樣麼。<span class="科">旦</span>若買得來時。就央他殺了。把衣服巾帽與狗穿戴了。扮作人形放在後門首。卻把前門牢牢拴上。員外酒後醉回。打前門不開。必從後門而來。看見死狗。只道是人。必然去央浼兩個喬人移屍。他每斷不肯來。那時再教他去央浼小叔。他一定肯來。那時辨個親疎。此計如何。<span class="科">貼</span>院君此計甚高。<span class="科">旦</span>你就去叫王婆過來。<span class="科">貼</span>曉得。王婆。<span class="科">淨內應介</span>誰叫。<span class="科">貼</span>我是迎春。院君請你講話。<span class="科">淨上</span></p>
            
            <p class="曲"><span class="牌">光光乍</span>誰人叫王婆。叫得<span class="夾白">我</span>聲恁速。待我開門看則個。<span class="夾白">呀。元來是</span>迎春姐姐忙萬福。</p>
            
            <p class="白">迎春姐。到此何幹。<span class="科">貼</span>院君請你。<span class="科">淨</span>這等就去。<span class="科">見介</span>院君呼喚老身。有何言語。<span class="科">旦</span>請坐。聽我說。</p>
            
            <p class="曲"><span class="牌">前腔</span>因感病不痊。合藥用多般。要買婆婆一黃犬。特與婆婆錢一貫。<span class="科">淨</span></p>
            
            <p class="白">院君。自古道養貓捕鼠。蓄犬防家。只有這隻狗看家的。不賣。<span class="科">貼</span>院君有病。故此要買你的狗。怎麼不肯。<span class="科">淨</span>院君是什麼病。到要喫起狗肉來。<span class="科">貼</span>不是要喫。要這黃狗心來合藥。<span class="科">淨</span>既有心疼病。何不贖些檀香沉香霍香乳香木香速香降香。合些巴斗大化氣丸。喫上他七八十丸就好了。怎麼到要黃狗心合藥。</p>
            
            <p class="曲"><span class="牌">繫人心</span><span class="科">旦</span>要一狗合藥甚緊。告婆婆且休憂悶。<span class="夾白">與</span>婆婆隔壁住年深。一半鄰。一半親。且宜思忖。休教失了人情。</p>
            
            <p class="曲"><span class="牌">前腔</span><span class="科">貼</span>算遠親不如近鄰。你何須苦苦執性。要狗合藥救人命。休怒嗔。休怒嗔。出語傷人。算來一狗直甚。</p>
            
            <p class="曲"><span class="牌">前腔</span><span class="科">淨</span>這狗子從小養成。割捨得害他一命。院君休得把人輕。空有金。空有銀。總有珍珠。休得倚富吞貧。</p>
            
            <p class="曲"><span class="牌">皂羅袍</span><span class="科">旦</span>狗子堅執不賣便出言道語。惱人心懷。仔細思量為何來。王婆你好不相待。多年鄰舍。茶酒往來。些須小事。不遂我懷。從今休把我門兒踹。</p>
            
            <p class="曲"><span class="牌">前腔</span><span class="科">淨</span>是我不合口快。如今改過。已往修來。院君容恕望憐哀。一牀錦被都遮蓋。多年鄰舍。非關吝財。其間就裡。好難布擺。躊躕再四難輕賣。</p>
            
            <p class="曲"><span class="牌">前腔</span><span class="科">貼</span>軟弱立身之本。論剛強惹禍之胎。利刀割水兩難開。好語解人金腰帶。多年鄰舍。且宜忍耐。休發言語。冤只可解。依然兩下人情在。</p>
            
            <p class="白"><span class="科">淨</span>好教院君知道。不是我不肯賣。這狗子有幾般用得着處。自從我丈夫死後。他就似我老公一般。夜間又與我護腳。早晨間沒柴燒面水。他就與我舐臉。曉得人事。為此不捨得。<span class="科">旦</span>迎春。他若不肯賣。就與他算還了我家十年房錢。<span class="科">貼</span>這婆子。你好不識好歹。你住在這裡。院君怎麼樣照管你。就是這隻狗。什麼大事。堅執不肯賣。如今別的都不要說起。只算還了我家十年房錢來。<span class="科">淨背介</span>我若不肯。那得房錢還他。<span class="科">向介</span>情願賣。<span class="科">貼</span>院君。他肯賣了。<span class="科">旦</span>既然如此。就央他殺在後門首。<span class="科">淨</span>我是婦人家。不曉得殺狗。<span class="科">貼</span>熟人殺不叫。故此要你殺。<span class="科">淨</span>也罷。也罷。智過禽獲過禽。智過獸獲過獸。一個狗兒直甚鈔。賣與院君合藥料。又要王婆替他殺。該死畜生莫要叫。<span class="科">下旦</span>迎春。喜得王婆肯了。如今他已去殺。和你入裡面去取頭巾衣服與他穿戴。<span class="科">貼</span>院君。趁天色晚。急忙去主張。<span class="科">旦</span>不施萬丈深潭計。<span class="科">貼</span>怎得驪龍頷下珠。<span class="科">下淨牽狗上</span>狗兒今日遭吾手。脫體生天隨戲走。不是凡間俗世物。化作上界婁金狗。</p>
            
            <p class="曲"><span class="牌">江頭送別</span>殺一狗。殺一狗。生魂那里。思量起。思量起。淚珠暗垂。當初養你防家計。誰知道今日<span class="夾白">有</span>災危。<span class="科">殺介旦貼上</span></p>
            
            <p class="曲"><span class="牌">前腔</span>忽聽得。忽聽得。叫聲慘悽。忙來看。忙來看。頓覺心碎。願他早早脫生去。休得要墮輪迴。</p>
            
            <p class="曲"><span class="牌">北清江引</span><span class="科">淨</span>將狗兒扯將來忙殺取。看起垂珠淚。怎的割捨得。願你超生去。院君你自作區處。</p>
            
            <p class="白"><span class="科">旦</span>王婆。多生受你。待我明日着迎春送錢來謝你。<span class="科">淨</span>老身不敢。分明殺狗作冤牽。只恐違了院君言。狗兒嗄。不因戀財將你賣。願你從此早生天。<span class="科">下旦</span>因風吹火。用力不多。謝得王婆替我把狗殺了。不免將衣帽與他穿戴則個。<span class="科">貼上</span>欲轉官人意。多勞主母心。院君。衣帽在此。<span class="科">旦</span>就是你與他穿了。<span class="科">貼穿介旦</span>迎春。若還勸得夫心轉。寧可償狗之命。如今晚來。官人將次回來。我和你且入繡閣內做些針指。休要出來。<span class="科">貼</span>院君說得是。</p>
            
            <p class="曲"><span class="牌">錦纏道</span><span class="科">旦</span>計謀成。殺一狗撇在後門。扮妝似人形。試看來鮮血遍污衣巾。我兒夫必道是人。猛然間魄散魂驚。若問我原因。說着幾句。教他自猛心省。<span class="科">合</span>願得回心後。愛兄弟遠別他人。</p>
            
            <p class="曲"><span class="牌">前腔</span><span class="科">貼</span>我官人。近日來不知怎生。偏向外人親。每日裡同飲同坐同行。把兄弟逐出受貧。娘行勸抵死不聽。殺狗扮人形。設着此計。必須改過心。<span class="科">合前</span></p>
            
            <p class="落詩">殺狗安排勸我夫。<br />神天驀地暗相扶。<br />若還勸得兒夫轉。<br />多將錢鈔謝王婆。</p>
            
            <h2 id=ch26 class="chapter"><span class="齣題">第二十六齣　土地顯化</span></h2>
            
            <p class="曲"><span class="牌">粉蝶兒</span><span class="科">外扮土地上</span>略駕祥雲。霎時便臨凡世。</p>
            
            <p class="白">善哉善哉。人間私語。天聞若雷。暗室虧心。神目如電。小神乃孫華家中土地。近思本人棄親愛疎。不聽妻勸。楊氏今夜倩人殺狗。假扮如人。放在後門。仗此勸解。雖然如此。人和狗相不同。孫華豈不認得。今夜小神當顯神通。即與變化。令他兄弟二人看見。只道是人。不道是狗。自此稱楊氏為賢德之婦。</p>
            
            <p class="曲"><span class="牌">北得勝令</span>化一狗假如人。撇他在後園門。孫員外匆忙見。料無能辨假真。殺人。<span class="夾白">教他</span>結義的難承認。銷魂。<span class="夾白">須知是</span>親人到底親。</p>
            
            <p class="落詩">楊氏殺狗扮人形。<br />與他變化勸夫心。<br />萬事勸人休碌碌。<br />舉頭三尺有神明。</p>
            
            <h2 id=ch27 class="chapter"><span class="齣題">第二十七齣　見狗驚心</span></h2>
            
            <p class="曲"><span class="牌">翫仙燈</span><span class="科">生作醉淨丑扶上</span>歡宴醉。歸來早。不覺黃昏至也。</p>
            
            <p class="白"><span class="科">生</span>兄弟。送君千里。終須一別。請回了罷。<span class="科">淨丑</span>阿哥。說那里話。還要送哥哥到家。<span class="科">生</span>大家都醉了。不須送了。<span class="科">淨丑</span>哥哥。你有天大的事。我每兩個替你承當。真個賽關張劉備。火裡火裡去。水裡水裡去。<span class="科">生</span>真個難得好兄弟。<span class="科">淨丑</span>大哥今日醉了。待我每送你回去歇息了。我每纔回去。<span class="科">生</span>到家不多路。不勞了。請回罷。<span class="科">淨丑</span>這等我每告別。明日早會。夜靜水寒魚不餌。滿船空載月明歸。請了。得罪。<span class="科">下生弔場</span>請了。難得這般好兄弟。見我醉了。直送我到家。呀。這裡是大門首。開門開門。<span class="科">叫介</span>怎麼一個人也不應。不免後門去罷。<span class="科">行絆跌介</span>呀。什麼東西絆我這一交。<span class="科">摸介</span>元來是一個人。那個。敢是我家安童。想是院君不見我回來。着他來接我。不知在那裡喫醉了。就睡在這裡。這般不中用的小廝。待我叫他進去。<span class="科">叫介</span>安童安童。<span class="科">叫不應推介</span>安童醒一醒。進去睡。怎麼滿身都是濕的。<span class="科">作嗅介</span>呀。兩手都是鮮血氣。<span class="科">驚介</span>不知什麼人殺死一人在後門。開門開門。<span class="科">旦上</span>人平不語。水平不流。想是員外回來了。<span class="科">開門介</span>呀。員外為甚這般驚慌。<span class="科">生做慌說不出介旦</span>員外。你做甚張志。<span class="科">生</span>院院院君。不好了。我方纔喫酒回來。見前門閉着。叫不應。打從後門來。把我絆了一交。起來摸時。滿身都是鮮血。不知是什麼人殺死一人在後門首。<span class="科">旦</span>員外。你喫酒只喫酒。為何殺起人來。<span class="科">生</span>院君。不是我殺的。<span class="科">旦</span>是誰殺的。</p>
            
            <p class="曲"><span class="牌">薄媚袞</span><span class="科">生</span>因帶酒回到後門。一跌疼難忍。回首看時。瞥見一人。跌倒在草徑。呼喚不醒。忙扶起。血沾手。污我身。不知何人。殺死他身。</p>
            
            <p class="曲"><span class="牌">前腔</span><span class="科">旦</span>奴試聽君說元因。心下添憂悶。回言三省。若到官時。先且捉親鄰。喚問兇身。君不認遭打訊。你怎禁。急早商量。莫待禍生。</p>
            
            <p class="白"><span class="科">生</span>院君。天明起來怎麼好。怎生商量一計。<span class="科">旦</span>員外每日與結義兄弟賽關張相好。如今可去央他來擡尸去僻靜所在埋了。卻不好麼。<span class="科">生</span>院君不說。我倒忘了。若說我兩個兄弟。水裡水裡去。火裡火裡去。莫說一個。就是十個。他替我擡去埋了。<span class="科">旦</span>既如此。急急去央他。<span class="科">生</span>我就去。</p>
            
            <p class="曲"><span class="牌">雙聲子</span><span class="科">旦</span>結交的。結交的。待他恩深厚。急請來。急請來。到此移尸首。<span class="科">合</span>莫停留。莫停留。便去休。便去休。拖尸首葬了。免惹憂愁。</p>
            
            <p class="曲"><span class="牌">前腔</span><span class="科">生</span>非說口。非說口。兩個知心友。若請他。斷然不落後。<span class="科">合前生</span></p>
            
            <p class="白">院君。如今我便去<span class="科">旦</span>你快去。我只在此處等候你來。</p>
            
            <p class="落詩">事急投相識。<br />央他出氣力。<br />眼望捷旌旗。<br />耳聽好消息。</p>
            
            <h2 id=ch28 class="chapter"><span class="齣題">第二十八齣　喬人負心</span></h2>
            
            <p class="曲"><span class="牌">普賢歌</span><span class="科">淨上</span>三人喫酒共歡嬉。到晚各人分散歸。酒醒好孤悽。惟有自心知。卻似南柯一夢裡。</p>
            
            <p class="白">若要戒酒法。除非死方休。早上和孫大郎胡子傳喫酒醉了。至今未醒。且進去睡一覺便了。<span class="科">下生上</span></p>
            
            <p class="曲"><span class="牌">前腔</span>賽關張結義做知交。事急心忙遺忘了。渾家見識高。說起這根苗。真乃妻賢夫禍少。</p>
            
            <p class="白">這裡已是柳龍卿門首了。不免叫一聲。兄弟開門。<span class="科">淨內應介</span>是誰。<span class="科">生</span>是我。兄弟。<span class="科">淨上</span>來了。<span class="科">開門介</span>呀。元來是孫大哥。裡邊請坐喫酒去。<span class="科">生</span>不喫酒。有一件急事。<span class="科">淨</span>急屎去撒了來。<span class="科">生</span>不是。有件急事。特來央你。<span class="科">淨</span>哥哥且喫酒不妨。便有死罪。有我在此替哥哥。<span class="科">生</span>好教兄弟得知。夜來兄弟送我到家。前門閉了。從後門進去。不知什麼人殺死一人在後門。<span class="科">淨</span>哥哥如今要如何。<span class="科">生</span>相煩兄弟把死人擡去埋了。<span class="科">淨</span>這個不打緊。待我進去拿了繩索了來。司哥。不好了。<span class="科">生</span>怎麼說。<span class="科">淨</span>哥哥。我小時犯了驚心病。若是驚了。就發作起來。如今聽大哥殺了人。又疼起來了。阿喲。阿喲。<span class="科">生</span>兄弟。沒奈何。事已急了。<span class="科">淨</span>我疼得緊。去不得。<span class="科">生</span>兄弟。快些便好。<span class="科">淨</span>阿哥。你越叫。我越疼了。</p>
            
            <p class="曲"><span class="牌">玉抱肚</span>忽然心痛。<span class="夾白"><span class="科">生</span>兄弟賽關張。<span class="科">淨</span></span>賽不過關張弟兄。<span class="夾白">哥哥殺了幾個。<span class="科">生</span>只是一個<span class="科">淨</span></span>便殺了七代先靈。我心疼實難移動。尋思總是一場空。你是孫華姓不同。</p>
            
            <p class="白">我疼得緊要進去睡也請出去。<span class="科">推生出介作閉門介</span>孫大哥得罪了。明日我到監裡來看你。<span class="科">渾介下生</span>呀。你看他把我推了出來。閉上了門。竟自進去了。怎麼處眼見得這一個不濟事了。再去胡子傳家央他。終不成他也不去。<span class="科">行介</span></p>
            
            <p class="曲"><span class="牌">前腔</span>當初言定。賽關張結交義深。<span class="夾白">他前日說道</span>殺人替我償命。今日反面忘恩。心非口是這般人。行短天教一世貧。</p>
            
            <p class="白">這裡便是胡子傳家。不免叫一聲開門。<span class="科">丑內應</span>誰叫。<span class="科">生</span>是孫大郎。<span class="科">丑上</span>來了。<span class="科">開門介</span>阿哥。你為何來得早。裡邊請坐。<span class="科">生</span>不坐了。兄弟。有一件利害的事。特來央求你。<span class="科">丑</span>哥哥有事。火裡火裡去。水裡水裡去。快說與我知道。我就去替哥哥幹。<span class="科">生</span>昨日和你兩個喫了酒。感蒙兄弟送我回去。不知甚人殺死一人在我後門。<span class="科">丑</span>喫酒便說喫酒。不曾教你去殺人。<span class="科">生</span>不是我殺的。<span class="科">丑</span>不是你殺的。難道到是我殺的不成。<span class="科">生</span>兄弟不要取笑。你快與我去擡過了。<span class="科">丑</span>且住。不要忙。我問你殺死的人有幾個。<span class="科">生</span>只是一個。還經得幾個。<span class="科">丑</span>啐。我只道有十來個。這等慌張。元來只是一個。也直得大驚小怪。<span class="科">生</span>好兄弟。快去擡過了。<span class="科">丑</span>擡到那裡去麼。<span class="科">生</span>向沒人所在埋了。免喫官司。<span class="科">丑</span>若去埋。又要搭工夫。我有一計在此。<span class="科">生</span>兄弟有何妙計。<span class="科">丑</span>我如今將一條草薦把那死人捲了。將索子緊緊捆住。抱他到大河邊撲𣻢<a epub:type="noteref" href="#char03"><spu>註</spu></a>。<span class="科">作丟勢介</span>阿喲不好了。閃了腰了。怎麼好。<span class="科">作蹲倒介生</span>兄弟。你只口裡說便罷。怎麼做起手勢來。如今閃了腰。怎麼處。<span class="科">丑</span>我去不得了。你去叫柳龍卿罷。<span class="科">生</span>我方纔先到他家。他心疼去不得。<span class="科">丑</span>他心疼去不得。我腰痛一發去不得了。<span class="科">生扯丑介</span>必定要你去的。<span class="科">丑</span>你放了手。等我去就是了。我進去拿了索子來。<span class="科">進關門介生叫介</span>兄弟兄弟。開了門。你出來。<span class="科">丑門內</span>阿哥。</p><aside epub:type="footnote" id="char03"><p>「⿰氵通」</p></aside>
            
            <p class="曲"><span class="牌">前腔</span><span class="夾白">我</span>忽然閃氣。賽不過關張結義。<span class="夾白"><span class="科">生</span>兄弟。你曾說有事替我。<span class="科">丑</span>你</span>殺人命合當償。怎教我替你埋屍。<span class="夾白"><span class="科">生</span>我與你是好兄弟。怎麼說這話。<span class="科">丑</span></span>尋思總是一場虛。你是何人我是誰。</p>
            
            <p class="白"><span class="科">生</span>兄弟。你出來。<span class="科">丑</span>只好不出來了。休怪。明日到府堂來看你出官。請了。<span class="科">下生</span>呀。有這等事。兀的不氣殺人也。兀的不急殺人也。如今教我怎麼處好。</p>
            
            <p class="曲"><span class="牌">前腔</span>結交義好。<span class="夾白">我</span>與伊錢供養老小。<span class="夾白">你</span>當初對我曾道。當自效犬馬之報。養軍千日<span class="夾白">用</span>在一朝。到此方知沒下梢。</p>
            
            <p class="白">指望這兩個畜生與我爭口氣。誰想這等忘恩負義的。如今教我怎麼回去見院君。罷罷罷。</p>
            
            <p class="落詩">到此方知沒義人。<br />心非口是頓忘恩。<br />人情若是初相識。<br />到底終無怨恨心。</p>
            
            <h2 id=ch29 class="chapter"><span class="齣題">第二十九齣　院君回話</span></h2>
            
            <p class="曲"><span class="牌">青玉案</span><span class="科">旦上</span>停針悶坐心疑慮。盼望兒夫未見歸。鎮夜倚門無情緒。多應說與。兩個推托。不肯替移屍。</p>
            
            <p class="白">河狹水緊。人急計生。奴家為因丈夫背義疎親。不從勸解。奴施一計。他如今去叫兩個喬人來移屍。想他必不肯來。待他回時。叫他去請叔叔。必然肯來。是親無怨。小叔孝義之心。必定相從。怎的還不見丈夫回來。</p>
            
            <p class="曲"><span class="牌">梨花兒</span>凝望我夫獨倚門。朦朧淡月人寂靜。不見回來越悶生。<span class="夾白">嗏。</span>愁聽鐵馬叮噹韻。</p>
            
            <p class="曲"><span class="牌">前腔</span><span class="科">生上</span>堪恨兩人不志誠。心非口是無定准。到此方知說謊的人。<span class="夾白">嗏</span>糖言蜜口畜生性。</p>
            
            <p class="白"><span class="科">見介旦</span>員外回來了。<span class="科">生</span>是。<span class="科">旦</span>叫迎春看酒。兩個叔叔來了。<span class="科">生</span>院君不要笑我了。<span class="科">旦</span>我怎麼笑你。<span class="科">生</span>不要說起。他每都不來。<span class="科">旦</span>他兩個都不來。霎時就要天明了。怎麼好。<span class="科">生</span>院君。沒奈何。你怎生商量一計。<span class="科">旦</span>我是婦人家。只曉得三綹梳頭。兩接穿衣。拈針穿線。那有甚高識遠見來。<span class="科">生</span>賢妻。你若不與商量。我也只得投水而死罷了。<span class="科">旦</span>員外。</p>
            
            <p class="曲"><span class="牌">呼喚子</span>從來不自量。信那人常說。賽過關張。卻不道死事替你承當。思量。口是心非都調慌。<span class="夾白"><span class="科">生</span>院君。你再不要說那兩個負義的了。<span class="科">旦</span></span>卻不道勝似的親共爹娘。<span class="夾白"><span class="科">生</span>院君。你及早商量救我。<span class="科">旦</span></span>人家裡雌雞啼有甚吉祥。</p>
            
            <p class="曲"><span class="牌">前腔</span><span class="科">生</span>吾家本善良。賴祖宗積趲。富貴非常。誰知今日禍起蕭牆。斟量。自不合酒性剛。道出言語觸伊行都撇漾。夫妻義重休掛心腸。</p>
            
            <p class="曲"><span class="牌">大迓鼓</span><span class="夾白"><span class="科">旦</span>你</span>結交恩義深。不知因甚反面忘恩。<span class="夾白">我</span>勸你不從聽。霸王空有重瞳目。<span class="夾白">官人。</span>有眼何曾識好人。</p>
            
            <p class="曲"><span class="牌">前腔</span><span class="科">生</span>聽咱說事因。一人心痛一個腰疼。假意佯推病。果然日久見人心。到此方知沒義人。</p>
            
            <p class="曲"><span class="牌">前腔</span><span class="科">旦</span>官人聽拜稟。窰中兄弟是你的親。喚他必然肯。教君識破假和真。自古的親無怨心。</p>
            
            <p class="曲"><span class="牌">前腔</span><span class="科">生</span>從來結義深。他還論告我怎生禁。<span class="夾白">休</span>誤人言難信。夫妻有話且三分。未可全拋一片心。</p>
            
            <p class="白"><span class="科">旦</span>官人。叔叔讀書人。是親無怨心。必定肯來<span class="科">生</span>我早上不合教吳忠去殺他。<span class="科">旦</span>真個禍福無門。惟人自召。一頭官司未了。又起一頭。<span class="科">生</span>如何好。<span class="科">旦</span>元來你自起其禍。快去叫他。<span class="科">生</span>教誰去。<span class="科">旦</span>你自去。</p>
            
            <p class="曲"><span class="牌">大河蟹</span><span class="科">生</span>卻遣吳忠殺他人。吉凶事無憑。<span class="科">旦</span>勸君不必閒憂慮。吳忠必定不肯害他人。</p>
            
            <p class="曲"><span class="牌">前腔</span><span class="科">生</span>你往窰中探信音。必竟見假真。<span class="科">旦</span>叔嫂從來不通問。<span class="夾白">我</span>如今和你<span class="夾白">鎖了</span>門兒便同行。</p>
            
            <p class="落詩">教君今日識親疎。<br />未審孫榮肯去無。<br />踏破鐵鞋無覓處。<br />得來全不費功夫。</p>
            
            <h2 id=ch30 class="chapter"><span class="齣題">第三十齣　吳忠仗義</span></h2>
            
            <p class="曲"><span class="牌">鐵騎兒</span><span class="科">末上</span>離門兒。離門兒心驚膽碎。步疾去如飛。到城南破窰。了事便回歸。</p>
            
            <p class="白">有恩不報。犬馬何異。小官人在家時。我受他多少恩德。吳忠早上蒙大員外分付。與我一錠鈔。教我去殺了小官人。吳忠黃昏出來。如今正是一更時分。怎見得。但聞得譙樓初鼓。行人漸少。嗚嗚咽咽蟬叫。吚吚唧唧蛩鳴。風擺松梢。驀聞得卒卒律律淅淅泠泠的響。水流澗下。時聽得唧唧啾啾刮刮剌剌之聲。嗷嗷犬吠前林。簇簇雁行南浦。輕輕薄霧。罩著疎疎密密半天星。耿耿銀河。現出皎皎團團一輪月。深谷猿啼切切。喬林鶴唳淒淒。這裡去窰中不多路。且慢。着尋思起來。奴婢殺主。論官法遇赦不赦。論家法背義忘恩。寧可違了主人之命。將早間得那錠鈔與小官人做盤纏。往他州外府躲避。待黃榜動選場開。交小官人投京師。望天週全。得一官半職回來。那時骨肉圓團。多少是好。如今去見小官人。顯我平生忠孝之心。</p>
            
            <p class="落詩">累受恩深僕怎忘。<br />瞞天背地有穹蒼。<br />正是萬事分已定。<br />堪嘆浮生空自忙。</p>
            
            <h2 id=ch31 class="chapter"><span class="齣題">第三十一齣　夫婦叩窰</span></h2>
            
            <p class="曲"><span class="牌">菊花新</span><span class="科">小生上</span>自恨生來時不利。遭此孤窮。十分慚愧。未知何日上雲梯。<span class="夾白">那時節</span>纔顯得英雄豪氣。</p>
            
            <p class="白">懊恨家兄忒薄情。將吾趕出受艱辛。未知何日身榮貴。撇去窰中方稱心。今晚夜深人靜。不免將窰門開看則個。</p>
            
            <p class="曲"><span class="牌">粉蝶兒</span><span class="夾白">只見</span>玉兔東生。寂寂夜深人靜。冷清清掩上窰門。紙衾單。蘆蓆冷。孤眠獨醒對寒燈。知他是甚般情興。</p>
            
            <p class="白">不免將窰門閉上。看書消遣。</p>
            
            <p class="曲"><span class="牌">石榴花</span>關上破窰。舉目又無親。回頭只有影隨身。<span class="夾白">仰觀</span>疎疎剌剌半天星。<span class="夾白">魆律律地</span>冷風刮起灰塵。<span class="夾白">書。我待不看你。無可散悶。待看你。這風色又緊。怎麼好。</span>將他誤人書越越<span class="夾白">的</span>問幾聲。<span class="夾白">你</span>直恁地誤得索性。守着你賣不得。喫不得。那些一字直千金。</p>
            
            <p class="白"><span class="科">生旦上</span>心忙來路遠。事急出家門。只因差一念。現出萬般形。<span class="科">旦</span>官人。這裡想是叔叔窰裡。你去叫一聲看。<span class="科">生</span>娘子。還是你叫。<span class="科">旦</span>開門。開門。</p>
            
            <p class="曲"><span class="牌">紅芍藥</span><span class="科">小生</span>驀聽得甚人敲門。莫不是廵捕軍兵。<span class="夾白"><span class="科">旦</span>開門。<span class="科">小生</span></span>仔細聽來<span class="夾白">卻是</span>婦人聲。<span class="夾白">且住。記得金精曾戲竇儀。你</span>是何方興妖鬼精。<span class="夾白"><span class="科">旦</span>我是良人。<span class="科">小生</span>既是</span>良人。因何夜扣門。莫非是見情思景。<span class="夾白">待我把這門再緊拴上。</span>勸伊家及早回心。莫教惱亂春心。</p>
            
            <p class="白"><span class="科">旦</span>我不是別人。是你嫂嫂。<span class="科">小生</span>嫂嫂。你在家行不動塵。笑不露齒。半夜三更。擅離夫主私扣小叔之門。是何道理。每常十分賢慧。今日如何這般顛倒。<span class="科">旦</span>叔叔。你開了門。我自有話和你說</p>
            
            <p class="曲"><span class="牌">大影戲</span><span class="科">小生</span>嫂嫂行不由徑。<span class="夾白"><span class="科">旦</span>開門。<span class="科">小生</span></span>我應是不開門。自來嫂叔不通問。休教說上樑不正。<span class="夾白"><span class="科">旦</span>你哥哥也在這裡。<span class="科">小生慌介</span>呀。</span>忽聽得一聲唬了我魂。戰戰兢兢。進退無門。心兒裡好悶。<span class="夾白">我便</span>猛開了門。任兄長打一頓。</p>
            
            <p class="白"><span class="科">生</span>兄弟開門。<span class="科">小生</span>我待不開。又道我不敬其兄。待開門。這一頓打罵不小。且住。就打有賢達嫂嫂在旁解勸。也說不得了。只得拚兄長打一頓罷。<span class="科">開門見生慌介生見小生跪介小生亦跪扶生介</span></p>
            
            <p class="曲"><span class="牌">念佛子</span><span class="夾白"><span class="科">小生</span>往日哥</span>打罵人生怒嗔。<span class="夾白">今日</span>緣何戰兢跪咱每。請兄起來休還禮。男兒膝下有黃金。<span class="夾白"><span class="科">生</span>兄弟。你如今是我的哥哥了。<span class="科">小生</span></span>反把兄為弟。弟為兄。休失了尊卑名分。莫壞了家法。敗亂人倫。</p>
            
            <p class="白"><span class="科">背介</span>平日哥哥見了我。不是打。便是罵。今日為何這般相待。必有緣故。不免問嫂嫂。<span class="科">轉介</span>請問嫂嫂。哥哥今夜為何這等慌張。卻為甚事來。<span class="科">旦</span>官人。叔叔是自家人。就說與他知道。<span class="科">生</span>好教兄弟得知。我後門首殺死一個人。今夜特央兄弟去擡一擡屍首。<span class="科">小生</span>元來哥哥殺了人。要我去擡屍。我且試他一試。只說不肯去。看他如何。哥哥。</p>
            
            <p class="曲"><span class="牌">縷縷金</span><span class="夾白">你</span>平白地<span class="夾白">將咱</span>趕出門。殺人來喚我去埋形。<span class="夾白">你今</span>有些不乾淨。須要對證。<span class="科">生旦作慌介小生</span>唬得他夫婦戰兢兢。一個個膽喪心驚。</p>
            
            <p class="白"><span class="科">旦</span>休恁的說。叔叔是讀書之人。君子不念舊惡。<span class="科">小生</span>我方纔是假意試你。休得驚慌。請問哥哥殺了幾人。<span class="科">生</span>兄弟。只是一個。<span class="科">小生</span>哥哥嫂嫂放心。便殺了十個。兄弟替哥哥承當。不必憂心。<span class="科">旦</span>官人。今日可見親疎。<span class="科">生</span>是我不是。不要說起了。<span class="科">旦</span>官人。你有錢有酒多兄弟。上陣無過父子兵。</p>
            
            <p class="曲"><span class="牌">越恁好</span><span class="科">小生</span>與君同氣。與君同氣。一個父娘生。<span class="夾白">難</span>忘了這些恩和義。手足親。從今休得再講論。倘或事生發。<span class="夾白">哥哥。你</span>莫胡招認。兄弟替着哥哥認。</p>
            
            <p class="曲"><span class="牌">尾聲</span>打虎須還親兄弟。上陣無過父子兵。<span class="夾白">自今</span>莫把親為陌路人。</p>
            
            <p class="白"><span class="科">末上</span>受人之托。必當終人之事。大員外教我來殺了小官人。這裡已是窰邊。門兒半開半掩在此。<span class="科">作聽介</span>且住。怎麼員外院君都在裡面。想必是院君勸員外回心轉意了。今日和順。我不免假意趕進去。只說殺人。看他每如何。<span class="科">趕進介</span>殺人。<span class="科">生扯末私語介</span>吳忠。你藏過了刀。我與二官人和順了。<span class="科">末</span>可喜可喜。<span class="科">進見介小生</span>你是吳忠。來做什麼。<span class="科">生</span>我今早着他送些盤纏與你。不道他這時候纔到。<span class="科">末</span>正是。早上蒙員外教小人送一錠鈔與小官人做盤纏。小人因去討帳。故此來遲了。望恕小人之罪。<span class="科">生</span>吳忠。我如今迎取二官人在家同住。這錠鈔你將去備些酒席。我與二官人回來飲宴。<span class="科">末</span>小人理會得。</p>
            
            <p class="曲"><span class="牌">四邊靜</span><span class="科">生</span>思之兩個忘恩的。教人恨切齒。錯認定盤星。都緣我不是。<span class="科">合</span>把從前是非。再休提起。從此永團圓。骨肉再和美。</p>
            
            <p class="曲"><span class="牌">前腔</span><span class="科">旦</span>當初你共他結義。<span class="夾白">效</span>關張勝劉備。死事替承當。擡屍怎不去。<span class="科">合前</span></p>
            
            <p class="曲"><span class="牌">前腔</span><span class="科">小生</span>不揀甚事都休理。交付<span class="夾白">與</span>小兄弟。都莫管屍骸。孫榮背將去。<span class="科">合前</span></p>
            
            <p class="曲"><span class="牌">前腔</span><span class="科">末</span>思親念舊回心意。吳忠甚歡喜。人道院君賢。今日果如是。<span class="科">合前</span></p>
            
            <p class="落詩">當初錯認定盤星。<br />今日方知親是親。<br />自古路遙知馬力。<br />果然日久見人心。</p>
            
            <h2 id=ch32 class="chapter"><span class="齣題">第三十二齣　迎春私嘆</span></h2>
            
            <p class="曲"><span class="牌">天下樂</span><span class="科">貼上</span>獨守房兒。懶拈針指。潛移步。探因依。官人與院君說詳細。我一言都盡知。</p>
            
            <p class="白">昨日院君設計。果然叫兩箇結義的不來。如今已去叫小官人移屍。他決然肯來。真個是親無怨也。今番必定弟兄相和。皆是院君如此。</p>
            
            <p class="曲"><span class="牌">孝順歌</span><span class="夾白">取</span>結義的背死骸。多應兩人不肯來。今取小官人。他卻肯前來。冤只可解。兄弟和睦。親親相愛。分與家財。小官人苦盡甘來。</p>
            
            <p class="曲"><span class="牌">前腔</span>論殺狗勸夫。古今罕見來。兄弟又成乖。今番有恩愛。傍人道來。<span class="夾白">我</span>院君賢達。人間沒賽。<span class="夾白">正是</span>家有賢妻。夫不遭橫禍飛災。</p>
            
            <p class="落詩">幾年兄弟兩差池。<br />今朝妻勸相和美。<br />但願從茲勿改移。<br />管取團圓直到底。</p>
            
            <h2 id=ch33 class="chapter"><span class="齣題">第三十三齣　親弟移屍</span></h2>
            
            <p class="曲"><span class="牌">步步嬌</span><span class="科">小生上</span>哥哥嫂嫂回家去。心下休疑慮。多應中計矣。喜得門頭巡軍皆睡。<span class="夾白">將屍</span>埋在土沙中。回去說詳細。</p>
            
            <p class="白">這裡已是哥哥的後門。呀。果然有死人在此。漢子。你前日無怨。往日無仇。怎麼死在這裡。如今把這死屍埋在城南土泥之中便了。<span class="科">作抱屍走介</span>且喜得巡捕官軍皆睡。並無一人經過。不免就此埋了則個。<span class="科">作埋介</span>事已了當。不免回去說與哥哥嫂嫂。教他放心便了。正是欲成生富貴。眼前須下死工夫。<span class="科">下生上</span></p>
            
            <p class="曲"><span class="牌">梅子黃時雨</span>追想當時。三人共結義。今日裡顯出喬的。<span class="科">旦上</span>論的親凶吉事相濟。<span class="夾白">自</span>古及今<span class="夾白">已</span>改非從是。</p>
            
            <p class="白"><span class="科">生</span>院君。兄弟去埋屍。不見回來。未知如何。<span class="科">旦</span>員外千勸萬勸。都不肯聽。今日方知親者只是親。<span class="科">生</span>院君休要提起。如今悔之晚矣。我和你到門首去望他回來。</p>
            
            <p class="曲"><span class="牌">忒忒令</span><span class="科">生旦</span>許多時緣何未歸。眼巴巴倚着門閭。望他不見心中疑慮。他想是被巡兵捉拿住。凶和吉全然未知。</p>
            
            <p class="曲"><span class="牌">前腔</span><span class="科">小生上</span>背屍骸出城去離。幸喜得巡軍皆睡。且喜街上沒個人跡。埋他在土沙中深草徑。荒郊外回來賀喜。</p>
            
            <p class="白"><span class="科">生</span>兄弟回來了。<span class="科">小生</span>是回來了。<span class="科">生</span>屍首怎麼樣了。可曾埋麼。<span class="科">小生</span>被孫榮背到城南土沙之中埋了。<span class="科">生</span>多謝好兄弟。<span class="科">旦</span>生受叔叔。你且脫下身上破損衣裳。取一件好衣服與叔叔穿。<span class="科">生</span>噯。婦人家你曉得什麼。又來多說。<span class="科">小生驚介旦</span>官人。叔叔天大的事替你幹了。一領衣服。直得甚麼。就着惱。<span class="科">生</span>不是。院君這襖子直甚來。從今後家私都是賢弟的了。<span class="科">小生</span>哥哥。你好唬殺小弟也。事已妥了。兄弟要回去。<span class="科">生</span>你還要到那裡去。<span class="科">小生</span>小弟元到窰中去。<span class="科">生</span>兄弟。你說那裡話。我與你是手足之親。只為向來我聽信讒言。有屈賢弟。今日不必歸怨。自今以後。把家私盡付與你收管。我一些也不管了。<span class="科">小生</span>哥哥。做兄弟的凡事不曉得。還仗哥哥。<span class="科">生</span>兄弟。舊恨休題。倘若那兩個無義之徒來。不要睬他。<span class="科">小生</span>是哥哥好朋友。<span class="科">生</span>又來了。</p>
            
            <p class="曲"><span class="牌">紅繡鞋</span>明日辦個筵席。筵席。<span class="夾白">把</span>家私付與兄弟。兄弟。<span class="科">小生</span>謝哥哥轉心意。結義的再休題。<span class="科">合</span>親兄弟又和美。</p>
            
            <p class="曲"><span class="牌">前腔</span><span class="科">旦</span>須則三人結義。結義。今日顯出喬的。喬的。信讒言使虛脾。宜自省改前非。<span class="科">合前</span></p>
            
            <p class="落詩">兄弟回歸喜氣濃。<br />從今結義總成空。<br />今宵賸把銀缸照。<br />猶恐相逢是夢中。</p>
            
            <h2 id=ch34 class="chapter"><span class="齣題">第三十四齣　拒絕喬人</span></h2>
            
            <p class="曲"><span class="牌">水底魚兒</span><span class="科">淨丑上淨</span>昨晚孫兄。<span class="夾白">到</span>家中來扣門。<span class="夾白"><span class="科">丑</span>有屍</span>教咱埋殯。我每不肯從。<span class="科">淨</span>今日<span class="夾白">去</span>叫他須我<span class="夾白">每</span>喫幾鍾。<span class="科">丑</span>若還不肯。教他立見凶。<span class="科">淨</span></p>
            
            <p class="白">兄弟。孫大郎昨夜殺了人。教我與他埋屍。<span class="科">丑</span>你去也不曾去。<span class="科">淨</span>我推心痛不肯去。<span class="科">丑</span>便是。夜來也來叫我。我詐說腰疼。也不曾去。<span class="科">淨</span>兄弟。正是人同心也同。<span class="科">丑</span>阿哥。只是我和你今日怎好見他。<span class="科">淨</span>一日不識羞。三日喫飽飯。少不得要見他。<span class="科">作聽介</span>咦。孫二在裡頭說話。想是他埋葬的了。<span class="科">丑</span>那一個先進去。<span class="科">淨</span>是你先進去。<span class="科">丑</span>阿哥。孫大哥第一歡喜的是你。還是你先進去。<span class="科">淨</span>我若進去。大哥留住我喫酒時。不許你來撞席。<span class="科">丑</span>且看。不要把穩了。<span class="科">淨進介</span>大哥。賀喜賀喜。聞知賢昆玉和順了。特宰一隻羊與哥哥喫杯和順酒。<span class="科">生</span>羊酒雖好。只是心疼病發。喫不得。免勞免勞。<span class="科">淨出介丑</span>二哥。如何說。<span class="科">淨</span>這等一個大醬瓜。放在六月裡喫。你進去。<span class="科">丑</span>一定你不會說話。待我進去。<span class="科">淨</span>你也未必把穩。<span class="科">丑進見生作笑介</span>哥哥夜來有事。小兄弟因閃了氣。不曾效勞。足足的牽掛了一夜。今早略好些。又聞得二哥回家。特備一杯水酒接風。<span class="科">小生</span>我腰痛。也不敢勞。<span class="科">丑出介</span>二哥。你便醬瓜。我是糟茄子。<span class="科">淨</span>兄弟。如今一同進去。只問他結義不結義。<span class="科">丑</span>結義便怎麼。不結義又怎麼。<span class="科">淨</span>若是結義時。照舊相待。萬事全休。若還不睬。我你就去當官首他哥哥殺人。兄弟埋屍。<span class="科">丑</span>有理有理。<span class="科">進介小生</span>你兩個又來怎麼。<span class="科">生</span>兄弟。不要睬他。</p>
            
            <p class="曲"><span class="牌">啄木兒</span><span class="科">淨丑</span>孫員外聽拜啟。<span class="夾白">我</span>當初<span class="夾白">共</span>伊結義。<span class="夾白"><span class="科">生</span>虧你還說結義。惶恐惶恐。<span class="科">淨</span></span>夜來非詐心疼。兄弟應知得罪。是真難滅假除易。<span class="夾白"><span class="科">小生</span>休多說。</span>假饒染就乾紅色。也被傍人道是非。</p>
            
            <p class="曲"><span class="牌">前腔</span><span class="科">生</span>雪兒下共醉迷。拐玉環先自歸。<span class="夾白"><span class="科">淨丑</span>見你醉了。我兩個替你收好了。<span class="科">生</span>是了。你到明日就該還我。<span class="科">淨丑</span>不想跌碎了。故此不曾還你。<span class="科">小生</span>哥哥。他兩個又到窰中來。</span>刁唆兄弟告哥哥。直恁背恩忘義。<span class="夾白"><span class="科">淨丑</span>孫二。你</span>一時纔得溫和氣。<span class="夾白">不記破</span>窰中冷落無人理。撥盡寒爐一夜灰。</p>
            
            <p class="曲"><span class="牌">三段子</span><span class="科">生小生</span>請出去離。這狂言實難信伊。<span class="科">淨丑</span>你休強嘴。便教你災禍忽起。<span class="科">生小生</span>忘恩負義無知賊。當初效學關張的。到做了孫龐鬭使計。</p>
            
            <p class="白"><span class="科">淨丑</span>我且問你。結義不結義。<span class="科">生</span>還說結義。羞殺人。<span class="科">淨丑</span>你真個不結義。<span class="科">生</span>真個不結義。</p>
            
            <p class="曲"><span class="牌">前腔</span><span class="科">淨丑</span>你殺了人。使孫榮埋屍葬軀。<span class="科">生小生</span>敢生妄語。葬屍骸指實<span class="夾白">在</span>那裡。<span class="夾白"><span class="科">淨丑</span>不要強辯。我</span>經官首告拿伊去。徒流絞斬難逃避。事到頭來悔已遲。</p>
            
            <p class="白">扯他兩個到開封府裡去。<span class="科">淨扯生丑扯小生介</span></p>
            
            <p class="曲"><span class="牌">纏枝花</span><span class="科">生</span>笑你兩個忘恩義。為甚把咱擒住。<span class="科">小生</span>常言狗有濕草義。馬有垂韁志。<span class="科">淨</span>惱得人惡怒起。趲步即拖去。<span class="科">合</span>算來誰是誰不是。到官司明白處。</p>
            
            <p class="曲"><span class="牌">前腔</span><span class="科">丑</span>殺人罪犯難輕恕。實事難抵對。害人一命還人一命。有錢難買罪。<span class="科">小生</span>逞胡言生奸計。天理不容你。<span class="科">淨丑合前</span></p>
            
            <p class="曲"><span class="牌">賀新郎</span><span class="夾白"><span class="科">生</span>怎賽得</span>關張義氣。眼睜睜割袍斷義。<span class="科">淨丑</span>犯官司難覷面皮。又何必說是講非。擒住伊。扯住伊。到官司吉凶便知。</p>
            
            <p class="白"><span class="科">扯介生</span>無故將人扯住衣。<span class="科">淨丑</span>開封府裡告論伊。<span class="科">小生</span>根深不怕風搖動。<span class="科">生</span>樹正何愁月影西。<span class="科">扯下</span></p>
            
            <p class="曲"><span class="牌">生姜芽</span><span class="科">旦上</span>聞知我小叔與兒夫。被龍卿子傳拖拽去公堂裡。妄告他殺人罪。奴家夜來<span class="夾白">不</span>曾說詳細。不知是狗<span class="夾白">穿</span>人衣袂。弄巧成拙是愚癡。怎知好意<span class="夾白">番</span>成惡意。</p>
            
            <p class="白">如今兒夫和小叔被龍卿子傳拖扯去開封府誣告人命。奴家只得前去首明則個。</p>
            
            <p class="落詩">殺黃狗惹得煩惱。<br />到公廳依實首了。<br />烏鴉共喜鵲同枝。<br />吉凶事全然未保。</p>
            
            <h2 id=ch35 class="chapter"><span class="齣題">第三十五齣　斷明殺狗</span></h2>
            
            <p class="白"><span class="科">末扮吏上</span>國正天心順官清民自安。妻賢夫禍少。子孝父心寬。自家不是別人。乃是開封府尹相公手下一個祗候是也。今日相公升堂。只得在此伺候。<span class="科">外扮府尹上</span></p>
            
            <p class="曲"><span class="牌">西地錦</span>幸得一人有慶。萬民咸賴康寧。蠻夷拱手來皈順。幸國泰民清。</p>
            
            <p class="白">終朝攪攪因王事。兩鬢星星為國謀。雙手補完天地闕。一心分破帝王憂。下官姓王。字修然。職受開封府尹。自從到任之後。和氣藹陽春。省刑罰。薄稅斂。致使風調雨順。國泰民安。幹事清廉。公平正直。叫左右。擡放告牌出去。<span class="科">末</span>領鈞旨。<span class="科">淨丑扯生小生同上</span></p>
            
            <p class="曲"><span class="牌">絳都春</span><span class="科">生小生</span>聞知府尹清廉。望高臺明鏡。</p>
            
            <p class="白"><span class="科">淨丑</span>告狀告狀。<span class="科">末</span>告狀的進來。<span class="科">眾進跪介外</span>那個是原告。<span class="科">淨丑</span>小的兩個是原告。<span class="科">外</span>告什麼事。<span class="科">淨丑</span>告人命事。<span class="科">外</span>左右取狀詞上來。<span class="科">淨丑</span>沒有狀子。是口訴。<span class="科">外</span>說上來。<span class="科">淨丑</span>哥哥叫做孫華殺了人。兄弟孫榮移屍藏匿。<span class="科">外</span>你兩人是他鄰舍麼。<span class="科">淨丑</span>不是。<span class="科">外</span>既不是鄰舍。為何曉得他殺人移屍。<span class="科">淨丑</span>爺爺。有個緣故。</p>
            
            <p class="曲"><span class="牌">好姐姐</span>告稟龍圖大尹。狀告那孫華孫榮。昨夜三更悄然來叩門。<span class="夾白">道</span>殺人命<span class="夾白">要</span>教我兩人偷埋殯。望乞恩官詳事因。</p>
            
            <p class="白"><span class="科">外</span>左右扯他下去帶孫華上來。<span class="科">末帶生介外</span>孫華。你怎麼殺死人命。好生直說。<span class="科">生</span>爺爺。小人並不曾殺人。<span class="科">外</span>胡說。你不曾殺人。他為何告你。從實說來。免得三推六問。害了皮肉。<span class="科">生</span>爺爺聽稟。</p>
            
            <p class="曲"><span class="牌">前腔</span><span class="夾白">念</span>孫華<span class="夾白">是</span>京都小民。<span class="夾白">那柳龍卿胡子傳呵。</span>他兩個全無忠信。昔日共他結義作弟兄。相勾引。近日他窘迫不隨順。妄揑虛詞惱大尹。</p>
            
            <p class="曲"><span class="牌">前腔</span><span class="科">外</span>你每休得避隱。虛事後不入公門。實事怎生到此不盡情。還不認。硬棒軟索披頭棍。拷打掤扒怎地禁。</p>
            
            <p class="白">人命重情。不打如何肯招。叫左右扯下去打。<span class="科">生</span>爺爺。冤枉。<span class="科">小生</span>爺爺。不干我哥哥事。是孫榮殺的。<span class="科">外</span>住了。你怎麼殺死了人。</p>
            
            <p class="曲"><span class="牌">前腔</span><span class="科">小生</span>告得恩官試聽。孫榮是殺人凶身。<span class="夾白"><span class="科">淨丑介</span>爺爺。小的兩個不是誣告的。<span class="科">外</span>你因何殺人。<span class="科">小生</span>爺爺。小人呵。</span>小哥哥趕出破窰中喫苦辛。因懷恨。臨門故殺平人命。陷害哥哥怨恨心。</p>
            
            <p class="白"><span class="科">外</span>元來如此。故殺平人在哥哥門首。陷害哥哥。<span class="科">生</span>兄弟。你怎麼招了。爺爺。不是兄弟殺的。是小人殺的。<span class="科">小生</span>爺爺。委實是小人殺的。<span class="科">生小生爭介旦叫上</span>爺爺。訴狀。<span class="科">末</span>老爺。衙門首一個婦人來訴狀的。<span class="科">外</span>放他進來。<span class="科">末</span>訴狀婦人進。<span class="科">旦進跪介外</span>婦人。你訴什麼事。<span class="科">旦</span>爺爺。奴家楊月真。來訴丈夫孫華人命事的。<span class="科">外</span>訴上來。</p>
            
            <p class="曲"><span class="牌">前腔</span><span class="科">旦</span>相公清廉平正。果然是懷揣明鏡。結義兄弟我夫不三省。親昆仲。趕出受苦說不盡。故此奴家巧計生。</p>
            
            <p class="白"><span class="科">外</span>我只要問殺人的凶身。<span class="科">旦</span>奴家是殺人的凶身。<span class="科">外</span>你是婦人家。如何殺得人。<span class="科">旦</span>爺爺。殺人又不是丈夫。也不是小叔。卻是奴家<span class="科">外</span>你如何殺人。依實招來。</p>
            
            <p class="曲"><span class="牌">普天樂</span><span class="科">旦</span>告恩官擡明鏡。殺的是戌生命。<span class="夾白"><span class="科">外</span>戌生命卻是狗了。<span class="科">旦</span></span>當初道逐盜防奸。咬了破衣之人。<span class="夾白"><span class="科">外</span>也是狗了。<span class="科">旦</span></span>曾吠月<span class="夾白">被</span>磨勒恨。盜去紅綃難尋問。<span class="夾白"><span class="科">外</span>也是狗<span class="科">旦</span></span>晉朝中屈害忠臣。不合撲着趙盾。<span class="夾白"><span class="科">外</span>又是狗。<span class="科">旦</span></span>因此上怪他無義。<span class="夾白">沒</span>濕草之恩。</p>
            
            <p class="白"><span class="科">外</span>這婦人說話不明。夢中搖鐸。根問殺人事。剗地把狗事回對。欺誑官府。<span class="科">末</span>你既殺人。好生招上去。<span class="科">旦</span>奴家招狀上聞。相公愷悌仁慈。公平正直。清若碧潭之水。明如秋夜之蟾。懷揣明鏡。朗照四方。念妾姓楊。名月真。嫁事孫華為妻。因丈夫與柳龍卿胡子傳二人結義。聽信讒言。將同胞骨肉兄弟。無故趕出城南破窰中居住。每日上街求乞。奴家累勸不從。反要殺害兄弟性命。因此奴家將錢一貫。問隔壁王婆家買黃狗一隻。就托王婆殺了。頭帶巾帽。身穿衣服。扮狗為人。丟在後門。等兒夫酒醉回歸絆倒。錯認是人。卻教丈夫去叫那兩個結義兄弟移尸。兩個不肯。奴家又同丈夫再去城南窰中。叫叔叔移尸。叔叔存仁存義。即來移尸去城南埋訖。方纔勸得丈夫回心轉意。兄弟和睦。因此上是奴殺狗勸夫。並無殺人。所招狀是實。<span class="科">外</span>如今那王婆可在麼。<span class="科">旦</span>還在。<span class="科">外</span>雖然如此。也難憑你說。左右。且把婦人帶下去。帶孫榮上來。<span class="科">末帶小生介外</span>孫榮。你拿屍首埋在那裡。<span class="科">小生</span>小人埋在城南土沙之中。<span class="科">外</span>既埋在土沙中。左右。押那一干人犯都到城南土沙之中掘出屍首來看。便知端的。<span class="科">末</span>領鈞旨。我每一齊去。<span class="科">生小生淨丑</span>青龍共白虎同行。吉凶事全然未保。<span class="科">生小生淨丑末並下外旦弔場</span></p>
            
            <p class="曲"><span class="牌">秋夜月</span><span class="科">外</span>吾表文奏上朝廷去。我王必降天恩露。加官進祿封賢婦。因禍致福。因禍致福。</p>
            
            <p class="曲"><span class="牌">前腔</span><span class="科">旦</span>聽拜稟殺狗非心欲。勸諫兒夫相和睦。相公若肯垂清目。奴家分福。奴家分福。</p>
            
            <p class="曲"><span class="牌">前腔</span><span class="科">生小生淨丑末上</span>領旨揮同往城南去。掘出屍骸非人類。卻是狗子穿衣袂。<span class="夾白">果然是</span>殺狗勸夫。殺狗勸夫。</p>
            
            <p class="白"><span class="科">末</span>稟爺知道。小人領爺鈞旨。押着一干人犯。到城南土沙之中掘出屍首。委實是狗。不是人。<span class="科">外</span>擡上來看。<span class="科">末擡狗外看介外</span>擡過了。帶柳龍卿胡子傳過來。<span class="科">末帶淨丑介外</span>柳龍卿。胡子傳。如今掘出尸骸分明是狗。你二人有何訴說。<span class="科">淨丑</span>老爺。委實是人埋在土中。長久出了毛。<span class="科">外</span>胡說。人怎麼出毛。<span class="科">淨丑</span>老爺。他兩個夜來委的殺人。如今把狗屍換了。<span class="科">外</span>柳龍卿胡子傳狀告不實。各打四十。<span class="科">末打淨丑介外</span>左右取三百斤重枷枷了。押赴司獄司監候申文書到來。問他罪名。<span class="科">末</span>領鈞旨。<span class="科">旦</span>柳龍卿。胡子傳。你兩個和我丈夫結義。那一些虧了你。你直恁的反面忘恩。</p>
            
            <p class="曲"><span class="牌">北後庭花</span><span class="科">外</span>既沒高見識。怎圖人小富貴。原告的福成禍。被告的憂變喜。你兩個昩心賊。忘恩失了義。殺狗的沒氣志。背屍骸有禮義。被告的沒理會。告狀的失了意志。男兒兀的不是賽關張劉備。驗得他兩個口是心非。<span class="科">旦</span>妾送得男兒小叔當堂跪。險些個遭刑際。爭些人受禁持。兀的不是家有賢妻。</p>
            
            <p class="白"><span class="科">外</span>左右。此事古今罕有。自來並無。我如今一邊寫表奏上君王。表其節義。柳龍卿胡子傳誣告人命。別聽指揮。<span class="科">末</span>領鈞旨。正是眼望捷旌旗。耳聽好消息。<span class="科">下</span></p>
            
            <p class="曲"><span class="牌">念佛子</span><span class="科">外</span>孫院君忒賢會。為丈夫和你結義。信讒言趕逐兄弟狼狽。<span class="科">旦</span>奴計殺狗<span class="夾白">穿</span>衣袂。遣丈夫令你移屍。你忘恩負義。不肯前去。</p>
            
            <p class="曲"><span class="牌">前腔</span><span class="科">淨丑</span>孫華殺人是實。孫榮移屍去。假妝成狗是喬的。<span class="夾白"><span class="科">生</span>你</span>不說賞雪醉迷。跌倒<span class="夾白">在</span>雪兒裡。拐玉環你回家去。</p>
            
            <p class="曲"><span class="牌">前腔</span><span class="夾白">你</span>曾知口是心非。忘恩與失義。到如今尚故如此。<span class="夾白">早</span>招取重情斷罪。<span class="科">外</span>宛轉周全你。更遲疑定不姑恕。</p>
            
            <p class="曲"><span class="牌">前腔</span><span class="科">淨丑</span>告論你。要<span class="夾白">你</span>錢財圖個富貴。何曾知被枷招罪。<span class="科">小生</span>好愚癡。論富貴天眼難容恕。情節已顯然。千虛不抵一實。</p>
            
            <p class="曲"><span class="牌">尾聲</span><span class="科">外生旦小生</span>笑你每怎招取。到這裡如何推抵。謾誨人已後毋得忘義。</p>
            
            <p class="落詩">負恩忘義不見機。<br />貪榮圖貴好心癡。<br />善惡到頭終有報。<br />只爭來早與來遲。</p>
            
            <h2 id=ch36 class="chapter"><span class="齣題">第三十六齣　孝友褒封</span></h2>
            
            <p class="曲"><span class="牌">金雞叫</span><span class="科">貼上</span>不聽好言語。鎮日間無情無緒。羨我院君多伶俐。設下機謀。手足又和美。</p>
            
            <p class="白">我員外當初聽信喬人。趕出兄弟。我院君殺狗勸夫。回心轉意。弟兄和睦。不想柳龍卿胡子傳今早又到我家。道員外不睬。又到官府出首員外殺人小官人埋屍。為此院君親往府尹處訴明。尚未回來。不知怎生決斷了。</p>
            
            <p class="曲"><span class="牌">駐馬聽</span><span class="夾白"><span class="科">生旦小生淨丑上生</span>當日</span>大雪紛紛。故意將人撇在窘。盜去玉環寶鈔。潛地歸家。兩下平分。感吾兄弟背回門。反生惡意將他恨。兄弟<span class="夾白">是</span>嫡親。從今莫把閒言論。</p>
            
            <p class="白"><span class="科">貼</span>員外院君回來了。<span class="科">生小生</span>將柳龍卿胡子傳枷在門首。府尹相公已有表章奏上天子。必有旨意下來。那時聽旨決斷了。<span class="科">末扮使臣賚詔上</span>九重恩命下絲綸。夫婦榮華世罕聞。旌表門閭多喜慶。聖明天子重賢臣。聖旨已到。跪聽宣讀。詔曰。王化以親睦為本。維風以孝友為先。據府尹王修然所奏。孫華以疎間親。因楊月真殺狗勸夫。遂能悔過。兄弟敦睦。有裨風教。宜加旌表。孫華遙授中牟縣尹。以彰其妻勸夫之美。楊氏月真金冠霞帔。封賢德夫人。孫榮被逐不怨。見義必為。克盡事兄之道。特授陳留縣尹。有司勸駕。走馬上任。柳龍卿胡子傳見利忘義。反覆小人。着枷號市曹三個月。滿日各杖一百。發邊遠充軍。謝恩。<span class="科">生小生旦</span>萬歲萬萬歲。<span class="科">淨丑</span>從前作過事。沒興一齊來。<span class="科">末眾同下</span></p>
            
            <p class="曲"><span class="牌">羽調排歌</span><span class="科">生</span>愚蠢孫華。情偏意迷。全虧家有賢妻。<span class="科">旦</span>今朝兄弟共怡怡。堪笑喬人枉用機。<span class="科">合</span>兄膺爵。弟受職。一門孝義九重知。夫榮顯。妻又貴。方知為善得便宜。</p>
            
            <p class="曲"><span class="牌">道和排歌</span><span class="科">小生</span>想他每結義時。要學關張的。言語總成虛。尋思太無知。那些恩德。那些仁義。<span class="科">貼</span>嫡親兄弟受凌逼。娘行殺狗勸夫回。骨肉團圓不暫離。<span class="科">合前</span></p>
            
            <p class="曲"><span class="牌">尾聲</span><span class="科">合</span>世間難得惟兄弟。賢閫調和更罕稀。旌表門閭教人作話兒。</p>
            
            <p class="落詩">奸邪簸弄禍相隨。<br />孫氏全家福祿齊。<br />奉勸世人行孝順。<br />天公報應不差移。</p>
            
    </body> 
</html>
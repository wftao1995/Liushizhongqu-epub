<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/锦笺记</title>
        <meta name="author" content="明　周履靖　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">锦笺记</span></h1>

        <p class="作者">明　周履靖　著</p>

        <h2 id=ch1 class="chapter"><span class="出题">第一出　家门</span></h2>

        <p class="曲"><span class="牌">西江月</span><span class="科">末上</span>身外闲愁莫惹。眼前声伎堪规。一生聚散与欢悲。消得簷前寸晷。　　谩道梦长梦短。总将傀儡搬提。清歌雅宴且追随。亦是百年良会。<span class="科">问内如常介</span></p>
        
        <p class="曲"><span class="牌">沁园春</span>吴下梅生。钱塘柳氏。萱亲世谊。因相依登览。情惹春词。虔婆撮合。侍女传私。邹君留学。日久心期。坚贞百伎纵难移。奸尼巫药。仅折借春枝。　　游嬉漏泄微机。好事多磨是又非。千里空劳命驾。杏园感泣。赵公戏笔。齿录曾题。佳人陷选。义女捐躯。金门协奏赐完归。歌嘒彼室家咸遂。昼锦乐于飞。<span class="科">下</span></p>
        
        <h2 id=ch2 class="chapter"><span class="出题">第二出　游杭</span></h2>
        
        <p class="曲"><span class="牌">破齐阵引</span><span class="科">生上</span>风月烟霞情致。琴书薰茗襟期。富贵云如。功名梦耳。毕竟亲同蝼蚁。拈花弄月须乘少。问水寻山莫待迟。从人笑绝痴。</p>
        
        <p class="诵"><span class="牌">鹧鸪天</span>少小摇华振雅音。清泉白石在胸襟。马非蹀躞宁酬价。人不婵娟肯动心。　　无管束。任浮沉。兴来何处不登临。黄金如斗那堪惜。明日池塘是绿阴。</p>
        
        <p class="白">小生姓梅。名玉。字德温。籍本江北。家寓吴中。父任春官。母家杭郡。不幸椿萱早逝。亲故寥寥。止有义姨柳母。越水吴山。久沈鱼雁。及聘荆妻薛氏。弱龄多病。未遂鸾凰。自笑此身。好似孤云片月。野鹤山麋。仅喜世谊稍厚。足供山水盘桓。天分颇高。不乏科场挥洒。客岁回籍访亲。叨魁本省乡榜。途膺寒疾。顿沮北征。自幸余生。将辞一试。奈我岳父大人。期我衣锦归娶。强我力疾起行。奈何奈何。我想钱塘山水甚佳。且有母姨在彼。只说北上。潜往一游。却不是好。正是南国风云夸胜会。北山猿鸟忍离群。<span class="科">丑扮家僮挑行李上</span>锦囊藏绿绮。玉匣贮青萍。<span class="科">净扮稍公上</span>舟去三千里。<span class="科">小旦扮稍婆上</span>鹏抟九万程。<span class="科">净</span>大哥。风水不便。早些起程。<span class="科">丑</span>晓得。禀大爷。行李船只俱已齐备了。<span class="科">生</span>这等下船罢。<span class="科">下船脱衣介</span>紫苔。分付家长。要杭州去。<span class="科">丑</span>嗄。家长。我们要杭州去不到镇江了。<span class="科">净</span>这等待我放船转来。<span class="科">放船介</span>请问官人。杭州去做甚么。<span class="科">生</span>看看山水。<span class="科">净</span>好好。待我唱个歌儿开船。</p>
        
        <p class="曲"><span class="牌">吴歌</span><span class="科">净</span>北来南去几时休。争利争名各有头。只有我里官人爱山水。携琴裹茗上扁舟。<span class="科">净会橹前舵</span></p>
        
        <p class="曲"><span class="牌">朝元歌</span><span class="科">生</span>扁舟乍携。<span class="夹白"><span class="科">净</span>好顺风。好顺风。<span class="科">生</span></span>湖浒风威利。<span class="夹白"><span class="科">丑</span>呀。洞庭山都逃载。<span class="科">生</span></span>遥山乍迷。溪树霏烟起。<span class="夹白"><span class="科">丑扯生指小旦介</span>大爷。好没色来哩。<span class="科">生</span></span>野草闲花。肯萦幽绪。<span class="夹白"><span class="科">丑</span>薰炉在此。<span class="科">生</span></span>静对沈烟一缕。谩咏新题。香风暗吹篱落梅。江鸟自依依。沙鸥浑不疑。<span class="科">内擂元宵鼓介合</span>繁华邑里。又早试上元歌吹。上元歌吹。</p>
        
        <p class="曲"><span class="牌">吴歌</span><span class="科">小旦</span>村村歌吹奏春声。浪静风和月以介明。百里水程连夜走。山灵应笑介殷勤。</p>
        
        <p class="曲"><span class="牌">朝元歌</span><span class="科">丑</span>应笑东人高致。行行又晓鸡。村坞渐开扉。方音旋异。炊烟争起。<span class="夹白"><span class="科">生</span>紫苔做早膳。<span class="科">丑</span></span>荡桨芳姝佳丽。信可忘饥。<span class="夹白"><span class="科">净</span>望见临平山了。<span class="科">丑</span></span>青山似娇妆镜眉。峰敛水鸣悲。草腥鱼市回。</p>
        
        <p class="白"><span class="科">内鼓介合前净</span>到了。到了。<span class="科">丑</span>大爷。马去轿去。<span class="科">生</span>马去。<span class="科">净</span>出去就有马了。<span class="科">丑</span>晓得。船钱在此。<span class="科">净</span>多谢多谢。</p>
        
        <p class="落诗"><span class="科">净</span>水绿沙平一带春。<br /><span class="科">丑</span>雪晴风暖不生尘。<br /><span class="科">生</span>年光到处皆堪赏。<br /><span class="科">合</span>能解闲行有几人。</p>
        
        <h2 id=ch3 class="chapter"><span class="出题">第三出　赴闽</span></h2>
        
        <p class="曲"><span class="牌">小重山</span><span class="科">外上</span>几载戎衣满战尘。雄心拚裹革肯思莼。兹承新命镇南闽。机务重。砺剑亟长征。</p>
        
        <p class="白">腰间宝剑七星文。臂上雕弓百战勋。谩说寰中多黠虏。须知天上有将军。下官姓柳。名菀。字茂夫。唐山南节度使柳子宽之裔。由武功历升福建副元帅。顷刻文凭钦限甚紧。即日起程前去。路途迢递。烽警不常。夫人杨氏。小女淑娘。俱不挈带。只选一二能干家人。伏侍前行便了。正是渐与骨肉远。转于僮仆亲。</p>
        
        <p class="曲"><span class="牌">前腔</span><span class="科">老旦上</span>羽檄遥催赴柳营。乍闻脂辖也不胜情。<span class="科">旦上</span>含愁花底对离尊。牵衣问。何日复趋庭。</p>
        
        <p class="白"><span class="科">见介外</span>夫人。我文凭已到。钦限甚紧。即日就要起行。你母子俱不好带了。<span class="科">老旦</span>嗄。待备卮酒。少壮行色。望相公少留。<span class="科">外</span>生受你。<span class="科">老旦</span>快看酒来。<span class="科">小生扮仆上</span>竹叶离尊满。<span class="科">净扮婢上</span>梅花别路长。酒在此。<span class="科">老旦送酒介</span></p>
        
        <p class="曲"><span class="牌">催拍</span><span class="科">老旦</span>匆匆去魂销泪倾。一卮酒悲歌渭城。天涯咫尺分。天涯咫尺分。<span class="夹白">相公。</span>边境风霜。好谨晨昏。宦海波涛。须惜身名。<span class="夹白"><span class="科">外</span>夫人不必挂怀。<span class="科">合</span></span>长亭路正值芳春。草细细。柳青青。</p>
        
        <p class="曲"><span class="牌">前腔</span><span class="科">外</span>感君恩推毂专征。誓扫靖烽烟虏尘。<span class="科">老旦旦悲介外</span>别离肯泪倾。别离肯泪倾。<span class="夹白"><span class="科">老旦</span>相公。家事你也掉得下。<span class="科">外</span>我</span>欲列云台。钟鼎铭勋。松菊田园。那管荆蓁。<span class="科">合前末扮武官上</span></p>
        
        <p class="白">经山复历水。送往更迎来。<span class="科">生丑小旦杂扮四军士上</span>牙斾从征展。兵符到府开。<span class="科">众</span>门上通报。福建帅府差人迎接老爷。<span class="科">小生应报介老旦旦净退下外出见介末</span>本府都爷差把总迎接老爷。<span class="科">叩头介众随叩介外</span>打发回帖与那官先回。军校外厢伺候。<span class="科">众应下老旦旦净复上外起更衣介</span></p>
        
        <p class="曲"><span class="牌">前腔</span><span class="科">旦</span>念椿庭桑榆景侵。为王事孤身海滨。<span class="夹白">况如今呵。</span>干戈四野横。干戈四野横。<span class="夹白">爹爹。还愁你</span>超乘穿杨。耗力疲形。聚米量沙。竭虑劳神。<span class="科">合前众起净辍席下外</span></p>
        
        <p class="白">叫院子。分付书手写告示在门上。三姑六婆。管门人役。不许放入。如违查出重究。<span class="科">小生应介外</span>夫人。还有一句紧要话。你须听着。<span class="科">老旦</span>愿闻。</p>
        
        <p class="曲"><span class="牌">一撮棹</span><span class="科">外</span>念我女年甫及丁。婚姻事切莫闲评。还记省。媒言两誉难凭。姑候我返斾向家林。卜日陈屏雀。从容选俊英。归迟吉。古语有明征。</p>
        
        <p class="白"><span class="科">老旦</span>谨依尊命。</p>
        
        <p class="曲"><span class="牌">尾声</span><span class="科">合</span>临岐饮泣情难忍。两地不胜孤另。<span class="科">老旦旦</span>莫惜关山<span class="夹白">把</span>鱼雁沈。</p>
        
        <p class="落诗"><span class="科">老旦</span>一溪春水送行舟。<br /><span class="科">外</span>五两风来不暂留。<br /><span class="科">旦</span>日暮征帆何处泊。<br /><span class="科">老旦</span>烟波江上使人愁。</p>
        
        <h2 id=ch4 class="chapter"><span class="出题">第四出　访姨</span></h2>
        
        <p class="曲"><span class="牌">水底鱼儿</span><span class="科">净上</span>剑腹饴唇。惯为冰上人。兼居奇货。掉臂入朱门。掉臂入朱门。</p>
        
        <p class="白">老身本姓何。奔走脚如梭。心肠千调曲。计较万般多。来往皆豪富。交游半绮罗。是非能会讲。风月善调和。作伐家家到。经营处处过。本钱三寸舌。伙计几处婆。信善元非善。无夫却有夫。儿曹好生意。一棹在西湖。老身无处不熟。柳衙尤觉相亲。一向怕他老头儿在家。不敢去。闻他昨已赴任。不免去走一遭。呀。前面来的是曾尼姑。想他也要去的。我且等着他同行。</p>
        
        <p class="曲"><span class="牌">前腔</span><span class="科">丑上</span>恭貌慈声。孔方如命根。白莲沼沚。是我子孙坟。是我子孙坟。</p>
        
        <p class="白">贫尼名了缘。出家极乐庵。深知和尚趣。惯得女娘欢。酒肉关门吃。经文登座宣。十方胜租户。三宝是良田。妆佛需金箔。修房化木椽。巧𩢼<a epub:type="noteref" href="#char01"><sup>注</sup></a>施食米。明折点油钱。刀踞由他解。油锅任彼煎。自作还自受。只顾眼晴前。新春事忙。不曾进城。今日稍暇。不免到施主人家走一遭。呀。老娘。老娘。<span class="科">净</span>师伯。师伯。敢要柳衙里去。<span class="科">丑摇手介净</span>怎么。老头儿不在了。<span class="科">丑</span>他有告示在外。三姑六婆。不许放入。怎好去。<span class="科">净</span>不妨。有人拦阻。只说奶奶要看经保祐老爷。央我请你来的。<span class="科">丑</span>有理有理。老娘。自古道锁钥尽固。径窦可由。<span class="科">净</span>师伯。又道是盐紧好卖。贼紧好偷。快走快走。<span class="科">下</span></p><aside epub:type="footnote" id="char01"><p>「⿰马匡」</p></aside>
        
        <p class="曲"><span class="牌">西地锦</span><span class="科">老旦上</span>椒斝余香甫尽。俄惊日又逢人。<span class="科">旦上</span>图花学鸟初裁胜。<span class="科">小旦捧彩胜上</span>愿祈玉貌常新。</p>
        
        <p class="白"><span class="科">旦跪小旦随跪介旦</span>今日人日。孩儿制得彩胜。献上母亲。愿祈岁岁年年常新不老。<span class="科">老旦</span>生受你。<span class="科">悲介</span>一别音容两渺茫。每逢佳节倍堪伤。柳条弄色不忍见。梅花满枝空断肠。<span class="科">旦</span>母亲。如何悲痛起来。<span class="科">老旦</span>孩儿。你不晓得。我与你梅家姨娘从幼结拜。契胜同胞。每至人日。以此交赠。自他远嫁吴中。死经十载。二十年来。此典旷绝。今日你复上我彩胜。不由我不睹物思人也。<span class="科">皆泪介净上</span>直途塞已久。曲径通复远。<span class="科">内作犬吠介丑上</span>欲谒绮窗人。宁畏金铃犬。<span class="科">见介老旦</span>二位一向怎不来。<span class="科">净丑</span>怕老爷怪。<span class="科">老旦</span>何妨。<span class="科">净</span>小姐想在此相伴奶奶。<span class="科">老旦</span>他道今日人日。来上我彩胜。<span class="科">丑</span>嗄。一二三四五六七。万物生芽是今日。<span class="科">净</span>你看远天归雁拂云飞。<span class="科">跳介</span>近水游鱼迸冰出。果然人日。胥上彩胜。<span class="科">丑</span>阿弥陀佛。正是这等。我们经典上说。只今见在爷娘。便是释迦弥勒。若还供养得他。何用别作功德。佛。孝顺孝顺。<span class="科">净</span>师伯好说。我也学得一个偈子。宣与小姐听。<span class="科">丑</span>起尊。<span class="科">净</span>为人在世敬爹娘。<span class="科">丑和佛介净</span>忤逆空烧万炷香。<span class="科">丑和介净</span>人无爹娘来养育。<span class="科">丑和介净</span>怎得身躯六尺长。<span class="科">丑和介</span></p>
        
        <p class="曲"><span class="牌">前腔</span><span class="科">生上</span>山水动人清兴。何辞百里孤征。居停有主游装整。好教到处幽寻。</p>
        
        <p class="白"><span class="科">外扮马夫随上</span>这里是柳衙了。<span class="科">生下马介</span>我家小厮怎不见。<span class="科">外</span>在后边。<span class="科">生</span>你就与我通报。说姑苏梅公子拜谒奶奶。<span class="科">外</span>有人么。<span class="科">小生上</span>是那个。<span class="科">外</span>姑苏梅公子拜谒奶奶。<span class="科">小生</span>少待。<span class="科">报介老旦对旦介</span>呀。这就是梅家姨娘之子。快请。<span class="科">小生应介老旦</span>二位到小女房中待茶。<span class="科">净</span>师伯先请。我陪奶奶出去就来。<span class="科">丑</span>起尊起尊。<span class="科">旦小旦</span>簷前闻鹊喜。花外有人来。<span class="科">下老旦迎生介</span>死别生离。衔悲积岁。兹见吾子。如见尊堂。<span class="科">生</span>姨娘请上。待愚甥拜参。<span class="科">老旦</span>来路辛苦。免拜罢。<span class="科">生拜介</span>自别尊颜。屡更寒暑。积诚拜谒。特展怀私。<span class="科">净见介</span>雄鸡生蛋。公子公子。<span class="科">生答介丑挑担上</span>岁月几更新。人烟原是旧。奶奶磕头。<span class="科">老旦</span>起来。院子。分付一面整酒。一面收拾园中。与相公安歇。<span class="科">小生应引丑外携担下老旦</span>请坐。今年几岁了。</p>
        
        <p class="曲"><span class="牌">锁南枝</span><span class="科">生</span>临新岁。十八春。<span class="夹白"><span class="科">老旦</span>曾入泮么。<span class="科">生</span></span>秋风已曾闻鹿鸣。<span class="夹白"><span class="科">净</span>元来发科了。可喜可喜。<span class="科">老旦</span>何不去会试。<span class="科">生</span></span>抱病滞江阴。陶情离乡井。<span class="夹白"><span class="科">老旦</span>既有恙。出来耍耍到好。<span class="科">生</span></span>山水兴。素颇深。拟豪游。待春尽。</p>
        
        <p class="白"><span class="科">老旦</span>只是怠慢。<span class="科">生</span>打搅。姨娘一向好么。</p>
        
        <p class="曲"><span class="牌">前腔</span><span class="科">老旦</span>蒙垂问。向颇宁。<span class="夹白"><span class="科">生</span>有弟妹否。<span class="科">老旦</span></span>伶仃一女初长成。<span class="夹白"><span class="科">生</span>近闻姨夫高擢。还在何处。<span class="科">老旦</span></span>带甲镇南闽。新春始之任。<span class="夹白"><span class="科">生</span>元来才去。姨娘怎不同行。</span>隔关山。千里程。薄沧溟。畏烽警。</p>
        
        <p class="曲"><span class="牌">前腔</span><span class="夹白"><span class="科">净</span>我看梅相公</span>年方妙。名已成。玉堂金马应早登。俊雅更聪明。殷勤且恭敬。<span class="夹白">他是</span>瀛洲客。阆苑人。纵安仁。恐难胜。</p>
        
        <p class="白"><span class="科">净</span>奶奶。师伯在内。老身进去。<span class="科">老旦</span>请便。<span class="科">净</span>相公偏陪了。拜辞堂上客。往见合中人。<span class="科">下生</span>这位是何人。<span class="科">老旦</span>何老娘。常在这里走动的。<span class="科">生</span>嗄。<span class="科">小生上</span>金樽浮玉液。绮席列珍羞。禀奶奶。酒席完备了。<span class="科">老旦</span>梅相公请。</p>
        
        <p class="落诗"><span class="科">老旦</span>堂前薄席陈。<br />愧乏海陆珍。<br /><span class="科">生</span>旷岁一登历。<br />逈然洗愁辛。</p>
        
        <h2 id=ch5 class="chapter"><span class="出题">第五出　友聚</span></h2>
        
        <p class="白"><span class="科">末上</span>一年明月打头圆。此夜风光实可怜。院院烧灯如白日。煖香红焰一时燃。自家非别。邹府中一个院子是也。今夕上元佳节。适值吴下梅春元远来。公子分付整设灯筵。邀彼聚乐。且喜早已完备。你看端的好灯市。<span class="科">内应介</span>怎见得。<span class="科">末</span>但见霞蒸日灿。电闪星垂。分明贝阙瑶台。说甚蓬壶阆苑。照发兰膏。满室扶余火玉。光摇莲炬。盈眸洞穴明珠。穷人力翦就轻罗万眼。似鬼工垒成弱骨千丝。珍珠灯。水晶灯。琉璃灯。虾须灯。鱼骨灯。方方圆圆。大大小小。总不下千余盏。料丝屏。料条屏。云母屏。夹纱屏。羊皮屏。高高矮矮。叠叠重重。少可有百来层。珠盖参差画梁间黯糁糁一似云生。宝缨连络。华筵上脆冷冷乍疑雨下。菡萏城中。凤吐龙衔。光焰焰由来不夜。筼筜洞里。猿擎鱼负。影荧荧果是常明。汨碌碌轻毬滚地。尽道流星飞度。皎团团素縠悬枝。却疑片月旋升。夜明帘。金光簟。掩映生辉。玛瑙座。珊瑚檠。华彩增煊。鳌山几叠。攒拥着紫葡萄。白杨梅。朱杮儿。许多夜色。火树千株。放出那蜂赶梅。梨花砲。水浇莲。无数奇花。九龙百响。赛月明冲霄犯斗。游鱼走鼠。水金莲绕砌穿波。门儿外。嚷嚷憧憧。纷纷杂杂。拥不开的。半是那商灯谜狎客。厅事前。周周匝匝。挤挤挨挨。遣不去的。都是那看烟火游人。正是锦里开芳宴。兰缸艳早年。缛彩遥分地。繁光远缀天。道犹未了。宾客早到。</p>
        
        <p class="曲"><span class="牌">阮郎归</span><span class="科">净上</span>胸藏星斗气凌烟。寰中若敢先。三都一笔字堪悬。多知继写宣。</p>
        
        <p class="白">文章如锦气如虹。出众风流自不同。酒德有神多客颂。青山明月不曾空。自家姓赵。名章。字成文。钱塘县学生也。度若江河。眼空宇宙。科场虽屡北。志气终未颓。揣摩经史。不辞夜雨灯毡。放浪湖山。最爱春风桃杏。多闻多识。人人道我就是那博学张华。耽酒耽诗。自想起来还是个高情李白。今夕表弟邹元虚邀我相陪吴下梅君。不免走一遭。<span class="科">末见报介</span></p>
        
        <p class="曲"><span class="牌">前腔</span><span class="科">小生上</span>故人情致寄湖天。游鞯久未援。喜逢良夜可盘桓。烧灯整玳筵。</p>
        
        <p class="白"><span class="科">末禀见介净</span>梅君怎不到。<span class="科">小生</span>想即至矣。<span class="科">净</span>老弟缘何与彼相识。<span class="科">小生</span>梅君令岳薛水部。乃家君契厚同年也。<span class="科">末</span>梅相公到了。<span class="科">小生净起迎介</span></p>
        
        <p class="曲"><span class="牌">前腔</span><span class="科">生上</span>豪游山水日西旋。江城接暝烟。彩楼箫鼓杂繁弦。华灯朗月天。</p>
        
        <p class="白"><span class="科">见介拜介生</span>宠顾失趋迎。负罪良深。拜瞻不值怅徒殷。<span class="科">小生</span>久慕芳声形梦想。何幸遥临。<span class="科">净</span>年少蹑云程。敬羡何胜。<span class="科">小生</span>草草杯盘聊展敬。祈鉴微忱。请坐。<span class="科">生</span>老先生高姓。<span class="科">净</span>赵章。<span class="科">小生</span>成文表兄也。<span class="科">生</span>久仰久仰。<span class="科">小生</span>快看酒来。</p>
        
        <p class="曲"><span class="牌">光光乍</span><span class="科">丑上</span>巧趋承。善哄骗。屋里台无面。扇骨揩来光潋滟。东家哺饭西家宴。</p>
        
        <p class="白">小子常伯醒是也。闻得邹元虚张灯宴客。不免寻个话头。做个陪客儿。<span class="科">候介末</span>常先生在外。<span class="科">小生</span>请进来。<span class="科">众见介丑</span>小弟所荐讲学朋友。昨有书来说。有事未得过江特来回复。<span class="科">小生</span>多谢。<span class="科">丑</span>告退了。<span class="科">小生</span>同坐一坐。<span class="科">丑</span>小弟不该。也罢。常言道。见食不抢。到老不长。若固辞。似不流利了。叨扰了。<span class="科">小生送席介丑私问介末</span>这是吴下梅春元。<span class="科">丑惊揖介</span>有眼不识。失敬了。失敬了。<span class="科">席完坐介</span></p>
        
        <p class="曲"><span class="牌">排歌</span><span class="科">生</span>灯月良宵。笙歌绮筵。蜃脂凤蜡齐燃。彩云零乱影翩跹。星斗依稀几席前。<span class="科">合</span>鳌山绕。火树联。金莲玉镜互争妍。传柑遍。卜茧悬。芙蓉城阙宴群僊。</p>
        
        <p class="曲"><span class="牌">前腔</span><span class="科">小生</span>丽景佳宾。村醪野鲜。华堂小设灯筵。梅花香煖压春寒。灯火千门乐上元。<span class="科">合</span>歌交和。杯浪传。人生几见月初圆。<span class="科">翦灯介</span>煤频翦。香谩添。金吾无禁且留连。</p>
        
        <p class="白"><span class="科">丑</span>邹兄。求梅公一令。<span class="科">小生</span>正是。梅兄求教。<span class="科">生</span>还是赵兄。<span class="科">净</span>岂敢。<span class="科">生</span>占了。小弟要句诗带个灯字。数着者饮一杯。<span class="科">众</span>愿闻。<span class="科">生</span>小弟说六街灯火半梅花。该邹兄。<span class="科">丑足恭介</span>才子才子。又应时。又有趣。又敬主人。妙妙。<span class="科">生</span>如今赵兄请。<span class="科">净</span>共道春灯胜百花。送梅相公。<span class="科">丑</span>欠好。不该饮。<span class="科">净</span>古诗。<span class="科">丑</span>要说墙壁。<span class="科">生</span>由来月明如白日。共道春灯胜百花。<span class="科">丑</span>真才子。无书不读的。<span class="科">末送酒介丑</span>八分杯。八分杯。<span class="科">净</span>如今该老弟了。<span class="科">小生</span>弟说金灯佛火百轮张。常先生请。<span class="科">丑速饮介小生</span>如今该常先生了。<span class="科">丑拍手顿足介</span>妙妙妙。小弟有一绝好的。该邹兄与梅公饮。<span class="科">净</span>只要一字。<span class="科">丑</span>字儿数着邹兄。意儿赞着梅公。<span class="科">净</span>且说来。<span class="科">丑</span>小弟说个一举首登龙虎榜。登字数着邹兄。意儿却不赞着梅公。<span class="科">净</span>只怕灯边还少火。<span class="科">丑</span>罚一杯。罚一杯。<span class="科">小生</span>我们不该。<span class="科">丑</span>既来则安。<span class="科">生</span>这等赵相公也一杯。<span class="科">末送净酒介众饮介净不饮起步介</span></p>
        
        <p class="曲"><span class="牌">前腔</span><span class="科">净</span>风月陶情。琴樽聚欢。<span class="夹白"><span class="科">拂灯介</span>可恶那火蛾儿。</span>无端抵死趋炎。<span class="夹白"><span class="科">丑扯介</span>不要闲管。且干了这杯。<span class="科">净拂袖速饮介</span></span>汪洋衿度海同宽。卮酒何须鼠辈言。<span class="夹白"><span class="科">丑</span>我是鼠辈。<span class="科">净起看介</span>好灯好灯。<span class="科">合</span></span>鳌山绕。火树联。金莲玉镜互争妍。传柑遍。卜茧悬。芙蓉城阙宴群僊。</p>
        
        <p class="白"><span class="科">丑暗打生臂介</span>这人要使酒了。去罢。<span class="科">生</span>客已骂座。我其绝裾。<span class="科">潜下末</span>梅相公去了。<span class="科">小生</span>怎去了。<span class="科">丑</span>待我送。待我送。<span class="科">净</span>咳。雪水煮豆腐。好不冷淡。<span class="科">丑</span>你便怎么。要打便打了你。<span class="科">小生拦介</span>不要动气。</p>
        
        <p class="曲"><span class="牌">前腔</span><span class="夹白"><span class="科">丑指净介</span>你</span>妄自矜夸。尤人尚谦。<span class="夹白">常把庄子自比。竟不道</span>庄生也说人间。<span class="夹白"><span class="科">净笑介</span>庄子人间世教你势利。<span class="科">丑</span>我势利。我势利。打这狗牛。<span class="科">打介</span></span>打摊黄鹤不须拳。<span class="科">小生拦介丑空踢介</span>鹦鹉洲消一脚穿。<span class="夹白"><span class="科">丑倒介净</span>这厮醉了。且去。明日与他讲。<span class="科">小生</span>正是正是。<span class="科">净</span>多谢了。<span class="科">小生</span>有慢有慢。<span class="科">净下丑</span>赵章。赵章。<span class="科">小生</span>去了。<span class="科">丑</span>他怕我。去了。且饶他。邹兄吃酒。<span class="科">小生</span>请酒。<span class="科">丑饮介合</span></span>歌交和杯浪传。<span class="夹白"><span class="科">小生</span>好月好月。<span class="科">丑</span></span>人生几见月初圆。<span class="夹白"><span class="科">丑吐介小生</span>他醉了。我自进去。当直的。快扶他回罢。<span class="科">下末扶丑丑挣胡唱介</span></span>煤频翦。香谩添。<span class="夹白"><span class="科">末</span>常先生去罢。<span class="科">丑挣唱介</span></span>金吾无禁且留连</p>
        
        <p class="白"><span class="科">醉语介</span>明日拜梅相公。<span class="科">扶下</span></p>
        
        <h2 id=ch6 class="chapter"><span class="出题">第六出　遗笺</span></h2>
        
        <p class="曲"><span class="牌">生查子</span><span class="科">旦上</span>日永绣工余。月满银光莹。<span class="科">小旦上</span>灯火暖烘春。<span class="科">净上</span>夜禁应须纵。</p>
        
        <p class="白"><span class="科">旦</span>玉作芙蓉院院明。博山香度小峥嵘。<span class="科">小旦</span>宝坊月皎龙灯淡紫府风微鹤焰平。小姐。灯市里看灯去。<span class="科">旦</span>乱道。<span class="科">净</span>呀。乡里人都说。儿郎种麦荷锄倦。偷闲且向城中看。小姐怎说乱道。<span class="科">旦</span>这是儿郎话。女子家岂可出游街市。<span class="科">净</span>这等门前去看一看。<span class="科">小旦</span>门前有甚好。<span class="科">净</span>好么。千门月映。九陌灯攒。行歌可听。游妓堪观。岹峣的是峰岭。青翠的是林峦。也有骑鲸李白。也有泛渚张骞。老儿灯连连拜揖马儿灯飞走团团。还有那狮蛮滚戏。鬼判相抟。承竿走马。跃剑跳丸。数不尽繁华种种。说不出奇异般般。小姐。你道这时候呵。谁家见月能闲坐。何处闻灯不去看。<span class="科">小旦</span>何处闻灯不看来。<span class="科">净</span>呸。未曾去看。怎说看来。<span class="科">旦顾小旦介</span>不要理他。自去取卷书来。<span class="科">小旦取介</span>是侯鲭录。<span class="科">旦看介</span>是莺莺传。拿去换一帙来。<span class="科">小旦换介</span>这是金石录。<span class="科">旦</span>这到不曾翫。<span class="科">看介</span>你看赵明诚与李易安。夫妻雅好文墨。收贮琴书古翫。每日煮茶共赏。可谓天伦至乐。欣羡欣羡。<span class="科">掩书叹介净</span>小姐只管看书。如今心焦起来。花园里看看梅花何如。<span class="科">旦</span>有客。怎好去。<span class="科">小旦</span>奴家适在奶奶处。闻说梅公子今夜那家看灯。想不在也。<span class="科">旦</span>敢不真。青娥去打探一回来。<span class="科">净</span>嗄。忙将金锁掣。报道玉人来。<span class="科">下旦起介</span>不觉月又这等高了。</p>
        
        <p class="曲"><span class="牌">一江风</span><span class="科">旦</span>月当空。馥馥香风度。翠袖春寒重。<span class="夹白"><span class="科">叹介小旦</span>小姐。你为何攒着眉儿长叹起来。<span class="科">旦</span></span>惹闲愁难掩双眉。<span class="夹白"><span class="科">小旦</span>小姐钗儿歪了。<span class="科">旦</span>我也</span>懒整钗头凤。<span class="夹白"><span class="科">小旦</span>有何心事。试说何妨。<span class="科">旦</span></span>四并苦难逢。四并苦难逢。红颜多困穷。<span class="夹白">又须知</span>世短浑如梦。</p>
        
        <p class="白">你暂且卷起帘儿。<span class="科">小旦卷介</span></p>
        
        <p class="曲"><span class="牌">前腔</span><span class="科">小旦</span>起帘栊。月朗风清夜。一刻千金重。劝娘行对景逍遥。放下愁千种。<span class="夹白">你</span>玉食锦香丛。玉食锦香丛。荣华谁复同。<span class="夹白">又须知</span>琐琐成何用。</p>
        
        <p class="白"><span class="科">旦</span>我适来偶成一诗。可取纸笔。写与你看。<span class="科">小旦取介</span>纸在此。<span class="科">旦</span>这是幅锦笺。<span class="科">小旦</span>敢问此笺何以锦名。<span class="科">旦</span>锦城薛涛遗制也。<span class="科">小旦</span>元来如此。<span class="科">旦写介念介</span>林圃月华新。花香暗袭人。曲阑闲徙倚。几度自伤神。<span class="科">小旦</span>佳句佳句。<span class="科">旦</span>青娥来了。且袖着。<span class="科">小旦袖介净上</span>花须连夜发。莫待晓风吹。小姐。梅公子不在。快去快去。<span class="科">旦起介</span>青娥。你先走。<span class="科">净</span>我开道。芳春姐。你好扶着小姐。<span class="科">携介</span></p>
        
        <p class="曲"><span class="牌">懒画眉</span><span class="科">旦</span>相携俏俏出闺中。<span class="夹白"><span class="科">净</span>玉照堂去。香雪亭去。<span class="科">旦</span></span>屈曲花岐院院通。<span class="夹白">你看</span>暗香疎影月溶溶。<span class="夹白"><span class="科">小旦</span>小姐。那派都是绿萼梅。<span class="科">旦</span></span>几堆碧雪瑶华莹。<span class="夹白"><span class="科">小旦</span>这两枝杨妃梅。<span class="科">旦</span></span>半醉杨妃脸晕浓。</p>
        
        <p class="白"><span class="科">净</span>阿姐。这叫同心梅。</p>
        
        <p class="曲"><span class="牌">前腔</span><span class="科">小旦看介</span>奇花端的两心同。<span class="夹白"><span class="科">净</span>这是鸳鸯梅。<span class="科">小旦</span></span>巧学鹣鹣翅影重。<span class="夹白"><span class="科">旦</span>这是照水梅。<span class="科">小旦</span></span>低回鉴水暗矜容。<span class="夹白"><span class="科">净</span>这是檀香梅。<span class="科">小旦</span></span>檀心脉脉春偷送。<span class="夹白">行到此处呵。好一似</span>水月孤山冷艳浓。</p>
        
        <p class="白"><span class="科">生暗上</span>眼看人尽醉。却笑独为醒。小生适在邹元虚家赴宴。不意坐逢俗客。逃席而回。你看好明月。好明月。<span class="科">旦</span>呀。早又有落梅了。</p>
        
        <p class="曲"><span class="牌">前腔</span><span class="科">净</span>玉钿零乱笛声中。<span class="科">拂旦衣介</span>轻点春衫破浅红。<span class="夹白">小姐插一枝儿。<span class="科">插介</span></span>淡妆聊拟寿阳宫。清标婉入罗浮梦。<span class="夹白">便</span>铁石心肠兴自浓。</p>
        
        <p class="曲"><span class="牌">前腔</span><span class="夹白"><span class="科">生</span>呀。</span>娇音婉转隔芳丛。<span class="夹白">我且隔着花屏觑他一觑。<span class="科">拂花介</span></span>觑处偏憎花影重。<span class="夹白">好似</span>盈盈出水两芙蓉。临风不觉天香动。<span class="科">闯介</span>顿惹春情似酒浓。</p>
        
        <p class="白"><span class="科">净</span>不要来。有人在此。<span class="科">旦</span>打那厢去罢。径须愁出入。不解辨西东。<span class="科">下遗笺介生</span>他从屏后去了。你看香芬绕径。风韵穿花。好萦系人也。<span class="科">丑上</span>只在此城中。人多不知处。小人接大爷不着。只道在那里看灯。原来回了。如何还不睡。<span class="科">生</span>你听我道。</p>
        
        <p class="曲"><span class="牌">前腔</span><span class="科">生</span>偶从月下畅幽衷。何意僊姝蓦地逢。<span class="夹白"><span class="科">丑</span>有些意儿么。<span class="科">生</span></span>芳屏似隔九疑峰。<span class="夹白"><span class="科">丑</span>几时去了。<span class="科">生</span></span>霎时断却阳台梦。<span class="夹白">只落得</span>香径空迷夕雾浓。</p>
        
        <p class="白"><span class="科">丑</span>生得何如。留他看一看到好。</p>
        
        <p class="落诗"><span class="科">生</span>腰如细柳脸如莲。<br />艳粉红脂映宝钿。<br /><span class="科">丑</span>尽道满城无国色。<br />不知朱户锁婵娟。</p>
        
        <h2 id=ch7 class="chapter"><span class="出题">第七出　寻笺</span></h2>
        
        <p class="白"><span class="科">小旦上</span>春色恼人眠不得。阑干独倚消闲寂。依稀玉漏出花来。<span class="科">内打更介小旦</span>报道三更已将及。呀。笺儿如何不见。想遗在外厢了。此时不寻。倘被人拾去。如何回复小姐。不免唤青娥同去寻了回来。且住。若说笺儿。他怎肯去。只说掉了珠串便了。青娥。青娥。<span class="科">净内应介</span>我要睡。<span class="科">小旦</span>小姐叫快起来。<span class="科">净上</span>来了。来了。<span class="科">小旦</span>哄你。是我叫。<span class="科">净走回小旦扯介</span>好妹子。适来掉了珠串。央你同去寻一寻。<span class="科">净</span>明早罢。<span class="科">小旦</span>明早却不被人拾去。<span class="科">净</span>这等。点着灯去。<span class="科">小旦点灯介</span></p>
        
        <p class="曲"><span class="牌">缕缕金</span><span class="科">合</span>循阑槛。启重门。徐徐还悄悄。慢挨寻。月白芦花隐。莺藏柳荫。明珠何事暗投人。一路无形影。</p>
        
        <p class="白"><span class="科">净</span>一路不见。想掉在园中了。<span class="科">小旦</span>此时人静正好去。<span class="科">净</span>去去去。<span class="科">行介小旦</span>呀。园门锁的。怎么好。<span class="科">净</span>是你娘舅管。怕他。<span class="科">小旦</span>怕他睡了。<span class="科">净</span>待我叫他起来。<span class="科">高叫介</span>张老官。张老官。<span class="科">内应介</span>要怎么。<span class="科">净</span>要园里去。<span class="科">内</span>方才锁的。却不好开。<span class="科">净</span>休恼。是令甥女要去。<span class="科">小旦</span>舅舅。我要去。<span class="科">外上</span>待我来。贱夫美一睡。城上改更筹。<span class="科">见介</span>儿。你到园里做甚。<span class="科">小旦</span>掉了珠串。要去寻。<span class="科">外</span>哈。女子家不务针指女工。惯要看花踏月。如今珠串都没了。此时更深路黑。那里去寻。且自回去。待我明日寻来还你。<span class="科">小旦背介</span>不是珠串。教他怎寻。只得实告罢。<span class="科">转身低云</span>舅舅。不敢相瞒。其实不是珠串。是幅笺儿。<span class="科">净听介</span>呸。我只道珠串。到是甚么纸头。<span class="科">外</span>便是纸头。寻他做甚。<span class="科">小旦</span>有用的。<span class="科">净</span>这么。是那个与你的情书了。<span class="科">小旦打介净</span>园公。你可安置。我自回去也。<span class="科">外</span>正是。正是。闭门不管窗前月。分付梅花自主张。<span class="科">并下小旦</span>他们去了。我也只得回罢。</p>
        
        <p class="曲"><span class="牌">前腔</span>忙归去。路窈冥。孤形随只影。战兢兢。一纸闲愁恨。应沈花径。怕成红叶惹多情。就枕如何寝。</p>
        
        <p class="落诗">满纸春愁墨未干。<br />落花流水杳然去。<br />手拈裙带独徘徊。<br />重门深锁无寻处。</p>
        
        <h2 id=ch8 class="chapter"><span class="出题">第八出　婆奸</span></h2>
        
        <p class="曲"><span class="牌">卜算子</span><span class="科">生上</span>入眼顿薰心。搅梦还惊寝。烟霞泉石旧胸襟。一夜沾脂粉。</p>
        
        <p class="白">浑疑梦里逢。遥遥不相识。幽径还独寻。绿苔见行迹。小生夜来一见娇娃。不觉神魂飘漾。坐卧无聊。已喜天明。不免循彼游踪。寄我神想。<span class="科">步介</span>这是幅锦笺。<span class="科">拾看介</span>呀。原来是首闺情。定是那人所遗也。<span class="科">叹介</span>徒有锦笺传雅抱。恨无红叶报相思。</p>
        
        <p class="曲"><span class="牌">普天乐</span>步香阶。叹苍苔空有莲踪印。雾驾云骈凭谁问。这词笺写尽芳心。转教惹恨消魂。怪只怪屏阴月影。胡遮了花光玉润。难详认。怎能得相傍相亲。谩把娇姿细审。那时方惬我一点幽情。</p>
        
        <p class="白">呀。甚么人来了。</p>
        
        <p class="曲"><span class="牌">普贤歌</span><span class="科">净上</span>终朝东走与西奔。尘满裙裾汗满裈。一套假殷勤。相逢尽故人。要近钱财须吃紧。</p>
        
        <p class="白">老身何老娘便是。那日偶见梅春元。看他性格风流。定然留恋花柳。规模阔拓。决肯撒漫钱财。端的是店里货。两日多事。未去看得他。今日少暇。去走一遭。转湾抹角。此间已是。有人么。<span class="科">外上</span>客来深苑中。犬吠芳林下。老娘何来。<span class="科">净</span>特拜梅相公。<span class="科">外</span>相公在这厢。<span class="科">引见介净</span>穷忙拜迟。<span class="科">生</span>有劳。请坐。<span class="科">净</span>相公。两日何处游耍。</p>
        
        <p class="曲"><span class="牌">刬锹儿</span><span class="科">生</span>孤山闲探梅花信。<span class="夹白"><span class="科">净</span>春事如何。<span class="科">生</span></span>六桥已见柳条青。<span class="夹白"><span class="科">净</span>山水如何。<span class="科">生</span></span>湖波净如镜。峰围翠屏。<span class="夹白"><span class="科">净</span>有游赏的么。<span class="科">生</span></span>野衲游人。水滨林径。樵父渔翁。赓歌相应。</p>
        
        <p class="白"><span class="科">净</span>相公。此时还未好。</p>
        
        <p class="曲"><span class="牌">前腔</span><span class="科">净</span>湖山二月春如锦。杏花风飏酒旗轻。王孙骋金镫。香尘蔽云。<span class="夹白">这不打紧。还有</span>雀舫渔舲。多妆红粉。玉管银筝。繁华相竞。</p>
        
        <p class="白"><span class="科">生</span>元来如此。请问老娘。宅上作何生理。<span class="科">净</span>小儿撑个湖船。老身说头亲事。卖些生活。<span class="科">生</span>如此。小生买妾时。定用相凟了。<span class="科">净</span>当得当得。只怕相公不要一百。<span class="科">出帖介</span>这众安桥冯家的。十六岁了。这褚家堂郎家的。到有十八岁。这三桥址傅家的。也只得十六岁。<span class="科">生</span>到有许多。还问老娘。所卖是珠翠。是宝玉。<span class="科">净</span>都卖些。<span class="科">生</span>老娘既善为媒。又能卖宝。则为蜂媒蝶使。以图金屋玉人。无难矣。<span class="科">净摇手介</span>这不会。这不会。老身专只一味老实。见重于诸宅。若做这样事。还有人相敬。快不要说。快不要说。告退了。<span class="科">生</span>待茶。<span class="科">净</span>又叨茶。<span class="科">复坐介生</span>园公取两杯茶来。<span class="科">外应下净望介</span>相公好不谨饬。常言道。六耳不同谋。三人口一尺。园公在此。只管直说。<span class="科">生</span>取笑。原没甚么。<span class="科">净</span>这风流事何妨。相公。不瞒你说。我乃风月惯家。做媒卖宝皆假糊儿也。倘有高情。当得效力。当得效力。<span class="科">外携茶上</span>涧底松声初罢响。水边云气乍移来。茶在此。<span class="科">净</span>起动你自去。<span class="科">生</span>园公自去罢。<span class="科">外应下净</span>相公快说。省得又有人来。<span class="科">生</span>真没有。<span class="科">净</span>莫非疑我不能干。不是老身夸口。若经我手呵。</p>
        
        <p class="诵"><span class="牌">西江月</span>谩说文君私奔。休夸红拂宵通。点筹帝子也糊涂。愁甚墙高贾午。　　犀炬能招龙女。云梯可下嫦娥。若教南海一经过。哄得观音随我。</p>
        
        <p class="白"><span class="科">生</span>妙哉。妙哉。小生非有他凟。昨因赴宴夜归。花径偶逢二美。不但丰姿冶艳。且有词笺下遗。以是不能忘情。<span class="科">净</span>相公你不知。这是本宅小姐。侍儿芳春。<span class="科">生</span>如此。失言了。<span class="科">净</span>认了真。冷水也没得吞。相公晓得那鸡鸣南山么。<span class="科">生</span>这是齐襄淫乎其妹。怎不晓得。<span class="科">净</span>却元来。况令堂与奶奶不过相交姊妹。佳人难得。请毋自疑。<span class="科">生</span>多谢了。</p>
        
        <p class="曲"><span class="牌">四边静</span><span class="科">生</span>月中人去花阶冷。锦字空牵恨。梦绕武陵春。桃源叹迷径。<span class="科">合</span>巫阳云隐。蓝桥水浸。何幸遇昆仑。蜂媒相好倩。</p>
        
        <p class="曲"><span class="牌">前腔</span><span class="科">净</span>银河远隔无蹊径。牛郎好孤另。管取鹊桥成。鸳鸯两相并。<span class="夹白"><span class="科">合</span>那时节</span>罗帏春稳。绣衾香喷。<span class="夹白">相公。你</span>莫忘魏无知。挥金好相赠。</p>
        
        <p class="白"><span class="科">生</span>得赐周全。自当衔结。但恐无由会晤。莫效殷勤。<span class="科">净</span>要见何难。包得停当便了。<span class="科">生</span>愿闻其旨。<span class="科">净</span>不要忙。且把个扇儿写着那词。待我寻便。引相公进去。假做忘了。竟自出来。看他怎么。便好行事也。<span class="科">生</span>有见有见。<span class="科">净</span>相公。你还未曾细看哩。</p>
        
        <p class="落诗"><span class="科">净</span>娥娥红粉妆。<br />馥馥秋兰芳。<br /><span class="科">生</span>愿得展嬿婉。<br />千载不敢忘。</p>
        
        <h2 id=ch9 class="chapter"><span class="出题">第九出　初晤</span></h2>
        
        <p class="曲"><span class="牌">霜天晓角</span><span class="科">老旦上</span>东风送暖。碧草闲阶满。惆怅良人去远。眼前花事空妍。</p>
        
        <p class="白">莺燕芳菲节。其如离别何。弱女本非男。慰情良胜无。相公出去。止我母子在家。女儿素耽幽寂。另处一室。两日因有义妹之子远来。与他盘桓起了。竟不知孩儿若何。今日得暇。且去看他一看。开门开门。</p>
        
        <p class="曲"><span class="牌">前腔</span><span class="科">旦上</span>幽栖小院。春暖花争艳。<span class="科">小旦上</span>笑杀游蜂舞燕。无端入幕穿帘。</p>
        
        <p class="白"><span class="科">小旦</span>奶奶来了。<span class="科">见介老旦</span>儿两日在此做甚么。<span class="科">旦</span>做此针指。<span class="科">老旦</span>好好。</p>
        
        <p class="曲"><span class="牌">翫仙灯</span><span class="科">净上</span>金屋隐婵娟。<span class="科">生上</span>苦相思无由缱绻。</p>
        
        <p class="白"><span class="科">净</span>梅相公。且喜奶奶正在小姐房中。我和你就到那厢。我先进去。你且站着。我不出来。便叫我一声。自有处也。<span class="科">生应暂下净入见介</span>奶奶。老爷有书回么。</p>
        
        <p class="曲"><span class="牌">桂枝香</span><span class="科">老旦</span>江山遥远。杳无鱼雁。<span class="夹白"><span class="科">净</span>一路平安便好。<span class="科">老旦</span></span>知他安否何如。使我晨昏牵念。<span class="夹白"><span class="科">净</span>老爷去做官。记挂怎么。<span class="科">老旦</span></span>叹蜗角虚名。叹蜗角虚名。令人迷恋。驱驰蹇蹇。<span class="夹白"><span class="科">净</span>老爷一定也想家里。<span class="科">老旦</span></span>两情悬。<span class="夹白"><span class="科">净</span>去有半月了。<span class="科">老旦</span></span>屈指兼旬矣<span class="夹白"><span class="科">净</span>想到任了。<span class="科">老旦</span></span>还应已上官。</p>
        
        <p class="白"><span class="科">生上叫介净</span>呸。忘记了。<span class="科">老旦</span>为何。<span class="科">净</span>梅相公闻小姐书室精雅。幸值奶奶又在。要求一看。我教他站着。待我进禀。谁想竟说起老爷事情。教他候久了。<span class="科">老旦</span>快请进来。<span class="科">旦</span>不稳便。<span class="科">净</span>世谊姊妹。有甚不便。<span class="科">净引生入见介老旦</span>这就是妹子。儿拜了哥哥。<span class="科">生旦见介老旦</span>别时两童稚。及此俱成人。<span class="科">生</span>天长音信断。仰望无由亲。<span class="科">净</span>梅相公。这书室何如。<span class="科">生</span>精雅得紧。<span class="科">净</span>请细看一看。<span class="科">生起看介</span></p>
        
        <p class="曲"><span class="牌">前腔</span><span class="科">生</span>珠帘不卷。罗帐轻褰。迎风一带兰芬。弄日几窠香篆。更花枝绕前。更花枝绕前。锦屏湘簟。瑶琴绡绻总堪怜。恍入天台境。如逢玉洞僊。</p>
        
        <p class="白"><span class="科">净</span>小姐还有许多骨董。相公不曾见哩。<span class="科">生</span>愿借一观。<span class="科">旦</span>没有。<span class="科">老旦</span>胡乱拿几件与哥哥看。<span class="科">旦</span>芳春取几件来。<span class="科">小旦应下取上</span>缥囊披锦绣。翠袖舞琼琚。</p>
        
        <p class="曲"><span class="牌">前腔</span><span class="科">旦</span>愧无奇翫。何胜清鉴。两般商鼎周彝。几帙秦碑汉篆。这玻璃茗瓯这玻璃茗瓯。银潢玉砚。朱文金鉴意堪观。逸少书修禊。王维画辋川。</p>
        
        <p class="白"><span class="科">丑持帖上</span>门有车马客。驾言发故乡。禀相公。有客相访。<span class="科">生</span>回复他去也罢。<span class="科">丑应下生放扇展帖介</span>暂且告别。再当求览。<span class="科">旦</span>多慢了。<span class="科">老旦</span>我也出去。老娘谩坐。<span class="科">净</span>请便请便。<span class="科">老旦</span>匆匆相见又相离。<span class="科">净</span>雾阁云窗岂易窥。<span class="科">生</span>只此神仙对琼圃。何须辙迹向瑶池。<span class="科">老旦生下小旦持扇介</span>这扇梅相公的。到忘了。<span class="科">旦看扇介</span>好异好异。<span class="科">小旦看扇做不语介净</span>阿妹。为何你也呆了。借我看一看。<span class="科">看介</span>人物精制。东西都这般精制。</p>
        
        <p class="曲"><span class="牌">大迓鼓</span><span class="科">净</span>翩翩美少年。衣冠济楚。性格幽闲。<span class="夹白">不要说甚么。你只看他</span>双瞳翦水迎人滟。风流万种笑谈间。何物娇娃。三生有缘。</p>
        
        <p class="白"><span class="科">净</span>老身告退了。坐久谈深。庭花影转。<span class="科">下旦</span>事不关心。关心者乱。如何这诗到在他的扇上。<span class="科">小旦</span>那晚袖着出游。遗失之后。想他拾得。就写在扇上。<span class="科">旦</span>说得好太平话儿。</p>
        
        <p class="曲"><span class="牌">前腔</span><span class="科">旦</span>春愁满锦笺。恁何闲觑。弃掷花前。无情顿惹多情眷。试看彩笔写轻纨。浪语那禁。思之汗沾。</p>
        
        <p class="曲"><span class="牌">前腔</span><span class="科">小旦</span>何云敢弃捐。<span class="夹白">那晚呵。</span>重门闭月。欲觅难前。无端翰墨空濡染<span class="科">笑介</span>笑伊知是阿谁笺。<span class="夹白">小姐不要忙。</span>管效相如。完璧早旋。</p>
        
        <p class="白"><span class="科">旦</span>你就说如何得还。<span class="科">小旦</span>梅公子每常出去。悉把厢房匙钥付我舅舅收执。明日瞷他出去。待我竟自开入。搜取回来。却不是好。<span class="科">旦</span>怕不能如此。<span class="科">长叹介小旦</span>为何烦恼。<span class="科">旦不答介小旦</span>晓得了。</p>
        
        <p class="落诗"><span class="科">小旦</span>只因幽恨在新诗。<br />绿惨双蛾不自持。<br /><span class="科">旦</span>无限春愁莫相问此情惟有落花知。<br /></p>
        
        <h2 id=ch10 class="chapter"><span class="出题">第十出　传私</span></h2>
        
        <p class="曲"><span class="牌">贺圣朝</span><span class="科">生上</span>柳梢无奈啼鸦惊残好梦难摭兰房回首若天涯。客邸倍添嗟。</p>
        
        <p class="白">何殊镜里人。相见不相亲。愿作梁间燕。无由变此身。小生初见小姐未真。意图熟睹片时。少慰怀想。谁知一经近觑。顿惹相思。欲待寻消问息。那得实信真情。妄想送暖偷寒。谁与我传书寄简。好似和针吞却线。系人肠肚刺人心。我想小姐呵。</p>
        
        <p class="曲"><span class="牌">好姐姐</span>芳姿如玉似花。却朱粉天然妖冶。低眉敛衽。羞怯更堪佳。心牵挂。梦魂通昔蓝桥下。烟水茫茫万里赊。</p>
        
        <p class="白"><span class="科">丑上</span>报报。邹相公拉访赵相公。<span class="科">生</span>把门儿锁着。寄匙钥与园公了。随我来。<span class="科">丑</span>理会得。<span class="科">同下</span></p>
        
        <p class="曲"><span class="牌">行香子</span><span class="科">小旦上</span>俏步庭街。怕损苔花。笑重门扃锁空加。帘前惟有鸟雀喳喳。启芸窗。翻蠹简。谩挨查。</p>
        
        <p class="白">今日幸值梅公子出去。且与舅舅取得匙钥。不免开门进去。寻取词笺则个。<span class="科">开介</span>只此一室。与他住着。便觉清趣了多少。</p>
        
        <p class="曲"><span class="牌">好姐姐</span>书斋香笼碧纱。伴几榻清琴古画。胆瓶春水。一枝梅正佳。<span class="夹白"><span class="科">揭帐介</span>这是他卧所了。</span>真幽雅。罗帏香暖春无价。<span class="夹白">只怕你</span>鸳枕人孤愁转加。</p>
        
        <p class="白">试在他书帙中寻一寻。<span class="科">翻书介</span>且喜在这里了。后边写着甚么。<span class="科">念介</span></p>
        
        <p class="诗">字润句清新。幽怀信可人。<br />花前偶相值。无奈日劳神。</p>
        
        <p class="白">元来是和韵。怎好还小姐。罢罢。我自藏着。免得播扬便了。<span class="科">生上</span>相过不相值。兴尽且归来。呀。山馆无人在。重门何事开。<span class="科">见介小旦欲下介</span></p>
        
        <p class="曲"><span class="牌">玉胞肚</span><span class="科">生</span>堪惊堪讶。<span class="科">小旦施礼生答介</span>这相逢醒耶梦耶。<span class="夹白"><span class="科">小旦背介生近介</span>小姐在那里。<span class="科">小旦背答介</span>在绣房中。<span class="科">生</span></span>怅姮娥深锁蟾宫。喜菁女密降香车。<span class="夹白"><span class="科">小旦</span>相公让一让。<span class="科">生</span>怎就要去。<span class="科">愈近介</span></span>须怜聚散似抟沙。不饮空归花也嗟。</p>
        
        <p class="白"><span class="科">生搂介小旦推介</span>有人来。不要这等。<span class="科">生</span>此地有甚人来。<span class="科">小旦</span>隔墙须有耳。窗外岂无人。</p>
        
        <p class="曲"><span class="牌">前腔</span><span class="科">小旦</span>属垣非假。<span class="科">生复搂介小旦挣脱整鬓介</span>莫胡缠钗横鬓斜。<span class="夹白"><span class="科">生</span>姐姐你韫玉须沽。我捐珠奚惜。得垂青盻。愿共白头。<span class="科">小旦</span>说那里话。贱妾呵。</span>居绿衣紫绶难齐。<span class="夹白">相公。你</span>近青蝇白璧须瑕。<span class="夹白"><span class="科">生执小旦衣跪介</span>仆若介此。天神鉴之。<span class="科">小旦跪介</span>君果钟情。妾当留意。须图机密。以俟天缘。<span class="科">生</span>只怕后会难逢。<span class="科">放手同起小旦附耳介</span></span>有缘千里会无差。<span class="夹白"><span class="科">生</span>我其枯鱼也。<span class="科">小旦</span></span>早发还知易萎花。</p>
        
        <p class="白"><span class="科">生</span>既荷重诺。何敢遽强。更有请问。愿求暂停。<span class="科">小旦</span>奥室私语。人来不雅。有话到外厢来。<span class="科">同走介小旦</span>有何见谕。<span class="科">生笑揖介</span></p>
        
        <p class="曲"><span class="牌">前腔</span><span class="科">生</span>望卿陶冶。<span class="夹白"><span class="科">小旦</span>有何使令。<span class="科">生</span></span>觊偷攀梁园艳葩。<span class="夹白"><span class="科">小旦</span>莫非意及小姐乎。相公何兴此念。<span class="科">生</span></span>端为他月径丰神。又找个绣窗清话。<span class="夹白">闪得我</span>梦为蝴蝶也寻花。青鸟难逢祇自嗟。</p>
        
        <p class="曲"><span class="牌">前腔</span><span class="科">小旦笑介</span>须教口哑。我娘行玉莹鲜瑕。<span class="夹白"><span class="科">生</span>他有闺词。我曾见来。<span class="科">小旦</span>这是</span>感孟光获配梁鸿。匪文君觊奔司马。<span class="夹白"><span class="科">生</span>我闻小姐惜花爱月。恐非无情者。<span class="科">小旦</span></span>春花秋月兴虽佳。暮雨朝云怎惹他。</p>
        
        <p class="白"><span class="科">内作犬声介小旦</span>人来了。我去也。</p>
        
        <p class="落诗"><span class="科">小旦</span>与子结绸缪。<br />恩爱两不疑。<br /><span class="科">生</span>佳期怅何许。<br />日夕欢相持。</p>
        
        <h2 id=ch11 class="chapter"><span class="出题">第十一出　诒婚</span></h2>
        
        <p class="曲"><span class="牌">一翦梅</span><span class="科">旦上</span>红窗翠幕晓徐开。日映妆台。春满妆台。<span class="科">小旦上</span>蛾眉淡扫鬓初裁。花压琼钗。香绕琼钗。</p>
        
        <p class="白"><span class="科">旦</span>芳春。今日奶奶往庵中佛会。我和你到门首一送。<span class="科">小旦</span>轿已到。将次起身。请就行。<span class="科">同行介小生急上</span>禀小姐。奶奶行了。<span class="科">旦</span>嗄。<span class="科">小旦</span>云从送夫人。不作从容住。<span class="科">旦</span>你看久矣不行游。门前风景异。<span class="科">小旦</span>便是。<span class="科">旦</span>对门这房子几时造的。<span class="科">小旦</span>方才。<span class="科">旦</span>那厢的酒肆。前日不曾有。<span class="科">小旦</span>新搬来的。<span class="科">内唱介</span>一年春去又是一年秋。哩哩莲花。哩哩莲花。春去秋来几时休。哈哈一么莲花。少年儿郎看看老。哩哩莲花。哩哩莲花。红粉佳人白了头。哈哈一么莲花。<span class="科">旦</span>那里打莲花的叫他来。<span class="科">小旦</span>门上叫那打莲花的来。<span class="科">内叫介净丑应上净</span>莲花才出口。白米要一斗。<span class="科">丑</span>老儿仔细些。里头怕有狗。奶奶。打莲花么。<span class="科">小旦</span>要打。你晓得甚么。<span class="科">净</span>三贞九烈。二十四孝。十二月花名。<span class="科">丑</span>还有新编好姻缘恶姻缘。<span class="科">旦</span>就把新编的唱一唱。<span class="科">净丑</span>嗄。</p>
        
        <p class="曲"><span class="牌">莲花落</span><span class="科">合</span>一年过了一年挨。<span class="科">介</span>日月如梭人老来。<span class="科">介</span>人生在世不干得些快活事。<span class="科">介</span>一旦无常空自哀。<span class="科">介</span>人生在世只有何事最快活。<span class="科">介</span>只有夫妻相得好开怀。<span class="科">介</span>聪明小姐嫁得文才士。<span class="科">介</span>妇随夫唱胜秦台。<span class="科">介</span>赏花酌酒都是寻常事。<span class="科">介</span>咏月吟风实快哉。<span class="科">介</span>尽日欢娱直到晚。<span class="科">介</span>闺门里向有蓬莱。<span class="科">介</span>多少娇娘吃子爹娘赚。<span class="科">介</span>嫁了村牛及俗胎。<span class="科">介</span>不要琴书不要画。<span class="科">介</span>双陆围棋尽撇开。<span class="科">介</span>日图三餐夜一宿。<span class="科">介</span>枕边鼻息似轰雷。<span class="科">介</span>走到人前如木佛。<span class="科">介</span>开得牙关臭杀来。<span class="科">介</span>这样村牛撞着子。<span class="科">介</span>一世为人好苦哉。</p>
        
        <p class="白"><span class="科">介旦</span>叫人打发他罢。<span class="科">小旦分付小生打发介净</span>常舍常用。<span class="科">丑</span>长福消灾。<span class="科">下旦</span>适才所唱。句句真的。</p>
        
        <p class="曲"><span class="牌">啄木儿</span><span class="夹白"><span class="科">旦</span>我</span>听伊言。心暗摧。屈指桃夭几个宜。回文锦半世含嗟断肠吟到老成悲。苏台月伴西施醉。玉关草湿明妃泪。淑女堪求君子谁。</p>
        
        <p class="曲"><span class="牌">前腔</span><span class="科">小旦</span>无稽语。莫浪悲。春到芳菲应满枝。几曾见薰草齐莸。那里是凤鸟随鸡。阿娇金屋元相配。太真玉镜宁无对。<span class="夹白">又不道</span>紫管双双跨凤吹。</p>
        
        <p class="白"><span class="科">净上</span>任智情难察。投机事可谐。我为梅公子百计钻研。争奈柳小姐片言难入。昨闻芳春有言。小姐不是卓文君。颇慕孟德耀。得此心话。已知底蕴。不免将机就机。只说梅郎尚未有亲。哄他一哄。看他如何。<span class="科">见介旦</span>老娘何来<span class="科">净</span>缪平章宅上央我见令表兄。<span class="科">旦</span>为甚么。</p>
        
        <p class="曲"><span class="牌">三段子</span><span class="夹白"><span class="科">净</span>为只为</span>才郎世稀。逞南图翩翩远期。平章见奇。选东床孳孳在伊。<span class="夹白">且好一位小姐。</span>娉婷冶丽堪娱意。<span class="夹白">又好妆奁。</span>繁华侈富真无比。<span class="夹白">这不打紧。</span>更有金钗十二随。</p>
        
        <p class="曲"><span class="牌">前腔</span><span class="科">旦</span>郎年几许。<span class="夹白"><span class="科">净</span>十八岁子。<span class="科">旦</span></span>却缘何家室未宜。<span class="夹白"><span class="科">净</span>想他父母早亡。志专科第。以此羁迟。<span class="科">旦</span></span>娘居那区。<span class="夹白"><span class="科">净</span>在关上。<span class="科">旦</span></span>又何由声闻远驰。<span class="夹白"><span class="科">净</span>这们一位官人。那一处不闻。<span class="科">旦</span></span>独孤伟器真佳婿。蹇修善合非虚誉。<span class="夹白"><span class="科">小旦</span>小姐。端的好头亲事。<span class="科">旦附小旦低唱介</span>这是</span>夙世姻缘怎羡伊。</p>
        
        <p class="白">老娘。你也兴头了。<span class="科">净</span>小姐。我没造化。<span class="科">旦</span>却怎么。</p>
        
        <p class="曲"><span class="牌">归朝欢</span><span class="科">净</span>乔才的。乔才的。抵死执迷。<span class="夹白"><span class="科">旦</span>难道不允。<span class="科">净</span></span>尽唇舌何曾允俞。<span class="夹白"><span class="科">旦</span>为何。<span class="科">净近旦低唱介</span></span>他说道。他说道。丰神才致。须索要悉与娘齐。<span class="夹白"><span class="科">笑介</span>好笑他</span>沟貍妄想天鹅味。<span class="夹白">又不道</span>麻姑岂爪京儿背。<span class="夹白">正是</span>春梦胡遮枉自迷。</p>
        
        <p class="白"><span class="科">内叫云</span>何老娘。有人寻你。<span class="科">净</span>缪家人了。小姐。我去。过日与你细讲。应接无闲暇。徘徊似踯躅。<span class="科">下旦</span>芳春。元来梅家哥哥还不曾有亲。<span class="科">小旦</span>便是。小姐。奴有一言。</p>
        
        <p class="曲"><span class="牌">前腔</span>久欲启。久欲启。恐招罪笞。<span class="夹白"><span class="科">旦</span>有话试说。<span class="科">小旦</span>那梅公子呵。</span>向娘行十分留意。<span class="夹白"><span class="科">旦</span>那有这话。<span class="科">小旦</span></span>锦笺上。锦笺上。和就春词。<span class="科">取囊出笺</span>试阅取方知就里。<span class="夹白"><span class="科">旦看笺掷介</span>狂生。狂生。我岂贾午崔莺乎。<span class="科">小旦拾介</span>小姐误矣。不记乞儿所唱乎。梅公子正</span>孤飞未获和鸣侣。<span class="夹白">小姐。你</span>一枝早择栖迟地。<span class="夹白"><span class="科">旦</span>难道他肯赘异乡。<span class="科">小旦</span></span>达士宁同丘首愚。</p>
        
        <p class="白"><span class="科">旦</span>拿来。<span class="科">小旦送笺介旦复看介</span></p>
        
        <p class="曲"><span class="牌">尾声</span><span class="科">旦</span>却愁不屑桓玄赘。羞杀空将宋玉窥。<span class="科">袖笺介</span>翘首东风付叹吁</p>
        
        <p class="落诗"><span class="科">小旦</span>遥想风流第一人。<br />贾生才调更无论。<br /><span class="科">旦</span>多情却被无情恼。<br />摇荡春心似梦魂。<br /></p>
        
        <h2 id=ch12 class="chapter"><span class="出题">第十二出　醉春</span></h2>
        
        <p class="曲"><span class="牌">山歌</span><span class="科">丑上</span>外六桥了里六桥。千株杨柳万株桃。湖船尽摆子游春酒。客人半载子女多娇。女多娇了女多娇。湖南湖北任逍遥。看看大佛头个眉眼。摸摸长耳相个皮毛。弗管敲坏子林和靖家梅子。啰惜攀折子苏小小大花稍。葛僊翁炼丹井侪来吊吊。钱镠王洗卵池也去撩撩。岳王坟前打打秦桧。金鼓洞口访访牛皋。寻新茶直上龙井。要好水更到虎跑。几十处伽蓝座座参到。五百尊罗汉个个数高。柳洲亭。放鹤亭。湖心亭。冷泉亭。可惜造做子几处。六和塔。雷峰塔。保叔塔。灵鹫塔。恨弗得磕做子一陶。化星纸锭。拜拜先垄。番个攒盒。穿穿断桥。卖酒个以介帮衬。才捉子鲂魮鱼煎燥。求讨个恰介弄巧。只把渔鼓简轻敲。吃得个老人家个个莽莽撞撞。引得个阿妈们越越妖妖娆娆。正叫暖风薰得游人醉。拿子金银河上抛。</p>
        
        <p class="白">自家何老娘的儿子小何便是。撑只湖船为活。老娘蒙柳衙抬举。每到春半。做个西湖主人。请他宅眷。今日又当设酒。不免在此整顿则个。<span class="科">净上</span>湖光山色两清奇。况是梨花酒熟时。整顿兰舟载春去。莫教鸥鹭笑来迟。儿。酒完了。<span class="科">丑</span>完了。只是太盛了。<span class="科">净</span>你不晓得。梅公子心爱柳小姐。求我撮合。代我铺设。慷他人之慨。便盛了些。<span class="科">丑</span>娘。酒便设。只怕奶奶来碍眼。<span class="科">净</span>不妨。但要你帮我一帮。<span class="科">丑</span>用得我着。<span class="科">净</span>听我道。虽云碍眼。自有机心。假饶鬭草。我助寻芳。片片暗投公子。若使催花。你须司鼓。声声扣打夫人。夫人未醉。频把巨觥上寿。小姐倦饮。忙将苦茗解酲。醉的醉。醒的醒。一任行事。绰的绰。觑的觑。怕不关情。儿。你若助娘成得这桩美事。明日领你城隍山上打丁。<span class="科">丑喜打觔斗介净</span>起来。客到了。</p>
        
        <p class="曲"><span class="牌">挂真儿</span><span class="科">老旦上</span>湖上春光晴更好。近西郊游人蚁绕。<span class="科">旦上</span>柳拂香车。花侵绣袄。<span class="科">小旦上</span>报道兰舟已到。</p>
        
        <p class="白"><span class="科">见介丑磕头介净</span>梅公子也来了。</p>
        
        <p class="曲"><span class="牌">七娘子</span><span class="科">生上下马介</span>整衣离玉辔。僊舟缱绻多娇。</p>
        
        <p class="诵"><span class="牌">春光好</span><span class="科">老旦</span>苹叶软。杏花明。画船轻。<span class="科">净</span>双浴鸳鸯出绿汀。棹歌声。　　<span class="科">旦</span>春水无风无浪。<span class="科">小旦</span>春天半雨半晴。<span class="科">生背介</span>红粉相随南浦宴。几含情。</p>
        
        <p class="白"><span class="科">净</span>儿。开船。<span class="科">丑应净送席介</span></p>
        
        <p class="曲"><span class="牌">惜奴娇</span><span class="科">生起众接介</span>画舫兰桡。趁柳眠花笑。载酒逍遥湖山丽。千顷琉璃翠绕。争瞧。宝马交驰。笙歌声拥。玉人多少。<span class="科">合</span>堪骄。罗衣惯惹春风。暗觉花香袅袅。</p>
        
        <p class="白"><span class="科">净</span>求奶奶起一欢头。或掷色投壶。或催花鬭草。乐一乐。<span class="科">老旦</span>催花罢。<span class="科">净</span>取花来。<span class="科">丑</span>花在此。<span class="科">净</span>你去打鼓。<span class="科">丑应打鼓介该老旦饮介丑扯净介</span>明日城隍山上去。<span class="科">净</span>自然。<span class="科">丑打鼓三次介老旦</span>住了。<span class="科">净出席介</span>待我敬一杯。<span class="科">送酒介</span></p>
        
        <p class="曲"><span class="牌">鬭宝蟾</span><span class="科">合</span>芳朝。燕舞莺娇似当歌佐酒款人欢笑。更绿满三堤。齐铺纤草。林表。岧岧金刹标。摇摇青斾招。任游遨。何必问蓬岛瀛洲。方壶员峤。</p>
        
        <p class="白"><span class="科">老旦</span>吃不得了。<span class="科">净</span>那有此话。<span class="科">招丑介丑假忘介净</span>城隍山上去。<span class="科">丑喜捧酒跪献介</span>小人敬奶奶一杯。奶奶千岁。<span class="科">老旦</span>起动你。起来。<span class="科">丑</span>奶奶干了。才敢起来。<span class="科">老旦饮介丑提壶高唱介</span>再斟酒。<span class="科">捧酒跪介</span>双杯敬礼。<span class="科">老旦</span>吃不得了。<span class="科">丑掩口介老旦</span>怎么如此。<span class="科">丑</span>怕奶奶嫌我嘴臭。<span class="科">老旦</span>真吃不得了。<span class="科">丑磕头介净陪跪介老旦扶介净</span>奶奶不饮。定不起来。<span class="科">老旦强饮靠睡介净送生旦酒介</span></p>
        
        <p class="曲"><span class="牌">锦衣香</span><span class="科">合</span>十二桥。花枝好。景堪邀。淹兰棹。一刻千金。且须倾倒。琼卮频洗进香醪。梨花素脸。染就夭桃。更酿成佳抱。喜孜孜顿忘形表。岁月如流逝。及时歌啸。纵看今古。几人不老。</p>
        
        <p class="曲"><span class="牌">浆水令</span><span class="科">旦小旦</span>醉不禁香肩频靠。<span class="科">生净</span>愁无奈绣履难交。<span class="科">各背介</span>殷勤私语两情胶。难遮掩眼角眉梢。<span class="科">复聚介</span>同游赏。同游赏。风光好。<span class="科">各低唱介</span>忡忡心事谁能晓。<span class="科">高唱介</span>舟将集。舟将集。欢呼声绕。争看处。争看处。月儿高。</p>
        
        <p class="曲"><span class="牌">尾声</span><span class="科">合</span>月儿高。花阴绕。<span class="科">各背低唱介</span>只得含情去了。拟把风流梦里招。</p>
        
        <p class="白"><span class="科">丑</span>到了。到了。<span class="科">小旦</span>奶奶去罢。<span class="科">老旦起众散介</span></p>
        
        <p class="落诗"><span class="科">老旦</span>晴风丽日满芳洲。<br /><span class="科">旦</span>锦缆牙樯起白鸥。<br /><span class="科">旦</span>遽惜琼筵欢正洽。<br /><span class="科">生</span>鸟啼花落水空流。</p>
        
        <p class="白"><span class="科">生净吊场介生</span>老娘。巫山在眼。弱水难舟。如之奈何。<span class="科">净</span>烈妇怕闲汉。只少工夫耳。<span class="科">末上</span>手捧一函书。身驰百里道。到此不觉又晚了。你看灯火隔林深。牛羊下山小。呀。堤上的是大爷。<span class="科">见介</span>大爷叩头。<span class="科">生</span>梅盛何来。<span class="科">末</span>薛老爷知大爷在此。着小人来接。<span class="科">净</span>那个薛老爷。<span class="科">生</span>是我岳丈。<span class="科">净</span>呀。我一向说相公不曾有亲。叫盛使不要说便好。<span class="科">生</span>正是。正是。梅盛先到寓所。休得多言。<span class="科">末</span>晓得。<span class="科">下生</span>老娘。岳丈要我回去。怎么好。<span class="科">净</span>这却不干我事。且去安顿盛使。明日又商量。<span class="科">生</span>老娘。只怕</p>
        
        <p class="落诗">明旦非今日。<br />各在天一方。<br /><span class="科">净</span>去去不复道。<br />勿乃太匆忙。</p>
        
        <h2 id=ch13 class="chapter"><span class="出题">第十三出　争馆</span></h2>
        
        <p class="白"><span class="科">末上</span>区区积祖是慈谿。子曰营生半世余。莫道年年常在外。家中从弗有山妻。我岑十四。生靠教书。今年竟失子个馆。咱好咱好。昨日听见姜裁话。个向邹家还未有先生。旧年听我卖葛个何老女。惯向渠家走动。须索寻渠做个荐头。迤逦行来。此间已是。何婆在么。<span class="科">内应介</span>少出就回也。<span class="科">末</span>我便等等。<span class="科">丑上</span>做人切莫做余姚。到处人呼麦粞包。走向东家能迂阔。出来行李自家挑。阿搭汪廿七便是。一向替考替考。书馆都弗寻得。难道今年到自家吃饭。只弗信个向弗知还有时家个学生未读书。只有剃头待诏便晓得。待我去寻个人问问来。呀。个向是何婆家。咱会慈谿岑十四到向坐。一定有耍馆载。等我套套渠看。十四官。<span class="科">末</span>廿七兄。廿七兄。馆事何如。<span class="科">丑</span>我有载。我有载。你咱话。<span class="科">末</span>正向图。<span class="科">丑</span>时家。<span class="科">末低云</span>邹元虚家。<span class="科">丑</span>咱到个向坐。<span class="科">末</span>要央何婆去话。出去未回。只得等等。<span class="科">丑</span>该等。该等。我别子。<span class="科">丑别笑介</span>弗钻弗穴。弗说弗知。元来邹家还未有先生。等我駝些荐馆银。跑去先寻着何婆。弗怕个馆弗是我个。走走。<span class="科">下末</span>弗好载。人心难测。海水难量。汪廿七莫弗未有馆。先去见子何老女。等我跑上去。等我跑上去。<span class="科">下</span></p>
        
        <p class="曲"><span class="牌">字字双</span><span class="科">净上</span>自笑生来假志诚。堪敬。说堪说好口津津。耸听。东家西户尽来寻。鬭请。那知猱爪善刳人。颇狠。</p>
        
        <p class="白">老身何老娘。只为梅公子那事。不知用了多少心思。费了无数力气。事有八九。谁想又起风波。被他丈人要他回去。差人立等。教他无计可施。只得要去。如何是好。<span class="科">叹介</span>刮他的。吃他的。也勾了。他自要去。只索也罢了。<span class="科">丑急上</span>世间无难事。只怕有心人。婆婆。婆婆。<span class="科">净</span>先生少礼。<span class="科">末急上</span>夜眠侵早起。已有弗眠人。婆婆。<span class="科">净</span>先生。先生。<span class="科">末</span>廿七兄。您做耍。<span class="科">丑</span>见见婆婆。<span class="科">末</span>我等久子。让让我。<span class="科">夺介丑</span>见便见。邹家书馆。恰是我个载。<span class="科">末</span>咱是您个。<span class="科">丑出银介</span>您看荐馆银都駝担载。<span class="科">末</span>呀。才话向您就来跄。<span class="科">丑</span>弗羞。您晓耍教法教书。<span class="科">末</span>我教法绝妙。<span class="科">丑</span>您话。您话。<span class="科">末</span>我么。生书定教百遍。写字弗怕手酸。朱笔钱。烂指头弗要半个。定学酒。准准倒赔几钱。从弗回家过夏。解馆直到煞年。自幼荤酒弗吃。更以极好供看。<span class="科">净</span>果然好。<span class="科">丑</span>颓渠自个乡教来。我自举业方家。<span class="科">净</span>愿闻。<span class="科">末</span>您话。您话。<span class="科">丑</span>我么。后场选得绝妙。大题做过数千。夜磨子自我个长技。日里教耍希罕。见饭饱自我个家传。弗吃荤直耍。不但弗去过夏。亦且弗去过年。个还弗打紧。东家一有些讼事。駝担衣巾就去向渠见官。<span class="科">净</span>汪先生更好。<span class="科">末</span>老娘。渠五钱。我便五钱三厘。弗托放海青作当。<span class="科">脱衣介净</span>不像样。请穿了。<span class="科">穿衣介丑</span>我贽见书帕都奉老娘便载。<span class="科">净</span>请问二位要荐那家的馆。<span class="科">末丑</span>邹元虚家个。<span class="科">净背介</span>元来邹家未有先生。我何不荐了梅公子。且问个仔细。计较起来。<span class="科">转身介</span>邹家已有了先生了。<span class="科">丑</span>邹家先生是个余姚人。有子好馆。弗来载。<span class="科">净复背介</span>是买卖了。待说个谎撇了他。便好行事。<span class="科">转身介</span>邹家因那先生不来。又另请了<span class="科">丑</span>请子时侬。</p>
        
        <p class="曲"><span class="牌">驻云飞</span><span class="科">净</span>吴下梅生。<span class="夹白"><span class="科">末</span>曾送关么。<span class="科">净</span></span>书币朝来早已呈。<span class="夹白"><span class="科">丑</span>颓旧先生前日才辞。咱就介快。<span class="科">净</span></span>信宿奚云近。<span class="夹白"><span class="科">末</span>耍一脉。<span class="科">净</span></span>年雅非他并。<span class="夹白"><span class="科">丑</span>嗄。年家多少束修。<span class="科">净</span>嗏。</span>公冶作修金。<span class="夹白"><span class="科">末</span>咦。五十两。<span class="科">丑</span>还有节仪。<span class="科">净</span></span>礼仪无论。<span class="夹白"><span class="科">末</span>拜从么。<span class="科">净</span></span>貌若年均。友谊相资问。<span class="夹白"><span class="科">丑</span>邹老先生只怕弗喜。<span class="科">净</span></span>若论严君素所钦。<span class="夹白"><span class="科">末</span>毕竟也有时个荐。<span class="科">净</span>怎么没有。</span>更有常君力赞成。</p>
        
        <p class="白"><span class="科">丑</span>常个弗是常伯醒。<span class="科">净</span>正是。正是。</p>
        
        <p class="曲"><span class="牌">前腔</span><span class="夹白"><span class="科">丑</span>哈。</span>个个奸民。您做帮闲荐耍人。<span class="夹白">明绝我个衣饭。</span>与您何雠衅。使我无投奔。<span class="夹白"><span class="科">末</span>个馆夺去再无载。<span class="科">丑</span>嗏。</span>匡去画门神。<span class="夹白">再弗</span>凿些坑泞。<span class="夹白">常伯醒。我</span>戏娘虾蟆。狗也弗射您。<span class="夹白">我定用打渠。<span class="科">净</span>您单身怎好打他。<span class="科">丑</span>我有人。我有人。</span>皮匠裁缝我至亲。解匠堪舆我近邻。</p>
        
        <p class="白"><span class="科">末</span>咱到请个大呆子。<span class="科">丑</span>正是。</p>
        
        <p class="曲"><span class="牌">前腔</span><span class="夹白"><span class="科">末</span>哈。</span>耍个聪明。头发空心定白丁。<span class="夹白"><span class="科">净</span>他中了。<span class="科">末</span></span>渠侬虽侥幸。我也弗让恁。<span class="夹白">嗏。老娘。</span>弗是我施呈。<span class="夹白">乡里乡间。个星尚书阁老</span>时弗识认。<span class="夹白">个贼卵戏个</span>咱介搂搜。寻着常伯醒。<span class="夹白">我告子渠。<span class="科">净</span>你有甚势告他。<span class="科">末</span>您弗识</span>府学先生我表兄。按院差公我舍甥。</p>
        
        <p class="白"><span class="科">丑</span>宛其死矣。若之何其。<span class="科">末</span>我求蒙童。安用文之。<span class="科">下净笑介</span>凑巧凑巧。天作之合。邹公子与梅公子元是相好朋友。邹老爷与薛老爷又是契厚同年。竟教邹公子请了梅公子。教邹老爷写书回了薛老爷。岂不妙哉。岂不妙哉。只是怠慢了这两个先生。也罢。等他要卖活海菜。与他寻个好主顾便了。<span class="科">下</span></p>
        
        <h2 id=ch14 class="chapter"><span class="出题">第十四出　怨寡</span></h2>
        
        <p class="曲"><span class="牌">锁柳烟</span><span class="科">小旦上</span>锦绣香寒。铅黄妆浅。永守青灯缟幔。几把菱花偷展。谁适为容。枉有修眉娇面。</p>
        
        <p class="白">流水终年不向西。何堪尽日闭香闺。无情最是枝头鸟。不管人愁只管啼。奴家迺庄寓言之女陈以训之妻也。年甫二旬。寡经三载。苦守冰霜之操。久无风月之怀。但此春日融和。闺帏寂寞。甚难消遣。坐来不觉闷倦。欲待少睡片时。不免叫婆儿出来分付一声。婆儿那里。<span class="科">净应上</span>来了。来了。又麻又瞎又跎背。夜叉见我都缩退。一生惟得妒妇欢。留我房中免费嘴。娘有何分付。<span class="科">小旦</span>我身子不快。欲睡片时。你可站立外厢。休得放人惊动。<span class="科">净</span>理会得。<span class="科">小旦睡介</span></p>
        
        <p class="曲"><span class="牌">海棠春</span><span class="科">老旦上</span>盆镜聊裁鬟髻。绳枢仅锁风烟。</p>
        
        <p class="白">妾乃常伯醒之妻也。夫有刘伶之癖。家无陶令之储。粉黛慵施。布荆是饰。即今春光已半。香愿未还。不是蹉跎。实缘空乏。近闻陈宅大娘广放课钱。不免与他称贷几文。了却心愿。又作区处。迤逦行来。此间已是。不免迳入则个。<span class="科">见净介净摇手拦介老旦</span>烦对大娘说一声。<span class="科">净低云</span>鹧鸪啼。行不得。<span class="科">老旦</span>却怎么。<span class="科">净</span>睡在那里。打觉了要狗头狗拳捶棒。<span class="科">老旦</span>这又怎说<span class="科">净</span>狗头狗脑。拳捶捧打。<span class="科">老旦</span>嗄。这们一位好大娘。到利害。<span class="科">净</span>休说起。休说起。他狐狸粉饰。豺狼性气。<span class="科">老旦</span>官人在日。也忍他气了。<span class="科">净</span>当初一味撚酸。擂椒主翁。如今专事凶残。安排奴婢。<span class="科">老旦</span>当初官人也出去耍耍么。<span class="科">净敲胸介</span>我那官人呵。虽云巨室宦家。少年标致。何曾见个舞妓歌童。那里偷得丫头妇女。<span class="科">老旦</span>却怎么。<span class="科">净</span>家主公若望外厢走走。就说你去闝小娘括小官。抓得他七损八伤。侍女们略把头来梳梳。便道你要傲老公引家主。打得个十生九死。<span class="科">老旦</span>这们亏这些妾怎过了。<span class="科">净飏小指介</span>这些竖八么。岂但入了苦门。分明堕在狱底。一日三餐淡饭。并没盐酱下喉。终年五夜孤眠。那有老公着体。<span class="科">老旦</span>官人怎这等怕他。<span class="科">净</span>怎么。小则哭哭啼啼。大则跌家打事。轻则逐嘴擂拳。甚则上绳落水。铁好汉当不得这样揩磨。活菩萨怎忍得那般呕气。所以呜呼哀哉。做了九泉怨鬼。如今侍妾们都嫁了丈夫。捉对成双。独留他做个孤孀。清灰冷土。<span class="科">老旦</span>小小年纪。亏他守。<span class="科">净</span>看他要做文君。怕玷声名。欲效共姜。难禁情思。终朝拍枕搥床。镇日长吁短气。<span class="科">老旦</span>好苦。好苦。<span class="科">净</span>常娘子。若不教他这们。天也没有了主意。<span class="科">小旦</span>婆儿那里。<span class="科">净慌介</span>在这里。在这里。常娘子要见。候着一会了。<span class="科">小旦</span>请进来。<span class="科">净请老旦见介下老旦</span>大娘一位在此。只怕寂寞。怎得个女伴儿便好。</p>
        
        <p class="曲"><span class="牌">解三酲</span><span class="科">小旦</span>冷清清谁来为伴。闷恹恹惟寄高眠。<span class="夹白">日里不打紧。</span>孤帏梦断灯影暗。真个是夜如年。<span class="夹白">愁</span>看夕月窥香兽。恼听春风叫纸鸢。深嗟怨。<span class="夹白"><span class="科">老旦</span>大娘怨着甚么。<span class="科">小旦</span>我怨只怨</span>无端任性。琴瑟乖愆。</p>
        
        <p class="白"><span class="科">老旦</span>大娘。你没丈夫的固是苦。我有丈夫的又是苦。<span class="科">小旦</span>常娘子。你苦甚来。</p>
        
        <p class="曲"><span class="牌">前腔</span><span class="科">老旦</span>有良人日图沈湎。几曾肯顾着家缘。<span class="夹白"><span class="科">小旦</span>日常怎过。<span class="科">老旦</span></span>垄薪井汲聊自遣。真个是类无天。<span class="夹白"><span class="科">小旦</span>如此春光。曾出去耍子么。<span class="科">老旦</span></span>湖头欲结看花侣。囊底愁无挂杖钱。深嗟怨。<span class="夹白"><span class="科">小旦</span>你怨甚么。<span class="科">老旦</span>我怨只怨</span>生当偃蹇。许配腌臜。</p>
        
        <p class="白"><span class="科">老旦</span>大娘。此来别无话说。欲去进香。苦无盘费。特与大娘移借少许。息当照例奉偿。<span class="科">小旦</span>我也要去。没个伴儿。打身不动。你既有愿。同去何如。<span class="科">老旦</span>当得奉陪。<span class="科">小旦</span>几时去。<span class="科">老旦</span>打点十五日去。不知尊意何如。<span class="科">小旦</span>就如此。白金一两。少助香烛之需。若要衣饰。任意来取。<span class="科">老旦</span>多谢。多谢。</p>
        
        <p class="落诗"><span class="科">老旦</span>枯鳞易为水。<br />贫士易为施。<br /><span class="科">小旦</span>愚者爱惜费。<br />春风能几时。</p>
        
        <h2 id=ch15 class="chapter"><span class="出题">第十五出　进香</span></h2>
        
        <p class="曲"><span class="牌">佛偈</span><span class="科">净上</span>和尚生来也是个人。怎教欲火便离身。色空空色能参透。便是灵山活世尊。南无金刚王菩萨摩诃萨。</p>
        
        <p class="白">自家非别。天竺寺一个五戒是也。靠着龙天福荫。吃好穿好。不在话下。更喜居住名山古刹。烧香女子。往过来续。看之不足。用之有余。好快活。好快活。连日有些小恙。不能走动。今日稍可。且往殿上走一遭。呀。南房师弟也来了。</p>
        
        <p class="曲"><span class="牌">前腔</span><span class="科">丑上</span>俏丽娘娘入寺门。道人和尚尽来跟。<span class="科">做手势介</span>这丢若肯轻轻舍。何必斋僧与诵经。南无救苦王菩萨摩诃萨。</p>
        
        <p class="白">师兄稽首。<span class="科">净</span>师弟少礼。<span class="科">丑</span>师兄。如何几日不见。<span class="科">净</span>有病。<span class="科">丑</span>怎么样起。<span class="科">净</span>只为烧香这些妖娆。日日诱我眼闝。那宵不觉火动。手铳放了七遭。<span class="科">丑</span>色欲过度了。<span class="科">净</span>便是。梦遗白浊俱发。腰疼脚软难熬。<span class="科">丑</span>如今好了么。<span class="科">净</span>当我调理不过。<span class="科">丑</span>却怎么。<span class="科">净</span>希酥的狗肉乱超。<span class="科">丑</span>苟得其养。<span class="科">净</span>你一向好么。<span class="科">丑</span>说不得。近日有些干结不通。<span class="科">净</span>好了么。<span class="科">丑</span>其实亏了师公。<span class="科">净</span>怎到亏他。<span class="科">丑</span>他道服药不如针灸。与我干了一夜南风。真个十分爽利。蛔虫也落出了一综。<span class="科">净</span>平复了么。<span class="科">丑</span>如今略觉有些不谨。撒屁便要出恭。<span class="科">净</span>宽则得众。<span class="科">丑</span>休取笑。今日天气好。烧香的必多。怎么看才痛快。<span class="科">净</span>我没甚么。挨去与他们忏悔详签便了。但不知师弟有甚高见。<span class="科">丑</span>师兄。我也不会忏悔详签。只拿个木椽假做布施。拦住他看看便了。<span class="科">净</span>更好。更好。<span class="科">丑</span>啊呀。我又要出恭了。<span class="科">净</span>快去就来。<span class="科">丑下净笑介</span>有这等事。我为手铳弄酸。他因窟臀受累。和尚不是好人。真是色中饿鬼。呀。香客来了。<span class="科">整衣念佛拱立介</span></p>
        
        <p class="曲"><span class="牌">驻马听</span><span class="科">生内唱上</span>夹道岑阴。<span class="科">小生内接上</span>松桧冥冥湿翠冷。<span class="科">生</span>遥看辉辉宝刹。隐隐朱门。<span class="科">丑上</span>烨烨金身。<span class="科">合</span>嵯峨高阁梵钟鸣。深沉古殿禅灯映。清净无尘。莲台历遍。此犹增胜。</p>
        
        <p class="白"><span class="科">净</span>列位稽首。<span class="科">众</span>师父少礼。<span class="科">净</span>常先生。这是邹大爷。<span class="科">丑</span>正是。<span class="科">净</span>此间。<span class="科">丑</span>吴下梅春元相公。<span class="科">净</span>久仰久仰。小房待茶。<span class="科">生小生</span>茶到不劳。有甚胜概。指教一指教。<span class="科">净</span>有有。那里大悲泉。如意池。那里是流虹涧。金佛桥。后边还有白云堂。乳窦峰。俱可随喜。常先生。你陪一陪。小僧煮茗以待。<span class="科">丑</span>使得使得。好山行恐尽。<span class="科">生小生</span>流水语还迟。<span class="科">下</span></p>
        
        <p class="曲"><span class="牌">似娘儿</span><span class="科">小旦老旦外同上小旦</span>无限惜春情。携伴侣山寺闲行。<span class="科">老旦外</span>鸣泉十里涵松影。佛庐鳞次。游人接踵。满目芳尘。</p>
        
        <p class="白"><span class="科">净</span>阿弥陀佛。通诚忏悔。<span class="科">外</span>有劳有劳。<span class="科">净</span>上了香烛。待我来。<span class="科">外上香烛介</span></p>
        
        <p class="曲"><span class="牌">一封书</span><span class="科">净</span>名香宝烛并。素麸盘壮面觔。金钱几陌文。更清茶和菓品。惟愿慈悲来受领。剩的收来赏道人。<span class="科">合</span>拜殷勤。乞垂矜。保取康宁福寿增。</p>
        
        <p class="曲"><span class="牌">前腔</span><span class="科">小旦</span>家乡世武林。度年华甫二旬。良人叹早倾。历三春日泪零。自想当年多罪行。勉向今生种善因。<span class="科">合</span>拜殷勤。乞垂矜。保取康宁福寿增。</p>
        
        <p class="曲"><span class="牌">前腔</span><span class="科">老旦</span>如来鉴悃诚。叩香台岁岁心。<span class="夹白">只因贫乏。</span>因循向此晨。献幡幢愧未能。何得脱离生老病。惟愿常依佛法僧。<span class="科">合</span>拜殷勤。乞垂矜。保取康宁福寿增。</p>
        
        <p class="白"><span class="科">净</span>求签。<span class="科">外</span>不要。<span class="科">小旦</span>送些香钱与那长老。<span class="科">外应送介净</span>承布施了。那边十八尊罗汉。这边是五十三参。随喜一随喜。<span class="科">外</span>起动起动。<span class="科">看介</span>师父。有香客来了。<span class="科">净急趋出迎介</span></p>
        
        <p class="曲"><span class="牌">皂罗袍</span><span class="科">生小生丑上</span>洞壑峰岩历尽。喜形堪济胜。梵宇重登。飘飘烟霭若氤氲。纷纷游女皆红粉。<span class="夹白"><span class="科">丑</span>你看。前边那个好似</span>临风弱柳。温柔可亲。<span class="夹白">后边这个好似</span>隔年老酒。清佳可斟。<span class="夹白"><span class="科">小旦遮扇介</span>一伙秀才来了。佛后去避他一避。<span class="科">老旦</span>我们那天杀的也在里头。<span class="科">丑</span>他们那边去了。我们抄转去。抄转去。<span class="科">生小生</span>不可不可。<span class="科">丑</span>有何不可</span>逢花须折宁辞逊。</p>
        
        <p class="白"><span class="科">抄介外</span>常先生不要如此。你们大娘在这里。<span class="科">丑转介</span>呀栀子抹屁股。黄孔黄孔。果然是我浑家。换了妆饰。一时不认得了。<span class="科">净</span>常先生。你终朝入寺寻春。<span class="科">丑</span>谁知逢了细君。<span class="科">小生</span>我不淫人妻女。<span class="科">生</span>妻女定不淫人。<span class="科">净</span>小房献茶。<span class="科">生众下</span></p>
        
        <p class="曲"><span class="牌">前腔</span><span class="科">小旦</span>扇底偷睛细审。看文魔年少。无限风情。<span class="科">老旦</span>桃花两脸笑生春。瘦腰一捻浑如沈。<span class="夹白"><span class="科">小旦</span>你还不见</span>乌纱笼鬓。幽兰内簪。薄罗适体。郁金暗薰。<span class="科">背介</span>从今顿惹相思病。</p>
        
        <p class="白"><span class="科">小旦众欲下丑扮和尚持木椽急上</span>阿弥陀佛。本山重修大雄宝殿。缺少物料工食。不拘多少。随意发心。布施一布施。<span class="科">小旦</span>管事的。与他五钱银。写根桁条。<span class="科">外写介丑</span>舍一倍时还十倍。明中舍去暗中来。后面娘娘也施一施。<span class="科">外</span>就是一家。<span class="科">丑</span>公修公德。婆修婆德。<span class="科">小旦</span>再称一钱银与常娘子。写根椽木。<span class="科">外应又写介小旦</span>如今那里去好。<span class="科">老旦</span>南山极乐庵清趣得紧。又都是女师父。大娘去随喜一随喜。<span class="科">小旦</span>也好。打轿极乐庵去。<span class="科">外应分付介丑</span>阿弥陀佛。承布施了。<span class="科">小旦</span>不要谢。</p>
        
        <p class="落诗"><span class="科">外</span>有福须修福。<br /><span class="科">小旦老旦</span>无缘强结缘。<span class="科">先下</span><br /><span class="科">丑</span>我要看看面。<br />何曾化木椽。<span class="科">掷木下</span></p>
        
        <h2 id=ch16 class="chapter"><span class="出题">第十六出　阅录</span></h2>
        
        <p class="曲"><span class="牌">天下乐</span><span class="科">旦上</span>春来些事萦心境。朱颜褪。喜今日眉峰少整。无限惜花情。试向林园寻问。</p>
        
        <p class="白">梅郎足称佳士。未聘委是机缘。古人云。一双两美。所至愿也。以此奴家深欲与彼亲昵。动彼求配。又恐他不久将归。空成画饼。心如籓羝。日抱恹恹。近得邹公子留彼讲学。事可徐图。未必非天作之合。可喜可喜。如今春光将暮。花事渐阑。趁此胜日好怀。且向园中一步。侍儿们那里。<span class="科">小旦上</span>柳垂金屋暖。<span class="科">净妆白眉秃髻上</span>花发玉楼香。<span class="科">见介旦</span>青娥。怎么眉上都是粉。<span class="科">净</span>有出典的。<span class="科">旦</span>却月眉。拂云眉。鸳鸯眉。远山眉。垂珠眉。分稍眉。涵烟眉。倒晕眉。甚么出典。<span class="科">净</span>道白眉最良。<span class="科">旦</span>鬼话。<span class="科">小旦捻净髻介</span>那髻儿一发挽这一丢。<span class="科">净</span>也有出典。<span class="科">小旦</span>望僊髻。迎春髻。参鸾髻。回鹄髻。同心髻。堕马髻。步摇髻。坐愁髻。又出甚典。<span class="科">净</span>是不屑髭也。<span class="科">小旦</span>满口胡柴。<span class="科">旦</span>随我园里去来。<span class="科">小旦净应介</span></p>
        
        <p class="曲"><span class="牌">望吾乡</span><span class="科">旦</span>日暖风轻。罗衣初试春。<span class="夹白"><span class="科">小旦</span>久不出游。又早春残了。</span>落花点点胭脂冷。<span class="科">净</span>垂柳丝丝金粉褪。<span class="科">旦</span>转眼韶光尽。<span class="夹白"><span class="科">净</span>小姐。你金莲窄窄。玉步恐艰。坐一坐何如。<span class="科">旦</span>且到前面去坐。<span class="科">合</span></span>穿芳径。绕翠屏。<span class="夹白"><span class="科">净</span>去讨个盒子来。<span class="科">旦</span></span>清赏聊酬兴。<span class="科">旦</span></p>
        
        <p class="白">行到水穷处。坐看云起时。<span class="科">坐介净</span>阿姊。我和你寻东西耍子。<span class="科">小旦</span>甚么便好。<span class="科">净</span>无如鬭百草。赌取凤凰钗。<span class="科">作拾草介旦起介</span>池南步步罢。</p>
        
        <p class="曲"><span class="牌">前腔</span><span class="科">小旦</span>水转林深。<span class="夹白"><span class="科">内叫卖花介净</span>呀。</span>卖花何处声。<span class="科">旦</span>隔林啼鸟如相问。<span class="夹白">前面林子里摇摇曳曳的是甚么。<span class="科">净远望拂介</span></span>当路游丝浑不定。<span class="夹白"><span class="科">小旦望介</span>元来是</span>风弄秋千影。<span class="夹白"><span class="科">旦</span>好天气。<span class="科">合</span></span>珠盈斛。金等身。难买三春胜。</p>
        
        <p class="白"><span class="科">丑持书上</span>我做家人绝妙。挑灰担粪不要。残羹汁水乱餔。捧着书儿闲跳。<span class="科">摆介净</span>狗的油。小姐在高处摆舍子。<span class="科">丑遍揖介旦</span>手中何书。<span class="科">丑</span>大爷的同年录。<span class="科">旦</span>接他来看。<span class="科">小旦接书递旦介净扑蝶介</span>蝴蝶。蝴蝶。<span class="科">丑</span>飞。飞。飞上金花枝叶。<span class="科">同扑下旦阅介</span>梅家哥哥原来中第五。<span class="科">小旦</span>便是。<span class="科">旦</span>呀。他聘薛氏了。<span class="科">掷书介</span></p>
        
        <p class="曲"><span class="牌">二犯傍妆台</span><span class="科">旦</span>阅此顿消魂宋弘未识。徒抱女萝情。朝和暮。成画饼。秦与晋。属他人。自怜蕙质闺中秀。肯学桃花墙外春。<span class="科">合</span>秦楼凤杳。阳台梦沈。琐窗应积断肠吟。</p>
        
        <p class="曲"><span class="牌">前腔</span><span class="科">小旦</span>兔狐同类自关情。秋波偷拭。难禁泪珠零。苹藻愿。知已谬。箕箒计。信空盟。<span class="夹白">有日</span>桃花落尽刘郎去。寂寞僊源无奈春。<span class="科">合前旦作倚小旦肩介</span></p>
        
        <p class="白">青娥进去。<span class="科">扶下净上</span>攀花趁蝶出墙头。明日花疎蝶也愁。<span class="科">丑上</span>无路从容陪笑语。教人相忆几时休。<span class="科">拦介净</span>走开。小姐那里。<span class="科">丑</span>这里。这里。那里。那里。<span class="科">跪介净</span>要舍子。<span class="科">丑</span>白赏赏。<span class="科">净打噉诨下</span></p>
        
        <h2 id=ch17 class="chapter"><span class="出题">第十七出　闻讣</span></h2>
        
        <p class="曲"><span class="牌">步步娇</span><span class="科">生上</span>镜花水月难凭取。空惹愁千缕。情踪似可疑。芳昼兰闺。何事深深闭。晤处笑言稀。含羞抱郁俄惊去。</p>
        
        <p class="白">咫尺不相见。便同天一涯。何必隔关山。乃言相别离。小生与小姐深怀眷慕。幸共盘桓。将谓西厢风月。不独张君瑞矣。奈旬日以来。重门静掩。踪迹罕窥。间与相逢。又多趋避。若抱嫌疑自远。略无词色相加。不知为着甚的。小姐。小姐。我和你</p>
        
        <p class="曲"><span class="牌">前腔</span>花前月下追随几。何复生疑忌。转展自寻思。<span class="夹白">莫不是</span>萋菲潜滋。白地生离异。欲诉苦无岐。<span class="夹白">好一似</span>奇葩正吐遭风雨。</p>
        
        <p class="曲"><span class="牌">不是路</span><span class="科">外上</span>汗湿征衣。百里关河晓夜驰。忙来至。东床闻讣莫悲啼。<span class="科">生</span>顿惊疑。<span class="夹白">你</span>浑身缟素缘何事。<span class="夹白">莫不是</span>不测风云太岳颓。<span class="科">外</span>非关是。花飞玉碎佳人逝。特令报启。特令报启。</p>
        
        <p class="曲"><span class="牌">前腔</span><span class="科">生</span>闻说魂飞。难禁滂沱泪雨垂。三生契。一朝瓦解竟成非。<span class="科">老旦上</span>出香闺。忽闻林馆人如沸。<span class="夹白">呀。</span>何事儿郎恁惨凄。<span class="科">生</span>听相启。<span class="夹白">我</span>瑶琴未鼓朱弦敝。伤悲五内。伤悲五内。</p>
        
        <p class="白"><span class="科">老旦</span>这亲事聘下几年了。</p>
        
        <p class="曲"><span class="牌">园林好</span><span class="科">生</span>下荆钗三年有奇。<span class="夹白"><span class="科">老旦</span>人物何如。<span class="科">生</span></span>怅玉貌无由一觑。<span class="夹白">我便回</span>纸上遗容空对。<span class="科">合</span>肠痛结。泪交垂。肠痛结。泪交垂。</p>
        
        <p class="曲"><span class="牌">前腔</span><span class="科">外</span>叹亡人娇容丽姿。兰和蕙幽娴怎比。<span class="夹白">今虽死呵。</span>玉质如生堪异。<span class="夹白">相公。你要一见。</span>忙拜别。赋归兮。忙拜别。赋归兮。<span class="科">生拜老旦介</span></p>
        
        <p class="曲"><span class="牌">江儿水</span><span class="科">生</span>拜别登程去。<span class="夹白"><span class="科">老旦</span>天色晚了。<span class="科">生</span></span>征帆趁月归。吴山越水愁无际。阳关回首人千里。一时何忍轻抛弃。不觉徬徨如醉。<span class="科">内鸟啼介</span>恼杀啼规。花底频催不住。</p>
        
        <p class="曲"><span class="牌">前腔</span><span class="科">老旦</span>才得相亲聚。那堪又别离。<span class="夹白">院公。</span>长途风雨勤遮庇。<span class="夹白">儿。</span>任教悲痛成何济。且来寄乐佳山水。莫使愁烦自毁。<span class="科">合</span>恼杀啼规。花底频催不住。</p>
        
        <p class="白"><span class="科">丑挑行李上</span>摇摇征旆动离情。<span class="科">生</span>欲别还留未忍行。<span class="科">老旦</span>多少泪珠无限恨。<span class="科">生</span>寒禽野水共纵横。<span class="科">生</span>愚甥还要别别妹子。<span class="科">老旦</span>他卧病。不劳了。<span class="科">生</span>姨娘请进罢。<span class="科">老旦应下生</span>行李前去。<span class="科">丑外下小旦急上</span>今朝此从别。何日还相遇。梅相公去了。<span class="科">生</span>我正要见你。</p>
        
        <p class="曲"><span class="牌">五供养</span><span class="科">生</span>闺中何意。半道荆蓁。情隔云泥。<span class="夹白">我</span>樗材宜弃置。<span class="夹白">他</span>秀色忍暌违。<span class="夹白">日来</span>餐忘寝废。历尽相思滋味。<span class="夹白">今日将去。</span>匆匆无纸笔。凭卿传语。<span class="夹白">多拜上小姐。<span class="科">合</span></span>莫负初心。好图连理。</p>
        
        <p class="曲"><span class="牌">前腔</span><span class="夹白"><span class="科">小旦</span>相公。你</span>风流高致。<span class="夹白">我小姐</span>愿结同心。百载相依。<span class="夹白">那日见了相公同年录。</span>赤绳知已系。青眼料何为。<span class="夹白">以此遂不敢相近。虽然</span>心儿难置。几个黄昏憔悴。闻君当此变。沾沾私喜。</p>
        
        <p class="白">相公。<span class="科">合前</span></p>
        
        <p class="曲"><span class="牌">川拨棹</span><span class="科">生</span>聆卿谕。这其间始自知。今日里白首堪期。今日里白首堪期。喜殷殷二美俱。<span class="夹白"><span class="科">小旦</span>不可心变。<span class="科">生合</span></span>愿伊行好自持。又何须多自疑</p>
        
        <p class="曲"><span class="牌">前腔</span><span class="科">小旦</span>留难住。问重来复几时。我待个骥尾蝇随。我待个骥尾蝇随。玉环盟死肯渝。</p>
        
        <p class="白"><span class="科">生</span>姐姐不要哄我。<span class="科">小旦合前</span></p>
        
        <p class="曲"><span class="牌">尾声</span><span class="科">生</span>重来仍恐多推避。枉自奔驰劳敝。<span class="科">小旦附耳介</span>管取欢娱不负伊。</p>
        
        <p class="落诗"><span class="科">生</span>花开只恐看来迟。<br />芳草无情人自迷。<br /><span class="科">小旦</span>报答春光知有处。<br />海鸥何事更相疑。</p>
        
        <h2 id=ch18 class="chapter"><span class="出题">第十八出　重晤</span></h2>
        
        <p class="曲"><span class="牌">逍遥乐</span><span class="科">旦上</span>残暑日炎炎。一雨凉风盈枕簟。浑如千里故人旋。<span class="科">小旦上</span>莎蛩唧唧。络纬嘶嘶。梧叶翩翩。</p>
        
        <p class="白"><span class="科">旦</span>红藕香残玉簟秋。<span class="科">小旦</span>眼穿肠断为牵牛。<span class="科">旦</span>常疑好事成虚事。<span class="科">小旦</span>两点春山满镜愁。<span class="科">旦</span>芳春。梅生一去两月。音信杳然。如今天气渐凉。不知他尚想来否。<span class="科">小旦</span>昨宵梦见他来。小姐今恰说起。敢是来也。<span class="科">旦</span>我尝梦见。那里得来。正是梦好偏无准。情多惯惹愁。</p>
        
        <p class="曲"><span class="牌">二郎神</span><span class="科">旦</span>愁无限。叹别离更沈鱼雁。笑语分明频梦感。觉来依旧。人儿远隔吴天。<span class="夹白">我</span>金钏潜松罗带缓。害相思怎能排遣。<span class="夹白"><span class="科">小旦</span>他便不来。一定遣人来求亲。<span class="科">旦背介合</span></span>这姻缘。又未知此生信否团圆。</p>
        
        <p class="白"><span class="科">旦</span>他别时有甚说来。</p>
        
        <p class="曲"><span class="牌">前腔</span><span class="夹白"><span class="科">小旦</span>他</span>曾言。萧条旅邸有谁相念。枉自驱驰成底干。<span class="夹白"><span class="科">旦</span>这般说敢还恨我。<span class="科">小旦</span></span>乡园久滞。应知此恨犹然。花柳心情偏易染。怕如今迷春别院。<span class="夹白"><span class="科">旦</span>亲也未必来求了。<span class="科">小旦背介合</span></span>这姻缘。又未知此生信否团圆。</p>
        
        <p class="白"><span class="科">净上</span>珍簟回烦暑。层轩引早凉。一向怕热。不曾走动。今日喜凉。且往柳衙里走一遭。<span class="科">入见介净</span>热毒失候。<span class="科">旦</span>请坐看茶。<span class="科">小旦应下净坐介</span>奶奶不在。<span class="科">旦</span>庄子上去了。<span class="科">净附近低问云</span>梅相公有信么。<span class="科">旦</span>没有。<span class="科">净</span>哈。我要到他家。缺少盘费。不得去怎好。<span class="科">旦</span>去做甚么。<span class="科">净</span>做媒。<span class="科">旦</span>那边好少做媒的。<span class="科">净</span>他前日哄我不曾有亲。教我走得苦。如今断了弦。这媒怕不是我做。<span class="科">旦</span>还是那家。<span class="科">净笑介</span>远不远千里。近只在目前。<span class="科">旦转头不应介净</span>呀。能长大了。还害羞。古人说得好。得意一人。是谓永毕。失意一人。是谓永讫。天日在上。我为小姐这亲。日夜挂心。小姐如何到不留念。<span class="科">旦</span>教我怎生留念<span class="科">净</span>女大须嫁。奶奶少不得把小姐许一家。如梅相公这们一个官人。实是千中拣一的。小姐若肯放些温存与他。他定抵死相求。难道奶奶不许。<span class="科">旦</span>他也未必来了。<span class="科">内打明锣介净</span>外厢卖卦的过。待我问他一卦。不来只得到他家里去。<span class="科">旦</span>茶来了。<span class="科">净</span>去去来。行人断消息。访卜就君平。<span class="科">下小旦上</span>别后无限情。相逢一时说。小姐。梅相公来了。<span class="科">旦</span>何老娘还在么。<span class="科">小旦</span>往后门去了。</p>
        
        <p class="曲"><span class="牌">桃李争放</span><span class="科">生上</span>风月一腔。图书几卷。重向钱塘寻翫。</p>
        
        <p class="白"><span class="科">见介旦</span>哥哥。无端一别。又经两月。<span class="科">生</span>妹子。我秣马重羁。百周千折。<span class="科">坐介</span></p>
        
        <p class="曲"><span class="牌">集贤宾</span><span class="夹白"><span class="科">旦</span>你</span>匆匆闻讣归故苑。卧疴失侍离筵。<span class="夹白"><span class="科">生</span>好说。<span class="科">旦</span>别来呵。</span>落月屋梁空自感。望江树暮云遮遍<span class="夹白"><span class="科">生</span>有劳挂怀。<span class="科">旦</span>哥哥。你</span>鸾胶应得早续了谁家姻眷。<span class="夹白"><span class="科">生</span>呀。芳春姐难道不曾对贤妹说来。妹子。你要知我心迹。且看容颜。<span class="科">旦</span>你</span>容瘦减。这敢是蓬窗劳倦。</p>
        
        <p class="曲"><span class="牌">前腔</span><span class="科">生</span>别来蓂荚知再换。一宵何啻三年。<span class="夹白"><span class="科">旦</span>这们怎不来。<span class="科">生</span></span>霪雨骄阳车马限。恨不能离魂缱绻。<span class="夹白"><span class="科">旦</span>怕不能常似今日。<span class="科">生</span>我</span>兼金比志。任百炼怎能更变。<span class="夹白"><span class="科">旦</span>兄果如此。妾亦非有胸无心者。<span class="科">生</span>小生岂不知你</span>容瘦减。难道是绣房劳倦。</p>
        
        <p class="白"><span class="科">丑扮尼姑外挑担随上丑</span>滤泉澄葛粉。洗手摘藤花。在此等罢。<span class="科">外</span>嗄。<span class="科">丑入见介</span>地藏生辰。修斋礼诵。山肴少奉。伏乞笑留。<span class="科">旦</span>多谢。收了。<span class="科">小旦收介丑</span>还要陈宅去。不坐了。<span class="科">旦</span>上覆佛太。<span class="科">丑</span>承上覆。<span class="科">旦</span>芳春送师伯。<span class="科">小旦应介丑暗指生介</span>这是何人。<span class="科">小旦</span>梅举人相公。与小姐嫡表姊妹。<span class="科">丑</span>虽云姊妹。恰是夫妻。<span class="科">小旦</span>说那话。<span class="科">丑摇头介</span>不要口硬。连你跷蹊。<span class="科">诨下生遍看介</span>这纱厨想是贤妹的卧所了。<span class="科">旦</span>便是。<span class="科">同入生掩门介</span></p>
        
        <p class="曲"><span class="牌">猫儿坠</span><span class="科">生</span>纱厨轻掩。凝望碧于烟。茉蔾香浮枕簟前。幽寻到此恍游僊。<span class="科">揖介</span>矜怜。得遂欢娱。镂腑铭肝。</p>
        
        <p class="曲"><span class="牌">前腔</span><span class="科">旦</span>四知堪畏。六礼尚空言。造次如何拟合欢。奇花休作等闲看。<span class="科">旦欲下生拦介旦</span>矜怜。得惠完名。镂腑铭肝。</p>
        
        <p class="白"><span class="科">生搂介旦</span>丫鬟那里。<span class="科">内应生放介旦整衣介净上</span>不须愁未济。早已演同人。梅相公来了。才去问卦。说目下就到。果然好卦好卦。呀。小姐如何有些怒意。我晓得梅相公一定有些不尊重了。小姐。罢罢。</p>
        
        <p class="曲"><span class="牌">尾声</span><span class="科">净</span>少年情性多无检。看花枝蜂迷蝶恋。<span class="夹白">相公。你也休性急。有日里</span>花烛迎僊入洞天。</p>
        
        <p class="白"><span class="科">旦</span>老娘外厢说一声。收拾园亭。安顿行李。<span class="科">净</span>小姐。我道你怪他不尽。</p>
        
        <p class="落诗"><span class="科">生</span>杨柳风多不自持。<br /><span class="科">净</span>和鸣双凤喜来仪。<br /><span class="科">旦</span>由来人事何常定。<br /><span class="科">生净</span>意气相倾山可移。</p>
        
        <h2 id=ch19 class="chapter"><span class="出题">第十九出　协计</span></h2>
        
        <p class="曲"><span class="牌">浪淘沙</span><span class="科">老旦上</span>清净是菩提。爱染难离。蒸沙为饭饭终非。暮鼓晨钟勤忏悔。怎免阿鼻。</p>
        
        <p class="白">贫尼极乐庵庵主是也。这庵是柳衙香火祠。衙内有故。便与他礼诵祈申。刮些斋施。今日中秋。明日既望。连值小姐与奶奶诞日。早已摆下庆生道场。着徒弟了缘。去请他母子。如何还不见来。<span class="科">丑上</span>草长山路狭。花积野坛深。覆师父。小姐少顷便到。奶奶待明日来。<span class="科">老旦</span>晓得了。<span class="科">丑</span>还有禀上。弟子前日说那柳小姐的事情。师父道我又造口业。方才弟子在外厢来。见何老娘恰在观音殿祈签。被我背地听他通诚。梅举人柳小姐目下成得事。许我二十金。上得手么。师父好生意。<span class="科">老旦</span>有这等话。你且禁声。待我打坐着。他定来央我详签。我自有处。<span class="科">丑应介净上</span>登登石磴何时尽。决决溪泉到处闻。风动叶声山犬吠。几家松火隔秋云。<span class="科">敲门介丑开接介净</span>佛太在么。<span class="科">丑</span>入定在那里。<span class="科">净</span>放参一参。<span class="科">丑</span>当得。<span class="科">击磬介老旦念佛起介</span>呀。何老娘。我正要见你。<span class="科">净</span>为何。<span class="科">老旦</span>我方打坐。观音菩萨差善才接引我去。说你作事不良。要遣韦驮尊者拿金刚杵打你头颅做七磈。<span class="科">净捧头介</span>为甚的。<span class="科">老旦</span>心上自想。<span class="科">净</span>没想处。<span class="科">老旦笑介</span>你认得梅举人么。<span class="科">净磕头介</span>救苦救难。救苦救难。<span class="科">老旦</span>起来。我与你许了百觔灯油。一领红袍。也罢了。<span class="科">净谢介</span>起动佛太。只出不起怎好。<span class="科">老旦</span>呀。菩萨说他们许你二十金。<span class="科">净掩老旦口介</span>口轻些。怕得不成的苦哩。祈一签在此。烦看一看。<span class="科">老旦</span>伤财重难。<span class="科">丑</span>你细说来。待家师与菩萨讨个方便门儿与他。<span class="科">净附耳介</span>有意了。只不肯如此。为之奈何。<span class="科">老旦</span>不打紧。在我身上。</p>
        
        <p class="曲"><span class="牌">剔银灯</span><span class="科">净</span>久闻师慈悲为施。敢相凟风情月思。愿将金手提沦滞。整法舟蓝桥普济。<span class="夹白"><span class="科">老旦</span>不用叮咛。<span class="科">合</span></span>应知六出计奇。看鸾凤和鸣并栖。</p>
        
        <p class="白"><span class="科">净</span>不要有口无心。</p>
        
        <p class="曲"><span class="牌">前腔</span><span class="科">老旦</span>蒙委托劳当记取。笑河间终须易志。旃林管把阳台砌。问红娘优婆刹女。<span class="科">合前老旦</span></p>
        
        <p class="白">谢仪均剖。</p>
        
        <p class="曲"><span class="牌">前腔</span><span class="科">丑</span>揣家师神通罕比。又何愁携云握雨。黄金肯布祗园地。管配合善才龙女。<span class="科">合前老旦</span></p>
        
        <p class="白">快去候他来。今晚就与他停当罢。<span class="科">净</span>就去。就去。<span class="科">下丑</span>师父。你怎包得他。<span class="科">老旦</span>我有蒙汗药。吃了就昏迷了。<span class="科">丑</span>便是梁山泊伙中常用的。苏来恼怎么。<span class="科">老旦</span>还有梵天咒念了。凭你贞洁。也就乱了。<span class="科">丑</span>便是摩登女摄阿难的。这们陈大娘深慕梅举人。闻知那小姐事情。今日要来看他。一齐打发他何如。<span class="科">老旦</span>陈大娘虽佳。有了柳小姐还要他。且放下别寻个主儿罢。<span class="科">丑</span>阿弥陀佛。这悟门是蒲团上打通的。<span class="科">净扮尼姑上</span>云生客到侵衣湿。花落僧禅覆地多。禀师父。柳小姐到了。<span class="科">老旦</span>快吹打。<span class="科">众尼吹打介</span></p>
        
        <p class="曲"><span class="牌">翫僊灯</span><span class="科">旦上</span>旛影飏林端。钟磬涌花宫不远。</p>
        
        <p class="白"><span class="科">众接介老旦</span>荷驻鱼轩。愿添鹤算。<span class="科">旦</span>自惭蒲质。妄蹑莲台。<span class="科">老旦</span>请礼佛。<span class="科">旦拜介</span></p>
        
        <p class="曲"><span class="牌">黄莺儿</span><span class="科">旦</span>稽首向金僊。愿慈悲降法筵。日当初度宣洪典。<span class="科">丑点烛介旦捻香介</span>香灯并燃。<span class="夹白"><span class="科">丑</span>挂旛了。<span class="科">旦</span></span>旛幢并悬。父忧母难时增感。<span class="科">拜介</span>展微虔。灵通昭祐。五福二人骈。</p>
        
        <p class="白"><span class="科">众吹打介净</span>陈大娘来了。</p>
        
        <p class="曲"><span class="牌">翫僊灯</span><span class="科">小旦上</span>一径竹松寒。朱户敞香云缭乱。</p>
        
        <p class="白"><span class="科">众</span>先参佛。</p>
        
        <p class="曲"><span class="牌">黄莺儿</span><span class="科">小旦</span>谒圣礼应先。把沈檀宝鼎燃。<span class="夹白"><span class="科">老旦</span>大娘有甚心愿。<span class="科">小旦</span></span>心中有愿惟慈鉴。<span class="夹白"><span class="科">看旦介</span>这还是</span>嫦娥降天。龙姬出渊。瞥然见处堪惊眼。<span class="夹白"><span class="科">老旦</span>请再拜一拜。<span class="科">小旦拜介</span></span>展微虔。灵通昭祐。五福一身骈。</p>
        
        <p class="白"><span class="科">老旦</span>请相见。<span class="科">见介小旦</span>此位就是柳宅小姐。<span class="科">旦</span>不敢。<span class="科">小旦</span>久闻殊丽。言不虚传。<span class="科">旦</span>不敢仰攀。幸兹俯接。<span class="科">众见介老旦</span>请同静室中待茶。<span class="科">小旦</span>尚有事。小姐先请。<span class="科">净</span>我陪大娘。<span class="科">旦</span>占了。法雨晴飞去。<span class="科">老旦丑</span>天花画下来。<span class="科">下小旦</span>师弟。这小姐果是生得好。</p>
        
        <p class="曲"><span class="牌">簇御林</span><span class="夹白"><span class="科">小旦</span>我看他</span>堆花脸。削玉肩。语生香。步展妍。浅颦微哂情无限。蕴风流绣榜元应占。<span class="夹白">前日你们师父说的有么。<span class="科">净</span>不晓得。只是这们一位小姐。那个不爱。<span class="科">合</span></span>谩猜嫌。何论年少。我见且犹怜。</p>
        
        <p class="曲"><span class="牌">前腔</span><span class="夹白"><span class="科">净</span>不但标致。真个是</span>针锋绝。翰墨隽。谙丝桐。博简篇。兰心蕙性偏娇婉。<span class="夹白">还有个侍儿呵。</span>习文词不独康成擅。<span class="科">合前小旦</span></p>
        
        <p class="白">我去了。</p>
        
        <p class="曲"><span class="牌">尾声</span><span class="夹白"><span class="科">净</span>呀。大娘。你</span>何闻何见忙来转。<span class="夹白"><span class="科">小旦背介</span>我</span>形秽羞临珠玉前。<span class="夹白"><span class="科">转身介</span>家中有事。<span class="科">净</span></span>欲献茶瓜尚未然。</p>
        
        <p class="白"><span class="科">小旦</span>这次来罢。</p>
        
        <p class="落诗"><span class="科">小旦</span>自比泉下泥。<br />相思亦何为。<br /><span class="科">净</span>茫茫欲归去。<br />万恨在蛾眉。</p>
        
        <h2 id=ch20 class="chapter"><span class="出题">第二十出　尼奸</span></h2>
        
        <p class="白"><span class="科">老旦上</span>曲径通幽处。禅房花木深。<span class="科">旦上</span>山光悦鸟性。潭影空人心。这里静室。<span class="科">老旦</span>是奶奶明日来。<span class="科">旦</span>明日。<span class="科">老旦</span>芳春姐。<span class="科">旦</span>随后到也。<span class="科">老旦指介</span>小姐卧所在这厢。阿姊们在那厢。<span class="科">旦</span>起动。</p>
        
        <p class="曲"><span class="牌">风马儿</span><span class="科">小旦上</span>林径逶迤。隐精庐云封幽邃。</p>
        
        <p class="白"><span class="科">见介老旦</span>正在此动问。<span class="科">小旦</span>多蒙垂念。<span class="科">老旦</span>阿姊陪小姐在房中坐。我去去来。<span class="科">旦</span>请便。<span class="科">老旦</span>偏陪了。<span class="科">下</span></p>
        
        <p class="曲"><span class="牌">绣带儿</span><span class="夹白"><span class="科">旦</span>芳春。你看</span>山房净纤尘不至。自是一般风趣。试看他纸帐梅花。不减我绣褥芙蕖。偏宜。蒲团木榻湘竹几。闲赏翫顿添情思。<span class="科">合</span>推窗处。松月离离。香馥郁。风弄岩头桂树。</p>
        
        <p class="白"><span class="科">丑捧茶上</span>松户有佳期。香茶慰所思。<span class="科">末扮金甲神上击番茶介下丑</span>呀。药在里头。番了如何好。省得师父骂。背他侵些白汤。不效不干我事。<span class="科">下</span></p>
        
        <p class="曲"><span class="牌">前腔</span><span class="科">小旦</span>幽居。木石拥泉声不住。时有灵禽偶语。分明是福地洞天。说甚么金谷瑶池。栖迟。瓦炉夜静燃柏子。恁清绝疑非尘世。<span class="科">合前丑复捧茶上</span></p>
        
        <p class="白">茶在此。<span class="科">旦小旦</span>起动。<span class="科">生上</span>欲赴桑间约。来寻梁下期。<span class="科">丑拦介</span>且慢些。</p>
        
        <p class="曲"><span class="牌">狮子序</span><span class="夹白"><span class="科">生</span>我</span>中热难自持。<span class="科">丑扯生退介</span>急遽还愁犯玉威。潜身松牖下。<span class="科">窥介</span>细细偷窥。真个是千娇百媚。<span class="夹白"><span class="科">旦饮茶介生</span>看他</span>抚茶瓯。<span class="科">小旦挑灯介生</span>挑灯烬。<span class="科">旦凭几介生</span>凭几席。<span class="夹白"><span class="科">旦</span>如何倦怠起来。<span class="科">生</span></span>几番私语。分明玉树傍着琼枝。<span class="科">生丑作潜听介</span></p>
        
        <p class="曲"><span class="牌">降黄龙</span><span class="科">旦</span>睡思迷离。<span class="夹白"><span class="科">小旦</span>待奴拂席。小姐安置。<span class="科">旦</span></span>谩整衾裯。好收簪珥。<span class="夹白">本待要睡。</span>山窗良夜。忍辜负明月清辉。<span class="夹白">呀。</span>堪奇。<span class="夹白"><span class="科">小旦</span>却怎么。<span class="科">旦</span></span>心儿摇曳。猛可的如醉如痴。且待我和衣隐几。偃息须臾。<span class="科">凭几介</span></p>
        
        <p class="曲"><span class="牌">前腔</span><span class="夹白"><span class="科">小旦</span>有些寒思。</span>依稀。寒粟生肌。<span class="夹白">想</span>秋入银屏。露凝雕砌。<span class="夹白">怎么也觉倦怠。</span>神昏意懒。似柔条着雨欹垂。支颐。阑杆频倚。做不得爱月眠迟。<span class="夹白">小姐。</span>也待我偷安一瞬。共尔徘徊。</p>
        
        <p class="白"><span class="科">小旦下老旦上</span>半偈初传法。中峰又掩扉。事体怎么。<span class="科">丑</span>都不做声了。<span class="科">老旦</span>这等送相公进去。待我念起咒来。<span class="科">丑应介老旦念咒介</span></p>
        
        <p class="曲"><span class="牌">前腔</span><span class="科">生</span>前趋。<span class="夹白"><span class="科">丑</span>小姐还坐着哩。<span class="科">生</span></span>应到华胥。<span class="夹白">你看他</span>凤眼微含。蝉鬟低曳。<span class="夹白">更那</span>香腮枕腕。好一似藕上芙蕖。<span class="科">丑扯生低云</span>须知。云云雨雨。可怜他嫩蕊娇枝。必索用轻轻软软。款款徐徐。<span class="科">生狎旦闪介旦醒介丑急扯老旦同下</span></p>
        
        <p class="曲"><span class="牌">前腔</span><span class="科">旦</span>惊疑。<span class="夹白">还应是</span>梦结魂离。<span class="夹白"><span class="科">生见介</span>妹子休惊动。我实在此。<span class="科">旦</span>哥哥。你</span>径路何媒。<span class="夹白"><span class="科">生笑介</span>自有来处。<span class="科">旦</span>难道是</span>御风插翅。<span class="夹白"><span class="科">生</span>虽非插翅御风。实无知者。<span class="科">旦</span></span>冰霜自比。怎管他鱼鸟难窥。<span class="科">生</span>休迷。良辰难遇。况为伊历尽崎岖。趁今宵好相倾倒。莫更躇蹰。<span class="科">生搂介旦拂衣介</span></p>
        
        <p class="曲"><span class="牌">扑灯蛾</span><span class="科">旦</span>君心何太痴。君心何太痴。越礼奚端始。韫匵匪沽名。期将完璧归子也。<span class="夹白">你看</span>桑间濮上。迄今千古尚贻讥。<span class="夹白"><span class="科">生</span>罢罢。</span>想驽骀难当雅意。<span class="夹白"><span class="科">走介旦</span>那里去。<span class="科">生</span></span>趁重湖秋水。管取葬微躯。</p>
        
        <p class="白"><span class="科">旦</span>好好要学那自经沟渎的。</p>
        
        <p class="曲"><span class="牌">前腔</span><span class="夹白"><span class="科">生</span>我</span>矢从沟渎归。矢从沟渎归。<span class="夹白"><span class="科">旦扯介</span>难道官也不要做了。<span class="科">生</span></span>名利如尘腻。<span class="夹白">好恨你</span>夜深豺虎径。立地驱人归去也。<span class="夹白"><span class="科">旦笑介</span>何尝教你去。<span class="科">生</span>不去终不然</span>披蓑卧月。<span class="夹白">和那</span>薰笼斜倚待鸣鸡。<span class="科">旦</span>笑狂狙孳孳渴睡。<span class="夹白">拿着灯随我来。<span class="科">生携灯介</span>那里去。<span class="科">旦</span>来么。</span>有安身佳处。<span class="科">推介</span>付你好支持。</p>
        
        <p class="白"><span class="科">作掩门介下生拽介</span>怎到反关我在此。<span class="科">小旦上</span>呀。相公何来。<span class="科">生</span>小姐送我来。却又反锁门儿去了。</p>
        
        <p class="曲"><span class="牌">衮遍</span><span class="夹白"><span class="科">小旦</span>小姐小姐。你</span>素将玉杵祈。素将玉杵祈。番做金蝉计。<span class="夹白"><span class="科">生</span>姐姐。你须怜我。休学那小姐。<span class="科">小旦</span></span>蒲柳微姿。敢与松筠比。<span class="夹白">相公。我虽是</span>借春花蕊。解馋滋味。也须知。未曾惯。风和雨。</p>
        
        <p class="白"><span class="科">生携小旦欲下丑潜上小旦闪介</span>窗外甚么。</p>
        
        <p class="曲"><span class="牌">前腔</span><span class="科">生</span>月明花影移。月明花影移。夜久重门闭。好整衾帏。早赴阳台会。<span class="夹白"><span class="科">小旦</span>他日休忘此时。<span class="科">生</span></span>海山堪誓。天神鉴取。<span class="夹白">不要说姐姐。就是小姐的贤德。我</span>口儿言。心儿印。难忘已。</p>
        
        <p class="白"><span class="科">并下丑低叫介</span>师父。师父。<span class="科">老旦上</span>怎么了。<span class="科">丑</span>毕竟不谐到作成了芳春姐。<span class="科">老旦</span>有这等事。不但贞洁。又且贤慧。难得难得。<span class="科">丑</span>师父。那小姐莫不是</p>
        
        <p class="曲"><span class="牌">尾声</span>割恩箝口谋深秘。<span class="夹白"><span class="科">老旦</span>那有此话。<span class="科">丑</span>这等那芳春姐好造化。<span class="科">老旦</span>自古道</span>佐酒得尝也非戏。<span class="夹白"><span class="科">丑</span>师父。只是你的咒欠灵。<span class="科">老旦</span>哎。又不道</span>心正何愁着鬼迷。</p>
        
        <p class="白"><span class="科">丑</span>我想他们此时呵。</p>
        
        <p class="落诗">男颜欣欣女颜悦。<br />惆怅只愁明日别。<br /><span class="科">老旦</span>无情何事管多情。<br /><span class="科">丑</span>流荡此心难共说。</p>
        
        <h2 id=ch21 class="chapter"><span class="出题">第二十一出　泛月</span></h2>
        
        <p class="曲"><span class="牌">秋夜月</span><span class="科">净上</span>善运筹。论赏当居首。赖得韩彭任功狗。欲将袖手观成否。怕覆水怎收。怕覆水怎收。</p>
        
        <p class="白">老身端为梅郎一事。竟夕不能贴席。欲待入庵探听。奶奶又到。怕惹出事来。不免在此站着。等个庵里人来。问他下落。进去未迟。呀。道犹未了。庵主来了。</p>
        
        <p class="曲"><span class="牌">前腔</span><span class="科">老旦上</span>意气投。境僻机缘偶。合向罗帏成凤友。却教带月闲游走。有甚么兴头。有甚么兴头。</p>
        
        <p class="白"><span class="科">见介净</span>佛太。停当了么。<span class="科">老旦</span>不要说起。女娘经了无数。那曾见这小姐。一发教人上不得涯。<span class="科">净</span>这等毕竟休了。<span class="科">老旦</span>不要忙。还有生意。小姐虽无云雨之情。甚有山水之兴。今晚要去泛月。已着人到宅上叫船去了。梅相公复到小庵。待我留他同去。常言道。煨得热烙。怕不火着。<span class="科">净</span>奶奶要看施食。不去。梅相公怎好去。<span class="科">老旦</span>不妨。只说要到那里赴宴。附舟渡湖便了。<span class="科">净</span>妙妙妙。天既生瑜何生亮。<span class="科">老旦</span>不要闲说。我与你好去陪着奶奶。<span class="科">净</span>正是。正是。<span class="科">同下</span></p>
        
        <p class="曲"><span class="牌">金鸡叫</span><span class="科">旦小旦上</span>夜色澄清时候。碧宇霞消。湖山增秀。谁把玉盘悬岸柳。华彩飞霑。冷光莹透。</p>
        
        <p class="白"><span class="科">旦</span>月上了。如何船尚不来。<span class="科">小旦</span>想就到也。<span class="科">净换扮上</span>山明疑有雪。岸白不关沙。船到了。<span class="科">旦</span>师兄。为何去了这一会。<span class="科">净</span>途中闻一异事。顺便去看了一看。<span class="科">旦</span>看甚么。<span class="科">净</span>昨日那陈大娘回家自尽了。<span class="科">小旦</span>为何。<span class="科">净</span>连他家里也不知。<span class="科">旦</span>可怜。可怜。<span class="科">净</span>奶奶着弟子相陪小姐。<span class="科">旦</span>多谢。<span class="科">净</span>梅相公要到柳州亭赴宴。奶奶分付带他一带。<span class="科">小旦</span>要去。教他快来。<span class="科">净</span>来了。</p>
        
        <p class="曲"><span class="牌">宝鼎现</span><span class="科">生上</span>漫愁水月难捞。行看十分圆就。</p>
        
        <p class="白">贤妹。附一附舟。<span class="科">旦</span>哥哥请。</p>
        
        <p class="诵"><span class="牌">南乡子</span><span class="科">生</span>玉宇无尘。<span class="科">旦</span>松挂月高僧院深。<span class="科">小旦</span>浮萍断处见山影。<span class="科">净</span>光练净。<span class="科">生</span>冷浸佳人淡脂粉。</p>
        
        <p class="白"><span class="科">净</span>小何搀跳。<span class="科">丑上</span>来了。来了。棹穿江底月。翻破水中天。<span class="科">搀跳介</span>照上。<span class="科">众下船介净</span>柳州亭去。</p>
        
        <p class="曲"><span class="牌">梁州序</span><span class="科">生</span>银蟾初满。金飚微透。此夜秋光平剖。清辉掩映。笑看形影难丢。<span class="夹白"><span class="科">旦</span>好山水。<span class="科">生</span></span>最喜湖澄眼色。山学眉修。<span class="夹白"><span class="科">小旦</span>桂花香了。<span class="科">生</span></span>风引天香满。<span class="夹白"><span class="科">旦</span>卷上了帘儿。<span class="科">众卷介净潜下生</span></span>钩帘凝赏处。思悠悠。璧月金波并作秋。<span class="夹白"><span class="科">旦</span>师兄怎不见。<span class="科">小旦</span>后边去睡了。<span class="科">生</span>到知趣。<span class="科">合</span></span>四美具。三人偶。把茶瓯香鼎闲消受。问尘世几曾有。</p>
        
        <p class="白"><span class="科">丑</span>柳州亭了。<span class="科">生</span>不消上岸。<span class="科">旦</span>要到那里。<span class="科">生</span>蓝桥。<span class="科">旦笑介</span>你也不渴了。<span class="科">小旦</span>转船。<span class="科">丑转介</span></p>
        
        <p class="曲"><span class="牌">前腔</span><span class="科">旦</span>舟回柳岸。月当蓬牖。相对恍疑白昼。漱冰濯雪。何方尚有琼楼。寄语南枝飞鹊。西岭啼猿。漫为情拖逗。山河皆玉合。正堪游。露浥寒光树树秋。<span class="科">合前暂下净换扮上</span></p>
        
        <p class="白">王母妆成镜未收。倚阑人在水晶楼。笙歌莫占清光尽。留与溪翁一钓舟。自家赵成文是也。读书孤山中。当此良宵不能成寐。且向湖堤上闲走一回。陶情嘉月。却不是好。<span class="科">下</span></p>
        
        <p class="曲"><span class="牌">前腔</span><span class="科">生众复上</span>笑银河隔断牵牛。更月殿嫦娥独守。我僊舟共泛。任催清漏。绝胜遥登峰顶。长啸楼头。列炬开文酒。解维还弛楫。逐波流。直控蓬瀛五夜秋。<span class="科">合前净复上</span></p>
        
        <p class="白">好湖光。好月色。呀。如此深夜。还有游赏的。好高兴。好高兴。待我上前细看。不知何等人也。<span class="科">看介</span></p>
        
        <p class="曲"><span class="牌">前腔</span><span class="科">生众</span>月欹斜星斗光浮。波潋滟龙蛇飞走。怕风掠云鬟。凉生罗袖试听殿铃隐隐。石溜潺潺。总把游情逗。<span class="科">小旦吹箫介</span>洞箫声婉转。落沧洲。惊破鸳鸯梦里秋。<span class="科">合前</span></p>
        
        <p class="曲"><span class="牌">节节高</span><span class="科">净</span>飘飘何处舟。夜深游。箫声袅袅穿林阜。忙前候。细伫眸。牵情窦。霓裳鹤氅神仙偶。见人何事齐回首。空余一派水沈烟。教人怅望难亲就。</p>
        
        <p class="白"><span class="科">净</span>妙哉妙哉。莫不是神仙下界。何不度我去也。</p>
        
        <p class="曲"><span class="牌">前腔</span><span class="科">生众</span>帘栊疾下钩。谩回头。柳阴狂啸来何骤。<span class="夹白">呀。原来是赵成文。<span class="科">旦</span>那个赵成文。<span class="科">生</span></span>陈雷友。<span class="夹白"><span class="科">旦</span>何等人物。<span class="科">生</span></span>嵇阮俦。追随久。<span class="夹白"><span class="科">旦</span>怎么避得他便好。<span class="科">生</span></span>山回水转应难候。篙师着力休羁逗。风流止许月明知。幽情却怕人前漏。</p>
        
        <p class="白"><span class="科">生旦</span>快趱一篙。<span class="科">下</span></p>
        
        <p class="曲"><span class="牌">尾声</span><span class="夹白"><span class="科">净</span>怎就去了。</span>遥看画鹢如风走。这分明濮上私游。管取沿湖细访求。</p>
        
        <p class="白"><span class="科">望介</span>有撶船么。<span class="科">内应介</span>夜深睡着哩。<span class="科">净</span>罢了。罢了。</p>
        
        <p class="落诗">水广不分天。<br />舟行杳若僊。<br />游纵不可极。<br />遗恨此山川。</p>
        
        <h2 id=ch22 class="chapter"><span class="出题">第二十二出　联姻</span></h2>
        
        <p class="曲"><span class="牌">双劝酒</span><span class="科">丑上</span>日建期场。时修佛会。米袋牢随。募书不置。虽无婚嫁与公需。风月处也要支持。</p>
        
        <p class="白">贫尼了缘。向蒙柳衙子母到庵。今日特来致谢。座间正遇何妪。欲待问他那晚的详细。人前不好启齿。不免在此站着。慢慢待他出来。</p>
        
        <p class="曲"><span class="牌">前腔</span><span class="科">净上</span>引线针儿。伐柯斧具。鼓舌摇唇。婚男嫁女。花红羊酒是常仪。还有那私赠干赍。</p>
        
        <p class="白">老身适为梅相公求亲。已蒙柳奶奶许诺。不免急去报喜则个。呀。师伯还在这里。<span class="科">丑</span>泥水匠不来。专等。<span class="科">净</span>为何。<span class="科">丑</span>请问那晚游湖的果是怎么了。<span class="科">净</span>令徒在船。<span class="科">丑</span>这个困鬼。怎比令郎的乖觉。<span class="科">净</span>原没甚么。柳小姐就是那秋染湘江清到底。梅相公只得满船空载月明归。<span class="科">丑</span>哈。有这样好女子。<span class="科">净</span>师伯。我也有件问你。陈大娘死了。人都说梅相公害他的。却怎么。<span class="科">丑</span>陈大娘料得也应怜宋玉。奈梅相公此君山岳心不移。怎不说他。<span class="科">净</span>又有这等好男子。<span class="科">丑</span>女贞士义。一双两美。<span class="科">净</span>彼麀与貑。宁不知愧。<span class="科">丑</span>告别了。<span class="科">下净</span>呀。梅相公也来了。</p>
        
        <p class="曲"><span class="牌">夜行船</span><span class="科">生上</span>特仗冰人联凤侣。俟休命鹤企凫移。鸳牒难凭。雁书频至。去住徘徊无主。</p>
        
        <p class="白"><span class="科">见介净</span>相公恭喜了。<span class="科">生</span>亲事想谐了。<span class="科">净</span>我也会讲。奶奶一口就许了。<span class="科">生</span>约得几时成亲。<span class="科">净</span>阿呀。怎这性急。才讨得个肯字。就打点成亲。<span class="科">生笑介</span>到此时还道我性急。<span class="科">净</span>不要忙。奶奶早曾说来。报过老爷。就与你们成亲哩。<span class="科">生</span>可喜可喜。请问老娘。如今家里接我。可回去么。<span class="科">净</span>去一去来做亲未迟。<span class="科">生</span>这等就行了。<span class="科">净</span>我陪相公去谢了允起程。<span class="科">生</span>多感多感。<span class="科">行介</span></p>
        
        <p class="曲"><span class="牌">前腔</span><span class="科">老旦上</span>郎才女貌真堪似。秦与虢又成姻契。已结松萝。未忘桑梓。花里送郎归去。</p>
        
        <p class="白"><span class="科">见介净</span>奶奶。梅相公荷蒙重诺。衔感不胜。即欲言归。特兹拜谢。<span class="科">老旦</span>不揣冷族。仰附华宗。惭愧未遑。何以言谢。<span class="科">净</span>相公请拜。<span class="科">生拜介</span></p>
        
        <p class="曲"><span class="牌">三学士</span><span class="科">生</span>弹铗长歌怀鲂鲤。姻连仰赖邢姨。<span class="夹白"><span class="科">老旦</span>中间委曲。老娘想已通达了。<span class="科">生</span></span>朝来喜获青鸾信。他日夸乘彩凤飞。<span class="夹白"><span class="科">老旦</span>如今回去几时来。<span class="科">生合</span></span>暂裹琴书归故里。对蓉菊是来期。</p>
        
        <p class="曲"><span class="牌">前腔</span><span class="科">老旦</span>苹蘩重寄加葑菲。乘龙喜及门楣。闺娃深愧桃花色。彦士真同美玉姿。<span class="科">合前</span></p>
        
        <p class="曲"><span class="牌">前腔</span><span class="科">净</span>赤绳知向前生系。今朝红叶重题。风流幸选过王濬。窈窕欣求逾宋姬。<span class="科">合前老旦</span></p>
        
        <p class="白">饮一杯去。<span class="科">生</span>天色已晚。不敢叨了。</p>
        
        <p class="落诗"><span class="科">老旦</span>杯酒留君抵莫还。<br /><span class="科">生</span>寒鸦飞去日衔山。<br /><span class="科">净</span>遥知玉女窗前树。<br />不是僊人不得攀。</p>
        
        <h2 id=ch23 class="chapter"><span class="出题">第二十三出　盗起</span></h2>
        
        <p class="曲"><span class="牌">番卜算</span><span class="科">小生领众上</span>逐鹿应天心。斩蛇惊鬼泣。古来无种是王侯。六合吾当一。</p>
        
        <p class="白">一啸江河尽倒流。青霜片片落吴钩。雄心不作公卿业。直取中原十二州。自家姓刘。名福通。颖州人也。向与韩山童合谋。声言弥勒佛治世。白莲结社。红巾聚兵。满图祛扫胡元。统据中夏。宰杀乌牛白马。祭告天神地祗。不意官司觉察。山童就擒。真觉唇亡齿寒。未免薛危滕恐。兵法云。制人者强。制于人者亡。此时不反。更待何时。诸壮士。即日与我起兵。打了颖州路。据了朱皋坂。先破罗山真阳诸县。次及息州光州等处。尔须斩将搴旗。吾当论功行赏。<span class="科">众</span>得令。<span class="科">小生</span>听我道。<span class="科">众应介</span></p>
        
        <p class="曲"><span class="牌">福马郎</span><span class="科">小生</span>虎贲桓桓齐奋力。略地攻城堡。须必克。列爵分茅土。自今日。<span class="科">合</span>共把乾坤饬。腥膻垢管取一朝涤。</p>
        
        <p class="曲"><span class="牌">前腔</span><span class="科">众</span>刀戟森森光耀日。旗纛如云拥。暗郊陌。金鼓震山岳。声赫奕。<span class="科">合前</span></p>
        
        <p class="曲"><span class="牌">前腔</span><span class="科">众</span>投鞭坐看江流塞。拨动咸阳火。三月赤。杀人如斩草。等山积。<span class="科">合前</span></p>
        
        <p class="落诗">军声动九区。<br />杀气横千里。<br />马前悬人头。<br />马后带妇女。</p>
        
        <h2 id=ch24 class="chapter"><span class="出题">第二十四出　渝盟</span></h2>
        
        <p class="曲"><span class="牌">步蟾宫</span><span class="科">外领众上</span>中原豺虎纵横起。受金符统握兵机。勤王未忍尽忘私。心愧过门神禹。</p>
        
        <p class="白">且喜已到家庭。军校们。外厢伺候。<span class="科">众应下</span></p>
        
        <p class="曲"><span class="牌">粉蝶儿</span><span class="科">老旦上</span>门巷喧腾。喜报良人返斾。</p>
        
        <p class="白"><span class="科">见介老旦</span>江山阻隔。梦寐怀思。<span class="科">外</span>形遐心迩。在彼犹此。夫人。盗贼四起。朝廷特受我为都元帅。着我捍卫河南江北。开府汴京。彼乃一水之地。不比闽中。况方国珍势甚猖獗。密迩杭城。你母子速整行装。随我赴任。庶几免我内顾之忧。<span class="科">老旦</span>多感垂念。即当侍行。</p>
        
        <p class="曲"><span class="牌">前腔</span><span class="科">旦小旦同上旦</span>绣履忙移。<span class="科">小旦</span>今日望云心慰。</p>
        
        <p class="白"><span class="科">旦</span>爹爹。违颜经岁。日切瞻依。<span class="科">外</span>儿姻事已谐。吾心少慰。快回房收拾。明早随母起程。<span class="科">旦应下外</span>夫人。你知道么。我在任已把孩儿许配本郡桃绣衣之子了。<span class="科">老旦</span>呀。妾有义甥。足称快婿。已曾面订。为我东床。但未禀命。不敢行礼。桃家之请。幸即辞之。<span class="科">外</span>说那里话。</p>
        
        <p class="曲"><span class="牌">玉交枝</span><span class="科">外</span>婚姻非细。纳玄𫄸怎教变移。<span class="夹白">况</span>甲门胤子非凡裔。<span class="夹白"><span class="科">老旦</span>虽宦家子弟。不知学识何如。<span class="科">外</span>这那晓得。便</span>景升豚犬何辞。<span class="夹白"><span class="科">老旦</span>学识难知。人物也好么。<span class="科">外</span></span>冯郎左氏何可知。<span class="夹白"><span class="科">老旦</span>这等。只说我已受聘。作急辞他罢。<span class="科">外</span></span>中途回辙遗清议。<span class="科">合</span>叹姻缘天心主持。岂由我人谋择取。</p>
        
        <p class="白"><span class="科">老旦</span>相公。你未知我梅家舍甥真是</p>
        
        <p class="曲"><span class="牌">前腔</span>廐中骐骥。美丰仪能歌白圭。既非壁立需钱币。青年且蹑云梯。<span class="夹白"><span class="科">外</span>说他也没干了。<span class="科">老旦</span>我</span>躇蹰择婿嗟已非。<span class="夹白">儿。你</span>帏中观望徒劳敝。<span class="科">合前末上</span></p>
        
        <p class="白">贺兰山下阵如云。羽檄交驰日夕闻。节使三河募年少。诏书五道出将军。报报。红巾贼已陷汝宁府及息州光州。众至十万了。<span class="科">外</span>呀。汝宁等处皆我汴梁地方。<span class="科">末</span>正是。<span class="科">外</span>报子外厢领赏。<span class="科">末应下外</span>夫人。军情紧急。我先起程。你与孩儿后船来罢。<span class="科">老旦</span>嗄。<span class="科">外</span>叫院子。分付军校。快整轿马起行。<span class="科">小生分付介众上</span>禀爷。轿马俱已完备了。<span class="科">外</span>万里烟尘昏戍楼。<span class="科">老旦</span>悔教夫婿觅封侯。<span class="科">小旦</span>艰难苦恨繁霜鬓。<span class="科">外</span>不斩楼兰誓不休。<span class="科">众下小旦吊场介</span>灶突已炎上。燕雀犹未知。小姐有请。<span class="科">旦上</span>青龙同白虎。凶吉未分岐。<span class="科">小旦</span>小姐。不好了。老爷把你许嫁桃家了。<span class="科">旦</span>这怎好。</p>
        
        <p class="曲"><span class="牌">玉山颓</span><span class="科">旦</span>姬姜空缔。似松萝分开两岐。念相思一日三秋。况抛离终天永世伤心流涕。恩爱总捐流水。<span class="科">合</span>明日舟千里。诀别何时。双鱼难附这心儿。</p>
        
        <p class="曲"><span class="牌">前腔</span><span class="科">小旦</span>天心应忌。最堪悲生教别离。似芙蓉并吐秋堤。怪青霜一朝摧敝。<span class="夹白"><span class="科">旦</span>你却何愁。我教奶奶送你去伏事梅相公便了。<span class="科">小旦</span>小姐说那里话。我</span>摄提随指。怎忍相离相背。<span class="科">合前外扮园公上</span></p>
        
        <p class="白">宅第虽依郭。林园却在家。堪供一月笑。自有四时花。自家园公便是。小姐有命。凡有花开。不时进报。今值小春花发。不免走报一声。园丁报花事。<span class="科">旦</span>哈。我有甚心情。教他且去。<span class="科">小旦</span>呀。小姐。你欲晤梅郎。何不嘱付园公。速往姑苏。约彼买舟相傍一话。<span class="科">旦</span>正是。园公是你舅舅。料不轻泄。快叫他进来。<span class="科">小旦叫外入介外</span>小姐有何分付。<span class="科">旦</span>园公。我要劳你呵。</p>
        
        <p class="曲"><span class="牌">月上海棠</span><span class="科">旦</span>代帛书。星驰电走苏台去。<span class="夹白"><span class="科">外</span>要做甚么。<span class="科">旦</span></span>向梅郎传语。道我潜期。<span class="夹白">教他速到浒墅。</span>买吴舠一话离愁。<span class="夹白">若迟了呵。</span>隔江波重逢无地。<span class="夹白">白金一两。聊作路费。切不可走泄。<span class="科">外合</span></span>蒙赐予。管取肺腑深藏。鬼神莫觑。</p>
        
        <p class="白"><span class="科">小旦</span>还有一言。他纵傍舟。没个照会。我和你如何晓得。<span class="科">旦</span>这不难。我有异香。名曰通天。香闻数里。可取一枝付他。若得傍舟。焚香为号便了。<span class="科">小旦</span>此说甚妙。待奴取来。<span class="科">取香与外介</span></p>
        
        <p class="曲"><span class="牌">前腔</span><span class="夹白"><span class="科">小旦</span>舅舅。把这香</span>牢付伊。香芬远递真堪异。这通天关节。对面谁知。愿得你缩地兼程。更教他闻呼疾至。<span class="夹白">盘缠彀了么。休得漏泄。<span class="科">外</span></span>蒙赐予。管取肺腑深藏。鬼神莫觑。</p>
        
        <p class="白"><span class="科">外</span>小人连夜趱行了。<span class="科">下</span></p>
        
        <p class="落诗"><span class="科">旦</span>白日寻思夜梦频。<br />欲披芳草访遗尘。<br /><span class="科">小旦</span>天涯一去无消息。<br />从此萧郎是路人。</p>
        
        <h2 id=ch25 class="chapter"><span class="出题">第二十五出　分笺</span></h2>
        
        <p class="曲"><span class="牌">霜天晓角</span><span class="科">众扯纤末赶纤老旦旦小旦同上老旦</span>宦游跋涉。风餐还水歇。<span class="科">旦</span>短堠长亭几折。<span class="科">小旦</span>徐看落日林遮。</p>
        
        <p class="白"><span class="科">众</span>浒墅关了。<span class="科">末</span>请问奶奶。还泊船还赶路。<span class="科">老旦</span>泊船。明日早行。<span class="科">末</span>船头。分付泊船。明日早行。<span class="科">众应下老旦</span>儿。连日辛苦。我和你也早些安息罢。<span class="科">旦</span>嗄。客路不堪愁里泊。<span class="科">老旦</span>故园应向梦中归。<span class="科">下小生摇船丑随生上</span></p>
        
        <p class="曲"><span class="牌">香柳娘</span><span class="科">生</span>听飞音迫切。听飞音迫切。披星带月。奔驰敢惜形劳怯。<span class="夹白">家长。我要近着一只官船。<span class="科">小生</span>五两如竹林。何处相寻博。<span class="科">生</span></span>叹舳舻万叠。叹舳舻万叠。攘攘混龙蛇。一时苦难别。<span class="夹白"><span class="科">指介</span>那元帅府的船想必是也。<span class="科">丑</span>正是。<span class="科">生</span></span>这冤家在也。这冤家在也。隔断中流。何能窜越。</p>
        
        <p class="白"><span class="科">丑</span>大爷且慢。试把香儿点着。讨个影响。徐徐傍去。<span class="科">生</span>正是正是。<span class="科">点香介旦小旦急上</span></p>
        
        <p class="曲"><span class="牌">前腔</span>把朱帘试揭。把朱帘试揭。<span class="科">小旦卷帘旦同看介</span>星河惨烈。江关夜冷人声绝。<span class="夹白"><span class="科">小旦</span>这阵香儿是也。<span class="科">合</span></span>觉幽香暗爇。觉幽香暗爇。<span class="科">各遮面望介</span>避月脸频遮。徬徨四瞻阅。</p>
        
        <p class="白"><span class="科">小旦</span>那边的不是梅相公。<span class="科">旦看介合前丑</span>大爷。那帘儿下的。不是小姐与芳春。<span class="科">生看介</span>果然是他。<span class="科">低叫介</span>妹子。怎上得你的船。</p>
        
        <p class="曲"><span class="牌">前腔</span><span class="科">旦</span>把舟儿傍贴。把舟儿傍贴。<span class="科">小生傍船介旦</span>潜身悄说。<span class="夹白">哥哥。我</span>一枝将授他人折。叹良缘已绝。叹良缘已绝。相对不胜嗟。凭谁补天阙。<span class="科">合</span>奈泪痕满颊。奈泪痕满颊。并宿鸳鸯。化成蝴蝶。</p>
        
        <p class="白"><span class="科">小生</span>他们正好讲话。我且睡睡去。<span class="科">睡介</span></p>
        
        <p class="曲"><span class="牌">前腔</span><span class="科">生</span>感萱庭允悦。感萱庭允悦。朱陈已决。风波何事平空揭。<span class="夹白"><span class="科">旦</span>哥哥。你还不知。家君把我许配桃氏了。<span class="科">生</span></span>你严君见别。你严君见别。唯解慕豪奢。何曾念瓜葛。<span class="科">合前旦</span></p>
        
        <p class="白">哥哥。我和你满望百年好合。谁想一旦分离。妾有俚言。蒙君雅和。今当裂分交执。以便睹物思人。不得为任娘之飞叶。或可为韦氏之遗环也。<span class="科">裂笺付介</span>哥哥。请收了。<span class="科">生接介</span>丝幕难亲。锦笺牢佩。璧返珠还。钗全镜合。未可知也。<span class="科">旦</span>就此拜别。<span class="科">拜介</span></p>
        
        <p class="曲"><span class="牌">忆多娇</span><span class="科">旦</span>盟溃决。义凛烈。无能与君还共穴。海涸山崩情难竭。<span class="科">合</span>肠断心裂。肠断心裂。分取词笺赠别。</p>
        
        <p class="曲"><span class="牌">前腔</span><span class="科">生</span>声欲绝。泪未竭。肝胆番为吴与越。双凤钗分鸾镜缺。<span class="科">合前</span></p>
        
        <p class="曲"><span class="牌">鬭黑麻</span><span class="夹白"><span class="科">旦</span>哥哥。还有一句。</span>君须念宗祧。早婚阀阅。妾当励冰操。任加斧钺。休婉恋。须激烈。你紫阁荣登。我黄泉喜悦。<span class="科">内擂鼓生旦惊哭介丑小旦各扯介合</span>神魂荡越。那禁更漏彻。无限恩情。无限恩情。从兹永诀。</p>
        
        <p class="曲"><span class="牌">前腔</span><span class="科">生</span>我月思风情。空成话说。你玉貌花容。怎虚岁月。勉从新。休苦节。此世差池。他生再结。</p>
        
        <p class="白"><span class="科">内复擂鼓叫介</span>开关。<span class="科">末内叫介</span>开关了。快起趱路。<span class="科">众应介生旦哭介丑小旦各扯介合前众作扯纤声内打开船鼓裹旦小旦下生</span>家长家长。<span class="科">小生应介丑</span>好好道士打老婆一笏。<span class="科">生</span>快与我赶上去。<span class="科">小生</span>大船也不见了。<span class="科">生</span>咳。这家长好误事。<span class="科">丑</span>大爷。赶去也没干。不如回去。又作区处。<span class="科">生哭介</span></p>
        
        <p class="曲"><span class="牌">尾声</span><span class="科">生</span>舟喧水栅人争涉。伫看多情去也。<span class="夹白">我</span>地久天长成怨嗟。</p>
        
        <p class="落诗">从此各西东。<br />悠悠如梦中。<br />生平不下泪。<br />到此泣无穷。</p>
        
        <h2 id=ch26 class="chapter"><span class="出题">第二十六出　遥访</span></h2>
        
        <p class="曲"><span class="牌">吴小四</span><span class="科">老旦上</span>穿掖庭。入禁闱。须知是女医。欲贵成君。仗我为附子。偏教产后奇。民间且谩提。</p>
        
        <p class="白">老身李药婆便是。世仍祖业。名擅女科。家居就在帅府门前。医治半是宦家宅眷。今日适暇。怕有主顾相寻。不免把饮片一整。小厮。浸陈皮。剉甘草。<span class="科">内应介</span>晓得了。</p>
        
        <p class="曲"><span class="牌">三台令</span><span class="科">生上</span>无情关隘晨鸡。使我仓惶别离。千里未为迂。驰来一慰相思。</p>
        
        <p class="白">小生向与淑娘。既不得谐姻好。又不得尽别情。以故暮想朝思。顿忘山遥水远。今已到彼住劄地方。会晤若在反掌矣。谁想军门严肃。非系重情。不敢轻报。又要待他晚堂开门。正是客路如天远。侯门似海深。已留紫苔在彼伺候。我且借那药肆中一坐。等着他来。<span class="科">见老旦介</span>妈妈。借坐一坐。<span class="科">老旦</span>任请。相公何处。<span class="科">生</span>姑苏。<span class="科">老旦</span>到此贵干。<span class="科">生</span>探访柳爷。<span class="科">老旦</span>柳爷是令亲。<span class="科">生</span>母姨夫。<span class="科">老旦</span>失敬失敬。奶奶一发贤慧。<span class="科">生</span>何以知之。<span class="科">老旦</span>在下常到里面用药。晓得。<span class="科">内击鼓介老旦</span>击鼓必有飞报。就开门了。<span class="科">生起介丑上</span>如今柳爷开门了。请穿衣服。<span class="科">生将穿衣介外上</span>龙虎台前出入。貔貅帐下传宣。这里是梅相公。柳爷差小官拜上。军情紧急。未及即造。明日早当奉候。少具领给。请问相公要在那处安歇。小官随当送去。<span class="科">生</span>我要见奶奶。劳禀一禀。<span class="科">外</span>老爷已赴省台。禀不得了。<span class="科">生</span>这怎么好。<span class="科">老旦</span>相公要安歇。舍下有间小楼。权宿一宵何如。<span class="科">生</span>就在这里罢。<span class="科">外</span>管家。请收了领给。<span class="科">生</span>都送在主家。明早面谢。<span class="科">外应下老旦</span>点灯了。请相公楼上稳便。<span class="科">生丑应上介老旦下</span></p>
        
        <p class="曲"><span class="牌">山坡羊</span><span class="科">生</span>乱纷纷昏鸦投树。<span class="夹白"><span class="科">丑</span>下雨了。<span class="科">生</span></span>淅零零西风送雨。影摇摇孤灯照人。<span class="科">内作雁叫介生</span>声哑哑离鸿怨侣。还自疑。<span class="夹白"><span class="科">丑</span>疑甚么。<span class="科">生</span>我便在此。</span>闺中知未知。<span class="夹白"><span class="科">丑指介</span>那高墙里不是帅府。<span class="科">生</span></span>侯门咫尺。咫尺逾千里。<span class="夹白"><span class="科">内云</span>请相公晚膳。<span class="科">生</span>不用了。<span class="科">丑</span>心上不快。饮杯酒。<span class="科">生</span></span>纵有醇醪。怎消愁绪。<span class="夹白"><span class="科">丑</span>这们睡罢。<span class="科">生</span></span>堪悲。旅馆萧萧客梦迷。<span class="科">内打三更介生</span>难支。寒夜迢迢更漏迟。</p>
        
        <p class="曲"><span class="牌">前腔</span><span class="夹白"><span class="科">丑</span>大爷。我看你</span>急煎煎盘山历水。闷恹恹忘餐减睡。眼巴巴盼着娇娃。口喃喃时悬情事。<span class="夹白">只怕亲事不谐。不放小姐与大爷相见了。<span class="科">生</span>那有此理。<span class="科">丑背介</span></span>真好痴。<span class="夹白"><span class="科">转身介</span>他</span>杀荷须断丝。<span class="夹白"><span class="科">生</span>我却定要见他。<span class="科">丑</span></span>总交一见。一见成何济。<span class="夹白">若见了</span>怕惹相思。两添憔悴。<span class="科">生掩泪介丑</span>休悲。明日相逢未是迟。<span class="科">背介</span>须知。此后相逢未可期。</p>
        
        <p class="曲"><span class="牌">孝南歌</span><span class="科">老旦上</span>宵将午。灯渐微。<span class="科">听介</span>西楼唧唧多怨词。<span class="夹白">相公。你莫不是</span>解珮遇江妃。窥墙有邻女。<span class="夹白"><span class="科">丑</span>差不多。<span class="科">老旦</span></span>孤身客邸。切莫嗟咨。好把情怀启。牒注鸳鸯。信有氤氲使。遍吴越罕名姝。任傍求何必学胶柱。</p>
        
        <p class="曲"><span class="牌">前腔</span><span class="科">生</span>听诉启。深可悲。侯家有女花不如。<span class="夹白"><span class="科">老旦</span>曾有约来么。<span class="科">生</span>我</span>西第几留居。东床面相许。<span class="夹白">谁想</span>番云覆雨。鸾凤分飞。<span class="夹白">况那时行舟大促。</span>未尽临岐语。<span class="夹白"><span class="科">老旦</span>嗄。这等所以来。那路好不远。<span class="科">生</span></span>两下牵思。宁惜途千里。怎知道逗留斯。九秋遥好把今宵比。</p>
        
        <p class="白"><span class="科">小生上</span>朝中天子三宣。阃外将军一令。开门开门。帅府差官在此。<span class="科">丑</span>一定来请大爷了。<span class="科">生</span>着他进来。<span class="科">小生</span>柳爷多拜上。沿江群盗猖獗。有旨会兵剿捕。柳爷即已起行。乏人款待。不敢久留。聊具白金四十两。文绮六端。少助客途之费。勿罪菲亵。幸甚幸甚。<span class="科">生</span>呀。我岂为金帛来哉。要见姨母耳。礼都不受。一见奶奶。我就去了。<span class="科">小生</span>衙门封锁。谁敢启闭。这恐难了。<span class="科">生</span>闲说。难道我跋涉而来。不见就去了。<span class="科">小生</span>老爷也出于意外。<span class="科">老旦</span>千总老爷。你且请回。待我取回帖送来。<span class="科">小生应下生怒介</span>这官可恶。</p>
        
        <p class="曲"><span class="牌">前腔</span><span class="夹白"><span class="科">老旦</span>相公。你</span>休震怒。请试思。将军令严谁敢违。<span class="夹白">看起这般事体。相公。</span>觌面恐难期。<span class="夹白">必不得已。</span>尺书可将寄。<span class="夹白"><span class="科">生</span>寄得去么。<span class="科">老旦</span></span>忙烦颖楮。置邮在予。<span class="夹白"><span class="科">丑</span>只怕难到。<span class="科">老旦</span></span>谩把浮沉虑。<span class="夹白"><span class="科">丑</span>大爷。就写去干得甚事。<span class="科">老旦</span>说那里话。</span>一纸芳音。万两金堪抵。<span class="夹白"><span class="科">生</span>几时拿去。<span class="科">老旦</span></span>欲付取俟乘机。<span class="夹白"><span class="科">生</span>须仔细。<span class="科">老旦</span></span>到其间更自有奇秘。</p>
        
        <p class="曲"><span class="牌">前腔</span><span class="科">生</span>蒙尊谕。业已知。<span class="夹白">取笔砚来。<span class="科">丑取笔砚生写介</span>我</span>彩毫未举先泪垂。<span class="夹白">小姐。我和你</span>半载共依依。幽盟动神鬼。那知到此。途尽空悲。天远谁怜取。<span class="夹白">我</span>泪墨为书。书去魂俱去。<span class="科">内鸦啼介</span>缄方罢鸦又啼。惨情怀真个怕天曙。</p>
        
        <p class="白"><span class="科">末上</span>非关使者频催。自是将军多礼。柳爷差把总带领人夫船只。奉送相公过江。<span class="科">生</span>这到不消。<span class="科">末</span>柳爷统领三军。驻节江浒。专请相公一会。才敢扬帆。求相公速驾。<span class="科">老旦</span>相公若会柳爷。或请进衙。亦未可知。<span class="科">生</span>这等我就去。白金二两。聊申谢私。再晤有期。无落吾事。<span class="科">老旦</span>谨领谨领。</p>
        
        <p class="曲"><span class="牌">尾声</span><span class="科">生</span>行踪一夕温犹未。<span class="科">老旦丑末</span>恰似山阴半道归。<span class="科">生</span>回首梁云泪暗垂。</p>
        
        <p class="落诗"><span class="科">生</span>旅魂何处访情人。<br /><span class="科">丑</span>隔水盈盈不可亲。<br /><span class="科">老旦</span>离别不堪无限意。<br /><span class="科">生</span>临岐一望一沾巾。</p>
        
        <h2 id=ch27 class="chapter"><span class="出题">第二十七出　败北</span></h2>
        
        <p class="曲"><span class="牌">醉太平</span><span class="科">外戎装领众上</span>戈矛猬齐。士马云如。烟腾万灶鼓频炊。<span class="夹白"><span class="科">外扮报子上</span>报报报。红巾数万。近在一舍之地。各路传檄。期在日中会剿。请柳爷作速进兵。<span class="科">外</span>知道了。就此移营前去。<span class="科">众应号令移营介外</span></span>把军营疾移。搜山洗路防奸细。衔枚卷斾行奇诡。<span class="科">合</span>管教半渡击龙且。看歼灭无遗。<span class="科">下</span></p>
        
        <p class="曲"><span class="牌">前腔</span><span class="科">小生红巾领众卒上</span>雷轰鼓鼙。云绕旌旗。喊声震处马争嘶。笑神愁鬼悲。打州劫县谁拦抵。势如破竹横千里。<span class="夹白"><span class="科">小生</span>俺刘福通。起兵未及半年。攻城已下数处。眼见胡元天下。不久归吾手也。近闻各路会兵。与俺厮杀。众将士。努力杀去。务要夺取京师。直抵上都便了。<span class="科">众应介合</span></span>干旋坤转太华移。说甚么王畿。<span class="科">下</span></p>
        
        <p class="曲"><span class="牌">刘衮</span><span class="科">外众上</span>齐部伍。齐部伍。奋勇共前驱。砲震锣鸣。贼声旋至。社鼠城狐。敢为怒臂。一鼓须擒。献俘归去。<span class="科">小生众上会战介外众败走介</span></p>
        
        <p class="曲"><span class="牌">前腔</span><span class="科">小生众</span>忙追去。忙追去。片甲莫教除。鹤唳风声。元兵胆碎。<span class="夹白"><span class="科">杂放箭介</span>禀大王爷知道。柳元帅被箭倒了。<span class="科">众</span></span>马陵神弩捷。应弦俱毙。流血如川。积尸成垒。<span class="科">下</span></p>
        
        <h2 id=ch28 class="chapter"><span class="出题">第二十八出　蜡书</span></h2>
        
        <p class="曲"><span class="牌">唐多令</span><span class="科">旦上</span>咄咄日书空。从教绿鬓蓬。<span class="科">小旦上</span>相思无药谁攻。浪说杏林董奉。<span class="科">合</span>香玉减。钏围松。</p>
        
        <p class="白"><span class="科">旦</span>绝弦与断丝。犹有接续时。惟有衷肠断。应无续得期。芳春。我愁烦日积。憔悴日增了。<span class="科">小旦</span>小姐。事变无常。宽心耐守。多服美药。善自安排。<span class="科">旦</span>哈。雕笼骰子藏红豆。刻骨相思那得知。事已到此。百念俱灰。一死为幸矣。</p>
        
        <p class="曲"><span class="牌">醉扶归</span><span class="科">旦</span>叹一场好事成虚哄。任龙钟双袖渍啼红。<span class="夹白"><span class="科">小旦</span>怎音信都杳然了。<span class="科">旦</span></span>盼家园云树几千重。纵音书鱼鸟难传送。<span class="夹白">死别生离。世间也有。只是我和他那时呵。</span>恨关河折别太匆匆。<span class="夹白">到如今</span>我乍闻戍鼓心犹痛。</p>
        
        <p class="曲"><span class="牌">前腔</span><span class="科">小旦</span>想前缘未许谐鸾凤。却教人半路逐飘蓬。<span class="夹白"><span class="科">旦</span>你与他有一宵之爱。他定不抛弃你。<span class="科">小旦</span>他纵不抛弃奴家。奴家怎抛弃得小姐。</span>念香台一夕荷相容。况绣窗几载恩犹重。<span class="夹白"><span class="科">旦</span>毕竟也有开日。<span class="科">小旦</span></span>再休提毕竟各西东须信是生死和娘共。</p>
        
        <p class="白"><span class="科">旦</span>我狼狈得紧。<span class="科">小旦</span>请安息一安息。奶奶着人唤药婆去了。等待他来。教他看看。<span class="科">旦靠介老旦上</span>受人之托。必当终人之事。前日那梅举人。特为柳小姐。千里远来。不得一见。抱恨而去。临行有几个字儿。托我转寄小姐。一向无便。不曾拿去。今日府中着人接我。恰好与他传递也。说话之间。已到帅府门上。不免把云板敲一声。<span class="科">敲介末净扮把门官上</span>孤云随杀气。飞鸟避辕门。<span class="科">见介净</span>是李药婆。老鼠戏猫儿。好大胆。<span class="科">末</span>衙里唤他。<span class="科">老旦</span>便是。<span class="科">净</span>你晓得么。老爷令严。出入的都要搜检。<span class="科">老旦</span>行医的有甚夹带。要看请看。<span class="科">搜检介末</span>放他进去。却要小心。<span class="科">老旦</span>理会得。<span class="科">净</span>小心天下去得。<span class="科">末</span>大胆寸步难行。<span class="科">下老旦</span>还好还好。那字儿早是藏得隐密。不然被他搜出。如何是好。此关已过。径到小姐跟前也。<span class="科">行介小旦</span>李太医来了。<span class="科">见介老旦</span>小姐。为何这般清减了。<span class="科">旦</span>贱体不快。<span class="科">小旦</span>专候太医。<span class="科">老旦</span>取书诊脉。<span class="科">诊介老旦</span>这病似觉邑邑剌剌。唇燥吻涸。郁火四上。焚于大宅。肉食鲜进。数引浆勺。中夜起坐。徬徨颠错。是这般么。<span class="科">旦</span>便是。<span class="科">老旦</span>小姐。着实排遣。药才奏功。若只管唧唧哝哝。便是卢扁也不能脱体。<span class="科">小旦</span>奶奶多上覆。望太医用意。<span class="科">老旦笑介</span>孝顺郎中。何须分付。<span class="科">出药介</span>蜡丸在此。请先开服。煎剂待少顷送来。<span class="科">旦</span>多谢多谢。<span class="科">老旦</span>阿姐。开药时切须避人。<span class="科">小旦</span>谨领。<span class="科">老旦</span>告退了。世间此病治无药。何以致之长相思。<span class="科">下旦</span>开那药来。<span class="科">小旦应开介</span>好怪好怪。怎到是几行字。<span class="科">旦</span>呀。这是梅家哥哥的笔迹。<span class="科">念介</span>匆匆分袂。日夕怀思不惜艰关。冀图一会。奈何尊君峻拒。立遣南还。执手无期。惟向西风洒泪而已。寸楮密附。如对面谈。千万自珍。幸毋为鄙人萦臆也。玉顿首淑妹亲亲妆次。原来梅家哥哥到此空回去了。天。他</p>
        
        <p class="曲"><span class="牌">木丫乂</span>跋涉艰关。恩情郑重。忍谢绝好教人悲哽。绵绵瓜葛。又非是陌路堪同。何恁不相容。一会儿牢蒙蔽罕通纤缝。<span class="夹白">爹爹。你</span>但鉴马卿携卓女。不道韩郎遇贾充。<span class="夹白"><span class="科">小旦</span>不知如今他在那里。<span class="科">旦</span></span>海萍飘泊若为踪。信从今欲谐欢笑也。九地难逢。</p>
        
        <p class="曲"><span class="牌">么篇</span><span class="科">小旦</span>万恨旋生。一缄密送。果然是对面难逢。<span class="夹白">梅相公。梅相公。你</span>跋涉总成空。更休把报书悬望。这防范怎生传奉。此际断肠谁诉。徒饮泣对苍穹。</p>
        
        <p class="白"><span class="科">净上</span>陈余落日黄。战败鼓声死。小姐。不好了。</p>
        
        <p class="曲"><span class="牌">尾声</span><span class="科">净</span>报频来。灾旋踵。<span class="夹白"><span class="科">旦</span>为何。<span class="科">净</span></span>全军覆没虏尘中。<span class="夹白"><span class="科">小旦</span>战败了。<span class="科">旦</span>老爷无恙么。<span class="科">净</span></span>流矢堪悲恰贯胸。</p>
        
        <p class="白"><span class="科">旦</span>爹爹被箭伤了。兀不痛杀我也。<span class="科">净</span>小姐且请收泪。到奶奶处一齐哭何如。</p>
        
        <p class="落诗"><span class="科">旦</span>龙鬭雌雄势已分。<br /><span class="科">净</span>山崩鬼哭恨将军。<br /><span class="科">小旦</span>行人莫上长堤望。<br /><span class="科">旦</span>怨气苍茫成黑云。</p>
        
        <h2 id=ch29 class="chapter"><span class="出题">第二十九出　旅诉</span></h2>
        
        <p class="白"><span class="科">丑上</span>春草秋风老此身。一瓢长醉任家贫。醒来还爱浮萍叶。飘寄官河不属人。自家常伯醒便是。荷蒙梅公错爱。要我陪伴来京。如今会场将近。巴不能得他一第。作成我老常快活一快活。谁想他绝不温习。终日拿着一幅笺儿。暗地默诵。不知何故。<span class="科">想介</span>晓得了。或是关节。或是新题。故此瞒人。他已起身。待我躲在此间。等他看时。悄悄觑他。便知端的。</p>
        
        <p class="曲"><span class="牌">卜算子</span><span class="科">生上</span>愁恨两眉攒。泪渍春衫满。浮名牵我滞幽燕。梦绕多情畔。</p>
        
        <p class="白">何事能消旅馆愁。红笺开处见银钩。欲将香匣收藏却。且惜行吟在手头。<span class="科">出笺介丑潜觑介生</span>锦笺。锦笺。我当初拾你。只道是百年姻牍。谁知今日到做了一纸休书。睹物思人。好悲痛也。<span class="科">丑</span>见了见了。<span class="科">生闪介</span>见甚么。<span class="科">丑吟介</span>林圃月华新。<span class="科">生</span>呀。果被你见了。<span class="科">丑</span>会场已迫。何不潜心经史。以图高捷。故乃恋恋此笺。<span class="科">生</span>常先生。你不知道。</p>
        
        <p class="曲"><span class="牌">玉芙蓉</span><span class="科">生</span>堪怜这锦笺。是我相思案。<span class="夹白"><span class="科">丑</span>在那里。<span class="科">生</span></span>在钱塘。旧日栖迟庭院。<span class="夹白"><span class="科">丑</span>是柳衙小姐。他会做这样好诗。<span class="科">生</span></span>锦心绣口词华丽。<span class="夹白"><span class="科">丑</span>人物一定也妙的。<span class="科">生</span></span>玉质花神体态妍。<span class="夹白"><span class="科">丑</span>这们公好娶他。<span class="科">生</span></span>姻缘浅。叹名儿空问。待纳采。高材捷足竟居先。</p>
        
        <p class="白"><span class="科">丑</span>公怎么样遇着他来。</p>
        
        <p class="曲"><span class="牌">前腔</span><span class="科">生</span>相逢非偶然。猛向花前见。<span class="夹白"><span class="科">丑</span>内外悬隔。如何便亲近得。<span class="科">生</span></span>隔天渊。赖有蜂媒婉转。<span class="夹白"><span class="科">丑</span>曾往来么。<span class="科">生</span></span>绮筵一笑曾陪奉。兰室余芳亦间霑。<span class="夹白"><span class="科">丑</span>奇遇奇遇。<span class="科">生</span></span>人间罕。更高情雅致。<span class="夹白">不要说别的。就是赵成文呵。他</span>恁豪侠。望风觑影尚垂涎。</p>
        
        <p class="白"><span class="科">丑</span>赵公如何也见。<span class="科">生</span>中秋泛月。他在西陵桥曾见来。<span class="科">丑</span>原来如此。</p>
        
        <p class="曲"><span class="牌">卜算子</span><span class="科">净上</span>旅邸兴萧然。无意亲文翰。春光早已遍郊原。何处寻游伴。</p>
        
        <p class="白">自家赵成文是也。幸叨乡荐。来赴礼闱。春色融和。客窗寂寞。不免寻着梅德温。郊外一步来。<span class="科">敲门介</span>有人么。<span class="科">丑</span>客来了。<span class="科">生</span>贱体不快。倘不可辞。烦足下支陪一支陪。<span class="科">丑</span>请自在。当得效劳。<span class="科">生下净复叫介丑</span>来了。<span class="科">见揖介</span>呀。成老成老。咦。好气色。稳是状元了。<span class="科">净</span>岂敢岂敢。梅公有么。<span class="科">丑</span>有恙未起。<span class="科">净</span>哎。要同他郊外走走。又落空了。<span class="科">丑</span>小弟奉陪何如。<span class="科">净</span>更妙。<span class="科">丑</span>请。<span class="科">净</span>涉趣皆留赏。无奇不遍寻。<span class="科">行介净</span>梅公何恙。<span class="科">丑附耳介</span></p>
        
        <p class="曲"><span class="牌">玉芙蓉</span><span class="夹白">他</span>恹恹非病缠。<span class="夹白"><span class="科">净</span>为甚么。<span class="科">丑</span></span>却为相思染。<span class="夹白"><span class="科">净</span>妓者。<span class="科">丑</span></span>匪青楼。柳氏深闺娇艳。<span class="夹白"><span class="科">净</span>曾着手么。<span class="科">丑</span></span>偷香窃玉知还未。<span class="夹白"><span class="科">净</span>他说要赘在他家。<span class="科">丑</span></span>跨凤乘鸾更少缘。<span class="夹白"><span class="科">净</span>生得何如。<span class="科">丑</span></span>君曾见。<span class="夹白"><span class="科">净</span>不曾。<span class="科">丑笑介</span></span>且沈思细想。<span class="夹白"><span class="科">净想介</span>想不着。<span class="科">丑</span></span>还记否。西陵明月夜游船。</p>
        
        <p class="白"><span class="科">净嚷介</span>嗄嗄。原来那晚的是他们。妙妙妙。<span class="科">丑</span>怎能妙。<span class="科">扯净介</span>公且说一说。</p>
        
        <p class="曲"><span class="牌">前腔</span><span class="科">净</span>良宵擢画船。载月闲寻翫。看飘飘。一似凌波僊眷。<span class="夹白"><span class="科">丑</span>公看得仔细么。<span class="科">净</span></span>湘帘纨扇深遮掩。<span class="夹白"><span class="科">丑</span>这等也不曾见。<span class="科">净</span></span>宝髻琼琚仅一观。真堪羡。这胜游佳况。空教我。沿湖物色竟茫然。</p>
        
        <p class="白"><span class="科">净</span>伯醒。不是你说。我十年也不知。<span class="科">丑</span>成老。不是公问。我老常生疔疮也不说。花样妖娆柳样柔。<span class="科">净</span>浴鸥飞鹭两悠悠。<span class="科">丑</span>沥胆披肝惟恐后。<span class="科">净</span>为君沽酒且淹留。到敝寓饮一壶去。<span class="科">丑</span>小弟有些毛病。发誓不饮这脓血了。<span class="科">净</span>少饮几杯。一定不妨。<span class="科">丑</span>多谢多谢。<span class="科">挽手下</span></p>
        
        <h2 id=ch30 class="chapter"><span class="出题">第三十出　及第</span></h2>
        
        <p class="曲"><span class="牌">金钱花</span><span class="科">生外小旦老旦扮巡逻夫役上众</span>从来试法森严。森严。四围列棘成垣。成垣。巡逻瞭望百千般。防巧弊。觅真贤。要关节。俟神仙。</p>
        
        <p class="白"><span class="科">生</span>你们都是那会场巡逻的夫役。日夜不得安息。好不辛苦。<span class="科">外</span>说道今日开榜。辛苦也不多时了。大家务要小心才好。<span class="科">小旦</span>正是正是。</p>
        
        <p class="曲"><span class="牌">前腔</span><span class="科">众</span>身充夫役堪怜。堪怜。提铃喝号相兼。相兼。晨昏昼夜那曾眠。要自在。待场完。工满日。谢龙天。</p>
        
        <p class="白"><span class="科">丑上</span>北海鹏抟日。南山豹变时。姓名书锦轴。端的是男儿。闻说今日揭晓。梅赵诸公。央我出来打听。前面那巡逻的定知端的。待我问他一声。大哥。几时出榜。<span class="科">外</span>准是今日了。<span class="科">丑</span>起动了。<span class="科">众敲梆下丑揖天介</span>天。我常伯醒一生势利。今日开榜。中得几个识熟的便好。新进士不比寻常。匡得去晨昏趋侍。远近追随。吮疽舐痔。献子出妻。亲戚们请他席盛酒。陪堂辈也送些薄仪。非是好劳恶逸。实欲倚势作威。怕户役做他些诡寄。告家人写他封假书。凭人说呵胞呵卵浑如曲蟮。那管道缩头缩颈就是乌龟。<span class="科">掩口笑介</span>正是笑骂由他笑骂。好官还我为之。<span class="科">内吹打介丑</span>呀。鼓乐之声。想已出榜了。<span class="科">末净众扮看榜人上</span>看榜去。看榜去。<span class="科">丑随介</span></p>
        
        <p class="曲"><span class="牌">前腔</span><span class="科">众</span>接天鼓吹声喧。声喧。六街尘涌如烟。如烟。人人翘首与摩肩。心汲汲。意悬悬。忧落第。欲争先。</p>
        
        <p class="白"><span class="科">杂迎榜上众看有中有不中先下丑</span>好了。好了。梅公中了。呀。邹公赵公都中了。好快活。好快活。<span class="科">大喜随榜介</span></p>
        
        <p class="曲"><span class="牌">前腔</span><span class="科">丑</span>遥看虎榜高悬。高悬。诸公咸中青钱。青钱。分明平步上遥天。膺冕服。脱灯毡。万姓羡。四方传。</p>
        
        <p class="白"><span class="科">杂迎榜下丑高叫介</span>势利去。势利去。<span class="科">下</span></p>
        
        <h2 id=ch31 class="chapter"><span class="出题">第三十一出　选宫</span></h2>
        
        <p class="曲"><span class="牌">西地锦</span><span class="科">老旦扮内使领众上</span>几载荣随凤辇。今朝又锡龙旌。巡游直遍江南郡。旁求姝丽充庭。</p>
        
        <p class="白">奉诏因乘使者车。更于何地得幽花。婵娟西子倾国色。系臂先封第一纱。自家大元宫监长安迭不花是也。近因丞相哈麻阴进番僧于帝。导帝秘密之术。天魔之舞。帝心喜甚。第恐女色未多。为乐有极。着俺遥抵江浙等处。广选二八娇姿。以此即欲前行。不知有司夫马完备未曾。<span class="科">众</span>禀公公知道。俱已完备了。<span class="科">老旦</span>如此快快起行。</p>
        
        <p class="曲"><span class="牌">神仗儿</span><span class="科">众</span>恭承王命。恭承王命。遥离紫禁。古道风尘竞。回首凤城云隐。<span class="科">合</span>披月露。渡关津。披月露。渡关津。</p>
        
        <p class="白"><span class="科">净上</span>会同驿驿丞接公公。<span class="科">众</span>起去。快备夫马。<span class="科">净</span>夫马俱完备了。<span class="科">众</span>这等那官儿回罢。<span class="科">净应下众合前下</span></p>
        
        <p class="曲"><span class="牌">水底鱼儿</span><span class="科">丑携女上</span>天使遥临。心慌胆战惊。星言往送。怎得负舆人。怎得负舆人。</p>
        
        <p class="白">朝廷大选宫女。天使不日到来。连夜要送女儿出门。特教丈夫去寻个轿子。谁想一去不来。定到那里赌钱去了。怎么好。怎么好。<span class="科">望介</span>好了。好了。他来了。</p>
        
        <p class="曲"><span class="牌">前腔</span><span class="科">末挑蓝舆上</span>嫁娶纷纷。<span class="夹白"><span class="科">丑</span>轿儿有么。<span class="科">末</span></span>香车没半轮。<span class="夹白"><span class="科">丑</span>这们怎好。<span class="科">末</span></span>蓝舆倒稳。<span class="夹白"><span class="科">丑</span>像甚么。<span class="科">末</span></span>陶令也曾乘。陶令也曾乘。</p>
        
        <p class="白"><span class="科">丑</span>之子于归非等闲。达权通变也须谙。<span class="科">放女抬介末</span>马背不如牛背稳。蓝舆番胜板舆安。<span class="科">丑哭抬下</span></p>
        
        <p class="曲"><span class="牌">神仗儿</span><span class="科">众上</span>皇华宠任。皇华宠任。宁辞劳顿。已入江南境。自觉莺花繁盛。<span class="科">合</span>罗蕙质。献明庭。罗蕙质。献明庭。</p>
        
        <p class="白"><span class="科">外上</span>京口驿驿丞接公公。<span class="科">众</span>起去。快备夫马。<span class="科">外</span>俱完备了。<span class="科">众</span>这等那官儿自回。<span class="科">外应下众合前下</span></p>
        
        <p class="曲"><span class="牌">水底鱼儿</span><span class="科">小生上</span>巨室谐婚。全需六局人。<span class="科">末上</span>仓惶急遽。鞋破总难寻。鞋破总难寻。</p>
        
        <p class="白"><span class="科">小生</span>大哥。朝廷来选宫女。公子即夕就要成亲。没有乐人待诏。怎么好。<span class="科">末</span>乐人罢了。待诏定少不得。我和你只得去用强。拦捉一个罢。<span class="科">小生</span>正是正是。<span class="科">末</span>前面来的定是了。</p>
        
        <p class="曲"><span class="牌">前腔</span><span class="科">净上</span>武断为生。扒灰最有名。鸡头鸡尾。日日诈些吞。日日诈些吞。</p>
        
        <p class="白"><span class="科">小生末捉介净</span>拿我做甚。<span class="科">小生</span>今晚我家公子做亲。请你去念些诗赋。<span class="科">净笑介</span>差了差了。我是直亭老人。诗赋何曾会念。<span class="科">末</span>哎。只要你引凤求凰。管甚么指鹿为马。<span class="科">扛净下净高叫地方介</span></p>
        
        <h2 id=ch32 class="chapter"><span class="出题">第三十二出　题录</span></h2>
        
        <p class="曲"><span class="牌">霜天晓角</span><span class="科">外上</span>杏园春早。星聚文光耀。鼓吹遥分禁乐。骅骝特出天槽。</p>
        
        <p class="白">圣主恩荣宴相才。彀中英俊总追陪。长安市上人如簇。争看纷纷入苑来。自家乃元朝礼部尚书也。今日例宴进士。该我主宴。且喜百务俱备。只待诸士到来。<span class="科">丑扮办事官上</span>风流黄榜客。潇洒绿衣仙。过处人争羡。何殊上九天。禀爷。诸进士到了。<span class="科">外</span>快请进来。</p>
        
        <p class="曲"><span class="牌">哭岐婆</span><span class="科">生净小生末冠带上合</span>笙歌鼎闹。旌旄云绕。看花御道。红妆争笑。金鞍雅称玉逍遥。扬鞭不觉琼林到。</p>
        
        <p class="白"><span class="科">丑</span>请各位老爷登宴。<span class="科">众</span>请了。<span class="科">入见介</span>念切斗山。无由瞻谒。幸兹拜觌。大慰平生。<span class="科">外</span>一时名士。百代殊才。得侍清光。增荣末路。快看酒。<span class="科">丑应送介外</span>不能遍及。总揖了。<span class="科">答送坐介</span></p>
        
        <p class="曲"><span class="牌">山花子</span><span class="科">外起众接唱</span>琼林绝似蓬莱岛。相逢恍集僊曹。喜昂昂人皆俊豪。珠玑万斛胸包。<span class="科">合</span>压乌纱花枝颤摇。罗衣绿染新柳娇。巍巍雁塔名姓标。无限风光。人世难遭。</p>
        
        <p class="曲"><span class="牌">前腔</span><span class="科">生起众接介</span>笔头滚滚波涛绕。光芒射斗凌霄。展丝纶已钓六鳌。翩翩直趁扶摇。<span class="科">合前杂上</span></p>
        
        <p class="白">剞劂生涯旧。时书艺业长。刻字的候列位老爷刊同年录。<span class="科">众</span>起来伺候。<span class="科">杂应介</span></p>
        
        <p class="曲"><span class="牌">前腔</span><span class="科">净起众接介</span>十年窗下无人晓。一朝声播迢遥。幸逢晨正直圣朝。抡材不弃蓬茅。<span class="科">合前外</span></p>
        
        <p class="白">诸公。把尊庚叙了何如。<span class="科">众</span>是。<span class="科">丑送笔砚介众</span>赵年兄了。<span class="科">净</span>果弟痴长。占了。<span class="科">写介</span>如今该那一位。<span class="科">末</span>小弟甲子生。<span class="科">生</span>这等邹兄了。<span class="科">小生</span>占了。<span class="科">写介</span>如今<span class="科">末</span>小弟了。<span class="科">写介送笔与生介生写顿笔介</span>捻管心如醉。临风泪自垂。姻缘已无分。金紫总何为。<span class="科">作晕介众</span>梅老爷发晕了。快扶送回寓。<span class="科">扶下末</span>此兄为何如此。<span class="科">小生</span>想为断弦而然。<span class="科">净背摇头介</span>非也。非也。他要瞒我。待我与他取笑一取笑。<span class="科">转身介杂</span>梅老爷想未续弦。<span class="科">净</span>续了。拿来我写么。<span class="科">写介众</span>嗄。已聘柳氏了。<span class="科">杂收介末</span>要送各衙门。快动手。<span class="科">杂应介同丑下净</span>饮酒。</p>
        
        <p class="曲"><span class="牌">红绣鞋</span><span class="科">众</span>駝峰翠釜佳肴。佳肴。琼舟银海翻涛。翻涛。声嚷嚷。醉陶陶。歌化日。诵唐尧。<span class="科">合</span>花影乱。烛光摇。花影乱。烛光摇。</p>
        
        <p class="白"><span class="科">外</span>杏苑留题。古来盛典。诸公何不赋诗一首。以继前休。<span class="科">众</span>领教。<span class="科">让介净</span>占了。<span class="科">吟介</span>天人三策献重瞳。赐宴琼林宠渥隆。<span class="科">末</span>共联一绝罢。<span class="科">净</span>正是。年兄请。<span class="科">小生吟介</span>莫道枝头春尚早。<span class="科">送末吟介</span>杏花已占十分红。<span class="科">外</span>妙哉妙哉。</p>
        
        <p class="曲"><span class="牌">前腔</span><span class="科">众</span>诗成珠玉挥毫。挥毫。淋漓酒污宫袍。宫袍。天色暝。去程遥。人意畅。马蹄骄。<span class="科">合前</span></p>
        
        <p class="曲"><span class="牌">尾声</span><span class="科">众</span>灯前草就恩荣表。共听晨钟谢圣朝。更报泥金肯惮遥。</p>
        
        <p class="落诗"><span class="科">小生</span>昔日龌龊不足夸。<br /><span class="科">净</span>今朝放荡思无涯。<br /><span class="科">外</span>春风得意马蹄疾。<br />一日看遍长安花。</p>
        
        <h2 id=ch33 class="chapter"><span class="出题">第三十三出　陷选</span></h2>
        
        <p class="曲"><span class="牌">梨花儿</span><span class="科">杂扮皂隶随丑上</span>六路衙门最有兴。终朝嚷嚷不曾静。谁知皇帝也来寻。<span class="夹白">嗏。</span>移文要我选宫嫔。</p>
        
        <p class="白">自家杭州府总捕官是也。上司行下文书。道朝廷大选宫女。钦差宫监。遍历江南。不日将到。本府须要整备应诏。早已行拘地方。待他来时。着他开报便了。<span class="科">外小生上</span>小心防火盗。着意净街衢。<span class="科">入见介丑</span>上来。<span class="科">低云</span>地方。你晓得么。朝廷诏选宫女。天使不日到来。必须预先缉选。方免临期有误。你们该管地方。不拘巨族寒门。但有女子二八左右者。尽数开报上来。<span class="科">小生外</span>没有。<span class="科">丑</span>狗忘八。上说天堂。下说苏杭。没有。我且问你。杭州有几句口号。说道每日呵擂搥吃一丈。脂粉涂千担。这话有么。<span class="科">小生外</span>有有。<span class="科">丑</span>忘八。脂粉也用许多。娇娃岂无万万。<span class="科">外</span>这是古话。<span class="科">丑</span>阿呀。那日迎春时节。我亲见白面成行。就是粉墙一样。真个车载斗量。岂止填渠塞巷。<span class="科">踢介</span>咦。若还掉嘴推干。打得你希烂希烂。<span class="科">小生</span>听小的们详禀。假如地方火盗人命。是小的们管。若女子生长深闺。小的们怎么晓得。<span class="科">丑</span>这等优免了。<span class="科">外</span>若要。须拿那媒婆卖婆来问他。<span class="科">丑拍卓介</span>有见识。就劳你们去与我拿来。<span class="科">小生外应下丑</span>且住。那些婆儿嘴口极硬。不肯说。却怎么。<span class="科">笑介</span>我有一计。且待他来。<span class="科">小生外带净老旦上</span>探囊取物。手到便来。<span class="科">见介丑</span>地方回罢。<span class="科">小生外应下丑</span>婆儿上来。<span class="科">低云</span>我有句心腹话。特特请你们商量。<span class="科">净</span>不知爷有何分付。<span class="科">丑</span>我奶奶老而无子。且又丑拙。我想人生一世。草生一秋。欲多娶美妾。以乐暮年。人家女子。惟你们晓得。可尽数说来。待我选娶几个。媒钱加倍相谢。<span class="科">内骂介</span>老囚跟。要讨小老婆么。皂隶拿他进来。<span class="科">杂应介丑朝内跪介</span>奶奶息怒。愚夫岂敢。只因朝廷要选宫女。怕那些婆子不肯报。故此哄他。<span class="科">内云</span>薄铁刀。转口快。<span class="科">丑</span>谎说天诛地灭。凭凭凭奶奶打几百。<span class="科">内云</span>我且听着。<span class="科">丑</span>正是正是。<span class="科">坐介</span>婆子听得么。朝廷要选宫女。天使不日到来。不拘巨室寒门。但有二八左右者。尽数报来。<span class="科">净</span>没有。<span class="科">丑</span>拶起来。<span class="科">杂应介老旦</span>待我说。<span class="科">丑</span>你说你说。<span class="科">净</span>毛嫱。骊姬。西施。南威。<span class="科">老旦</span>夏姬。秋娘。莺莺。燕燕。<span class="科">丑</span>呀。这是古人。说他怎么。<span class="科">净老旦</span>这等真没有。<span class="科">丑嚷介</span>拶起来。拶起来。<span class="科">杂拶介净老旦</span>有有。<span class="科">丑</span>快说。<span class="科">净</span>许飞琼。秦弄玉。杜兰香。董双成。<span class="科">老旦</span>云英。绿萼。茅盈。麻姑。<span class="科">丑</span>一发说了那神仙。那里寻他。<span class="科">净老旦</span>真没有。<span class="科">丑</span>拶拶拶拶起来。<span class="科">净老旦</span>待小妇人想。<span class="科">丑</span>你想。你想。<span class="科">净</span>桃叶。柳枝。紫云。明月。<span class="科">老旦</span>碧玉。绿珠。薛涛。苏秀。<span class="科">丑</span>这娼妓要他何用。快拶快拶。<span class="科">杂拶介净老旦报介丑写介</span>要放拶再说。<span class="科">净</span>还有一个柳淑娘。<span class="科">丑复写介</span>放了。<span class="科">杂放介小生上</span>报报。天使到关上了。<span class="科">下丑慌介</span>怎么好。叫叫叫该房作急造册。左右。你与我押这些婆子去。原报原拿。逐名认来。<span class="科">杂</span>禀过。势豪抗拒。小的们就打进去捉了。<span class="科">丑</span>听我道来。</p>
        
        <p class="曲"><span class="牌">豹子令</span><span class="科">丑</span>天使迢遥布玉音。布玉音。有谁跋扈不钦遵。谩学狐行凭虎势。敢教排闼攫金银。攫金银。<span class="科">合</span>须知王法。王法有严刑。</p>
        
        <p class="曲"><span class="牌">前腔</span><span class="科">众</span>妙选良家侍至尊。侍至尊。匡床悔泣岂无人。<span class="夹白">老爷</span>当效赤乌供二嬖。休同延寿写昭君。写昭君。<span class="科">合前</span></p>
        
        <p class="落诗"><span class="科">丑</span><span class="衬字">这女子</span>养在深闺人不识。<br />一朝选入君王侧。<br /><span class="科">众</span><span class="衬字">只怕那</span>汉宫承宠不多时。<br />飞燕婕妤相妒嫉。</p>
        
        <h2 id=ch34 class="chapter"><span class="出题">第三十四出　代选</span></h2>
        
        <p class="白"><span class="科">末上</span>破船风猛。漏室雨淋。福无双至。祸不单行。自家乃柳府院子。如何说此数言。只为我家老爷方才战死。小姐又值选宫。你看这几日大家小户。谁不嫁女婚男。惟独我家小姐。虽有东床。随父在任。远水不救近火。一时自难成亲。我想选宫一说。或出里巷流言。犹之可也。若有朝廷旨意。如之奈何。顷间奶奶着我打听。不免走一遭来也。<span class="科">下</span></p>
        
        <p class="曲"><span class="牌">谒金门前</span><span class="科">老旦上</span>心缕缕。总为娇儿牵系。丑恶徒谦难讳美。通宵愁不寐。</p>
        
        <p class="白">萦抱如丝乱。担愁似酒浓。只因一着错。连累满盘空。老身本欲招赘梅甥为婿。不料相公以女许配桃郎。今者闻诏选宫。正该随俗婚配。奈桃郎随父赴任。一时无可奈何。好闷人也。已遣院子出去打听。等待回来。便知端的。适间又闻女儿病甚。想亦为此而然。不免去抚慰他一番。多少是好。开门开门。</p>
        
        <p class="曲"><span class="牌">谒金门后</span><span class="科">旦上</span>抱病恹恹强起。神思飘摇无主。<span class="科">小旦</span>鹊噪鸦鸣花径里。吉凶浑莫计。</p>
        
        <p class="白">呀。奶奶来了。<span class="科">入见介老旦</span>儿何不梳洗。</p>
        
        <p class="曲"><span class="牌">花落寒窗</span><span class="科">旦</span>久无心傅粉调脂。<span class="夹白"><span class="科">老旦</span>觉倦怠么。<span class="科">旦</span></span>困腾腾惟恋衾帏。<span class="夹白"><span class="科">老旦</span>儿。不是耍的。<span class="科">旦背介</span></span>堕楼自许。何惜珠沈玉碎。<span class="夹白"><span class="科">老旦</span>请个医者看你一看。<span class="科">旦</span></span>尽良药又何堪济。<span class="夹白"><span class="科">老旦</span>敢虑选宫。<span class="科">旦</span></span>伤悲。出塞明妃。争如伏剑虞姬。</p>
        
        <p class="白"><span class="科">末上</span>走得浑身汗。归来两脚尘。奶奶。选宫的话真了。<span class="科">老旦</span>却怎么。<span class="科">末</span>天使已到。各坊媒婆卖婆。总捕厅都拿去了。<span class="科">老旦</span>这怎好。你再去打听来。<span class="科">末应下老旦</span>儿。我非不欲与你成亲。</p>
        
        <p class="曲"><span class="牌">前腔</span><span class="夹白">只为</span>你东床远侍亲帏。使仓徨难遂于飞。<span class="夹白">况我说起亲事。你便</span>含悲流涕。反惹愁酸憔悴。到此际噬脐何悔。<span class="夹白">虽然如此。</span>休悲。岂少娇姿。追求偏向朱扉。</p>
        
        <p class="曲"><span class="牌">入赚</span><span class="科">净外生小生上净</span>古木幽溪。<span class="科">指介</span>柳姓娇娃系此居。<span class="科">众</span>忙前去。钦差星急敢羁迟。<span class="科">净</span>且躇蹰。乍张声势令人惧。变出非常未可知。<span class="科">众</span>言诚是。须知善鸷先藏翅。谩教腾沸。谩教腾沸。</p>
        
        <p class="白"><span class="科">众</span>老娘。你先进去。我们外厢等罢。<span class="科">净</span>正是正是。<span class="科">众下</span></p>
        
        <p class="曲"><span class="牌">前腔</span><span class="科">净</span>避影前趋。<span class="夹白"><span class="科">老旦</span>老娘何来。<span class="科">净</span></span>喜到门庭特报知。<span class="夹白"><span class="科">老旦</span>有甚喜。<span class="科">净</span></span>承明旨。<span class="夹白">小姐</span>催妆促驾赴京畿。<span class="科">旦</span>祸真奇。宫闱悬绝如渊底。<span class="科">拜介</span>得赐周旋谢不赀。<span class="科">净</span>言差矣。尊名已覆金瓯里。不须推避。不须推避。</p>
        
        <p class="曲"><span class="牌">皂角儿</span><span class="科">旦小旦老旦</span>蓦遭逢天大灾危。纵飞潜也难逃避。直愁杀萱径椿茔。再休提鸾俦凤侣。试看取剩钗梳。余香粉。撇琴书。抛花竹。物物堪悲。<span class="科">合</span>痛肠千缕。何忍别离。信今生若非魂梦。聚首无期。</p>
        
        <p class="白"><span class="科">净</span>奶奶。我一时报了。如今见你们这般啼哭。连我也心酸了。有人寻个代替罢。<span class="科">旦</span>呀。这谁肯代。<span class="科">小旦</span>奴家愿代。<span class="科">旦</span>怎么害你。<span class="科">小旦</span>昔人受一饭之德。尚报千金。奴家荷半生之恩。何辞一往。快取衣饰与奴妆着。竟往便了。<span class="科">旦哭介</span>妹子。定使不得。<span class="科">净</span>小姐。恭敬不如从命。<span class="科">取衣饰妆小旦介内催众惊介小旦拜介</span></p>
        
        <p class="曲"><span class="牌">前腔</span>念婢子久侍闺闱。感娘行浑如姊妹。谩说个代主承恩。又何惜捐生效死。还念你好花时。明月夜。翫诗词。亲针指。谁共徘徊。<span class="科">合前众上</span></p>
        
        <p class="白">上命差遣。盖不自由。里头快些快些。<span class="科">净</span>有心慷慨。撇脱了些。<span class="科">小旦</span>就行了。<span class="科">旦</span>妹子。拜你一拜。<span class="科">拜小旦介小旦答拜介</span></p>
        
        <p class="曲"><span class="牌">尾声</span><span class="科">旦</span>此生结草悲无地。<span class="夹白"><span class="科">小旦抱旦低唱</span>小姐。你</span>但守初盟报所知。<span class="夹白">我便便</span>便向重泉也展眉。</p>
        
        <p class="白"><span class="科">净拆旦推入介扯小旦出介众</span>去去去。<span class="科">拥下老旦</span>儿。欺君违法。罪过非轻。谨閟深藏。慎毋自泄。<span class="科">旦</span>多谢母亲慈训。</p>
        
        <p class="落诗"><span class="科">旦</span>于人何事网罗求。<br /><span class="科">老旦</span>意气兼将身命酬。<br /><span class="科">旦</span>天上人间不相见。<br /><span class="科">老旦</span>落花流水共悠悠。</p>
        
        <h2 id=ch35 class="chapter"><span class="出题">第三十五出　草奏</span></h2>
        
        <p class="曲"><span class="牌">丹凤吟</span><span class="科">丑上</span>木偶无依。越吟不已。祶袍窃望疎财士。怕官情纸薄。今非昔比</p>
        
        <p class="白">自家非别。小何的便是。母死半年。闝赌两般。家资败尽。替夫到京。谁想身上又染了广货。囊里又缺了盘缠。要归不得无可奈何。近喜梅相公高中。欲求他相济。因他卧病。不能相见。日来闻已痊可。不免走一遭。<span class="科">行介</span>这里已是。有人么。<span class="科">末上</span>朱门深似海。不许外人敲。呀。花子。这里不是讨的。<span class="科">丑</span>我来看老爷一看。<span class="科">末</span>这等贵处。<span class="科">丑</span>杭州。<span class="科">末</span>上姓。<span class="科">丑背介</span>若说小何。做官的怎肯出来。不免打个双关。哄他一哄。<span class="科">转身介</span>我叫可人。<span class="科">末</span>少待通报。</p>
        
        <p class="曲"><span class="牌">宴陈平</span><span class="科">生上</span>瘦损不胜衣。岂为耽诗。花飞絮舞春归矣。倚玉偎香复几时。</p>
        
        <p class="白"><span class="科">末</span>禀老爷。杭州可人求见。<span class="科">生惊介</span>想是可人差来的。快着他进来。<span class="科">末</span>嗄。杭州可人。老爷请。<span class="科">丑进见磕头介生</span>是小何。起来起来。怎说甚可人。<span class="科">丑</span>他问小人的姓。小人道可字加人字。<span class="科">生</span>哈。你惯要耍笑。<span class="科">丑</span>不敢。<span class="科">生</span>到此何干。这门蓝褛。<span class="科">丑背介</span>怎么说好。是了。<span class="科">转身介</span>来做生意。失了风。归去不得。特见老爷。<span class="科">生</span>元来如此。老娘好么。<span class="科">丑哭介</span>被虎吃了。<span class="科">生</span>怎到被虎吃了。<span class="科">丑</span>一向与小人有说。自在极乐庵里过。所以遇了虎。<span class="科">生</span>嗄。那庵主好么。<span class="科">丑</span>被天打了。<span class="科">生</span>有这们事。柳老爷死了。<span class="科">丑</span>柳老爷死不打紧。小姐又被选了宫。<span class="科">生</span>那有此话。<span class="科">丑</span>小人目击的。<span class="科">生</span>却不痛杀我也。</p>
        
        <p class="曲"><span class="牌">石榴花</span><span class="科">生</span>人归禁掖。闻说不胜悲。肠寸裂泪双垂。苍天何事恁雠予。且休提鸾凤分飞。<span class="夹白">就是那</span>花容柳姿。想今生欲觑应无地。<span class="夹白">小姐。</span>若知伊终作王嫱。争似我早学相如。</p>
        
        <p class="曲"><span class="牌">前腔</span><span class="夹白"><span class="科">丑</span>老爷。你</span>荣登天府。宁乏一娇姿。须自惜栋梁躯。多情已作汉宫姬。枉悲号天远谁知<span class="夹白">小姐既许桃家。</span>姻缘已非。那花枝自有东风主。到不如金屋深藏。免与他纨袴相偎。</p>
        
        <p class="白"><span class="科">生</span>左右。取五两银子来。<span class="科">末取介生</span>荒银五两。聊充路费。<span class="科">丑磕头介</span>谢老爷。求人须求大丈夫。<span class="科">末</span>济人须济急时无。<span class="科">生</span>小何。你速整归装还故土。免教流落在长途。<span class="科">并下</span></p>
        
        <p class="曲"><span class="牌">海棠春</span><span class="科">杂引道净上</span>故友茂陵栖。二竖朝方去。</p>
        
        <p class="白">下官赵成文也。适闻梅丈病起。特来问候。左右通报。<span class="科">杂报介生上见介净</span>贵体得安。私喜无任。<span class="科">生</span>屡蒙垂念。感德不胜。请坐。<span class="科">坐介净</span>年丈为何眉攒愁思。脸晕啼痕。必有缘故。愿与故人一闻之。<span class="科">生</span>言之汗颜。且恐污听。<span class="科">净</span>说那里话。<span class="科">生</span>非有别事。小弟往日呵。</p>
        
        <p class="曲"><span class="牌">泣颜回</span><span class="科">生</span>花下结幽期。<span class="夹白"><span class="科">净笑介</span>小弟也略知。已不谐了。<span class="科">生</span></span>强摧残未断恩私。<span class="夹白"><span class="科">净</span>嗄。心里还不断<span class="科">生</span>岂料</span>风波叠起。<span class="夹白"><span class="科">净</span>又怎么。<span class="科">生</span></span>献吴廷偏选西施。<span class="夹白"><span class="科">净</span>被选了宫。<span class="科">生</span></span>君门万里。要相逢须插抟风翅。怅古洪不值当年。痛无双永闭宫闱。</p>
        
        <p class="白"><span class="科">净</span>有一绝妙机会在此。我就与足下做一古押衙何如。</p>
        
        <p class="曲"><span class="牌">前腔</span><span class="科">净</span>伸眉。莫作楚囚悲。娇娃姓氏。齿录曾题。<span class="夹白"><span class="科">生</span>那个写的。<span class="科">净</span>小弟如今只说年丈所聘。等他就查齿录。</span>姻非无据。圣明朝岂夺臣妻。<span class="夹白">明晨请了诸年丈。</span>陈情丹陛。与多娇早拭看花泪。<span class="夹白"><span class="科">生</span>怕不能如此。<span class="科">净</span></span>管乐昌破镜重完。看秦庭白璧终归。</p>
        
        <p class="白"><span class="科">生</span>若得如此。真所谓生死而骨肉也。<span class="科">净</span>快写本。小弟就去请诸年丈了。<span class="科">生</span>多谢多谢。</p>
        
        <p class="落诗"><span class="科">生</span>英雄无策庇婵娟。<br />待得鸾胶续断弦。<br /><span class="科">净</span>圣代只今多雨露。<br />一封朝奏九重天。</p>
        
        <h2 id=ch36 class="chapter"><span class="出题">第三十六出　协奏</span></h2>
        
        <p class="白"><span class="科">末上</span>鸡鸣紫陌曙光寒。莺啭皇州春色阑。金阙晓钟开万户。玉阶僊仗拥千官。下官乃大元朝中一个黄门是也。今当圣驾临朝。恐有百官奏事。只得在此伺候则个。</p>
        
        <p class="曲"><span class="牌">金蕉叶</span><span class="科">生众朝服上生</span>痛煎痛煎。美恩情天渊暌间。<span class="科">众</span>怕孤忠难动龙颜。率群英共跻鸾殿。</p>
        
        <p class="白"><span class="科">生</span>此间是午门。不免径入。<span class="科">众</span>请了。<span class="科">末</span>百官就此站立。不得升殿。鞠恭兴。三舞蹈。俯伏山呼。<span class="科">众</span>万岁万岁万万岁。<span class="科">末</span>有事奏事。无事退班。<span class="科">生</span>臣奏陛下。<span class="科">末</span>启奏者何官。</p>
        
        <p class="曲"><span class="牌">小桃红</span><span class="科">生</span>编修梅玉。碎首阶前。<span class="夹白"><span class="科">末</span>所奏者何事。<span class="科">生</span>为</span>伉俪贻惭玷也。<span class="夹白"><span class="科">末</span>谁家之女。已配未曾。<span class="科">生</span></span>武臣柳菀女。纳采在髫年。<span class="夹白"><span class="科">末</span>不得欺诳。<span class="科">生</span></span>登齿录。布朝佥。<span class="夹白">只为臣</span>慕飞鹏。希举鹗。成孤雁也。<span class="夹白">使柳氏呵。</span>混入良家承诏选。叹画影无从。愿锡饼师全。</p>
        
        <p class="白"><span class="科">净</span>赵章等亦为梅玉一事。联奏陛下。</p>
        
        <p class="曲"><span class="牌">下山虎</span><span class="科">净</span>礼先朝伫闻及闾阎。<span class="夹白">且</span>君父于臣子闺门大闲。还须念有耦罗敷。莫效那耽淫卫宣。<span class="科">众合</span>况有如花满殿前。何必村庄贱。<span class="夹白"><span class="科">末</span>奏事者不得喧哗。<span class="科">众</span></span>折槛何嫌。为诉孤鸾非野鸳。</p>
        
        <p class="曲"><span class="牌">蛮牌令</span><span class="夹白"><span class="科">小生</span>臣闻古之贤君</span>嘉隐士。遗樵爨。怜戍卒。赐宫媛。况彼文臣居翰苑。中雀久。委禽先。<span class="夹白"><span class="科">众</span>答梅玉呵。</span>不得那孟光举案。<span class="夹白">我诸臣</span>愿学逢萌挂冠。<span class="夹白"><span class="科">末</span>敢为友谊妄奏。<span class="科">众</span></span>效朋私扶危拯颠。尽臣忠纠谬绳愆。</p>
        
        <p class="白"><span class="科">末</span>奏章已达。暂且退班。午门外候旨。</p>
        
        <p class="曲"><span class="牌">余文</span><span class="科">众</span>哀情已达承明殿。齐鹄立听取好音传。<span class="夹白"><span class="科">生</span>怕有累诸年丈。若我梅玉。便</span>鼎烹斧磔何言。</p>
        
        <p class="曲"><span class="牌">出队子</span><span class="科">旦扮内臣上</span>明王恩眷。披览封章展笑颜。玉音遥降五云端。管取乘龙指日间。花烛生光。春回卺颜。</p>
        
        <p class="白"><span class="科">旦</span>圣旨已到。跪听宣读。奉圣旨。柳氏果为梅玉所聘。准候宫女到日。着该部查给完聚。以全夫妇之伦。以笃君臣之义。更酌赐锦绮音乐。少助婚礼。用展朕私。谢恩。<span class="科">众</span>万岁万岁万万岁。<span class="科">旦</span>香飘合殿春风转。花覆千官淑景移。<span class="科">下生</span>拜谢诸年丈。<span class="科">拜介</span></p>
        
        <p class="曲"><span class="牌">庭前柳</span><span class="科">生</span>衔结是何年。赖诸君伉俪全。明珠离复返。白璧去犹旋。<span class="科">合</span>生亡还肉骨。感无边。觉须臾喜溢眉端。</p>
        
        <p class="曲"><span class="牌">前腔</span><span class="科">众</span>圣德浩如天。遣嫦娥出广寒。枯枝怜再发。缺月幸重圆。<span class="科">合前</span></p>
        
        <p class="落诗"><span class="科">生</span>百花春隔景阳钟。<br /><span class="科">净</span>紫禁朝天拜舞同。<br /><span class="科">小生</span>独有凤凰池上客。<br /><span class="科">合</span>偏承霄汉渥恩浓。</p>
        
        <h2 id=ch37 class="chapter"><span class="出题">第三十七出　赐婚</span></h2>
        
        <p class="曲"><span class="牌">生查子</span><span class="科">生上</span>失马未为忧。人定天常左。重获凤台游。不负龙池步。</p>
        
        <p class="白">紫凤朝衔五色书。阳春忽布网罗除。已将心变寒灰后。岂料光生腐草余。下官端为淑娘姻事。历尽无数间关。幸蒙圣恩。准赐完聚。今者宫女已到。且敕禁乐送归。晤在须臾。可喜可喜。<span class="科">丑上</span>荣光悬日月。赐予出金银。禀老爷。送亲的到了。<span class="科">生</span>犒赏俱齐备么。<span class="科">丑</span>齐备了。<span class="科">生</span>你自在外厢料理。<span class="科">丑</span>晓得。<span class="科">下</span></p>
        
        <p class="曲"><span class="牌">滴溜子</span><span class="科">众鼓乐送小旦上</span>奉纶音。奉纶音。下赐娇娥。喧金鼓。喧金鼓。香尘如雾。羡双双彩鸾翔舞。风流世所无。皇恩重荷。书中有女。始信非讹。</p>
        
        <p class="曲"><span class="牌">鹧鸪天</span><span class="科">生趋迎介</span>遥睹香车隐素娥。不胜雀跃启青庐。<span class="科">小旦轿中低唱</span>寄言眉黛休空展越水燕云愁转多。<span class="科">小旦出轿生见惊介</span>惊太错。事如何。</p>
        
        <p class="白"><span class="科">背介</span>堪怜到手又成讹。<span class="科">小旦低唱</span>衷情未敢高声吐。只恐人闻起折磨。<span class="科">生</span>都退下。<span class="科">众暂下生小旦拜介生</span>不期而晤。欣喜倍常。望断后车。不无疑愕。<span class="科">小旦</span>事多曲折。人尚迢遥。片语难倾。容妾徐启。<span class="科">生</span>愿闻。</p>
        
        <p class="曲"><span class="牌">刮鼓令</span><span class="科">小旦</span>天书蓦尔过。叹娘行被网罗。<span class="夹白"><span class="科">生</span>这等该到京。<span class="科">小旦</span></span>娇怯怯怕归永巷。又何忍别亲庐。督促莫支吾。善成能败。赖有萧何。<span class="夹白"><span class="科">生</span>亏了那个。<span class="科">小旦</span>是何老娘报了。又得何老娘教道。使小姐呵。</span>华泉取饮眩当途。<span class="夹白">我</span>甘同丑父敢号呼。</p>
        
        <p class="曲"><span class="牌">前腔</span><span class="科">生</span>堪悲恁坎坷。<span class="夹白"><span class="科">小旦</span>相公。想你适才还道是小姐哩。<span class="科">生</span>我那知道</span>启蕉封鹿竟无。幸星河潜通织女。怅月殿隐嫦娥。好事惯多磨。只怕春深绣幕。娇香难锁。<span class="夹白"><span class="科">小旦</span>小姐誓死不二。这到不消虑。<span class="科">生</span></span>松枝同劲信无他。萱庭异趣却如何。</p>
        
        <p class="白"><span class="科">小旦</span>相公。早图归计。无用空悲。<span class="科">生</span>言之有理。明当上表。今花烛已陈。衾帏已具。权且合卺。<span class="科">小旦</span>小姐在彼。何敢言此。<span class="科">生</span>卿过矣。我岂顿忘小姐。实不忍负此良宵耳。<span class="科">小旦</span>如此请屏多仪。待妾侍寝便了。<span class="科">生</span>不须谦逊。自有权宜。分付奏乐。待我们行礼。<span class="科">众奏乐介小旦</span>相公请上。<span class="科">生侧立介</span>就如此。<span class="科">同拜介</span></p>
        
        <p class="曲"><span class="牌">尾声</span><span class="科">生</span>百年娱乐从兹暮。<span class="科">小旦</span>幽馆深盟喜不诬。<span class="科">生</span>又恐相逢着睡魔。<span class="科">先请进房小旦应介众持灯上引介</span></p>
        
        <p class="落诗"><span class="科">众</span>翡翠屏开绣幕红。<br />万条银烛碧纱笼。<br /><span class="科">小旦</span>宁期此地忽相遇。<br /><span class="科">生</span>共识皇恩造化同。</p>
        
        <p class="白"><span class="科">众引下生吊场介</span>紫苔过来。<span class="科">丑上生低云</span>元来名便是小姐的。来京的又不是小姐。<span class="科">丑骇介</span>是那个。<span class="科">生</span>是芳春姐。<span class="科">丑</span>也罢。也罢。<span class="科">生</span>你不晓得。小姐还在家。你明早就与我起程。前往杭州。多拜上奶奶。我不日就回。要与小姐成亲。这里的事体。教他们不可泄漏。<span class="科">丑</span>有书么。<span class="科">生</span>你先去。我央常先生作伐。书就与他带来了。<span class="科">丑</span>嗄。人苦不自足。得陇又望蜀。<span class="科">生</span>传语慎勿遗。尽言非尺牍。<span class="科">并下</span></p>
        
        <h2 id=ch38 class="chapter"><span class="出题">第三十八出　咸遂</span></h2>
        
        <p class="曲"><span class="牌">月云高</span><span class="科">旦上</span>孤帏空待。秋怀转无赖。香粉潜消褪。鬼病恹恹害。百计安排。怎把相思解。人在心儿里。心远云山外。眉月连娟恨不开。鸿雁那从北地来。</p>
        
        <p class="白">奴家名归禁苑。迹隐深闺。虽若幽囚。实堪全节。但此清秋。不胜多病。祇一个知心侍儿。又已远去。总有句着意言语。更向谁谈。好闷人也。勉强梳洗。且到母亲跟前。闲讲片时。少排抑郁。多少是好。<span class="科">老旦急上</span>宁为太平犬。莫作离乱人。儿。不好了。红巾数万。即日渡江。邻里户户般移。家人个个走散了。可作急收拾。以避贼锋。<span class="科">旦</span>娘。既无僮仆相随。又无亲戚可倚。向那里去。<span class="科">老旦</span>你不知道。桃官人家移住湖州。待我悄悄送你过门。岂不两得。<span class="科">旦</span>哎。死则死矣。怎又提起这话来。<span class="科">下老旦</span>呀。怎么艴然去了。青娥。请小姐转来。<span class="科">净内应介</span>奶奶。小姐不肯来。</p>
        
        <p class="曲"><span class="牌">前腔</span><span class="夹白"><span class="科">老旦</span>儿。你那知</span>青春难再。容华易消改。<span class="夹白">你到桃家呵。</span>地远时仓卒。隐密奚尴尬。恁更疑猜。应是心儿歹。<span class="夹白"><span class="科">净</span>小姐不肯出门了。<span class="科">老旦</span></span>谩说闺帏老。眼见干戈害。<span class="夹白">他这等执抝呵。</span>红粉须知逐战埃。<span class="夹白">我</span>骸骨凭谁覆草莱。</p>
        
        <p class="白"><span class="科">丑上</span>烽火连三月。家书抵万金。自家紫苔的便是。俺老爷差我回来。叩见柳奶奶。一路有警。担搁多时。今喜已到他家。不免径入则个。<span class="科">进见介老旦</span>紫苔。你那里来。<span class="科">丑</span>京中。<span class="科">老旦</span>相公中了。<span class="科">丑</span>中了不打紧。朝廷却把芳春姐赐配了。<span class="科">净骇介</span>有这等事。<span class="科">老旦</span>你且仔细说来。<span class="科">丑</span>老爷闻说小姐被选。忙请五百名同年伏阙陈情。朝廷怜准。宫女一到。便行查给。那晚成亲。更赐几多宫锦宫花。禁乐仪仗。如今芳春姐好不风骚。好不快活。<span class="科">净顿足介</span>知道如此。我便替了。<span class="科">老旦</span>人有善念。天必从之也。<span class="科">丑</span>还有禀上。老爷虽已成亲。一念实在小姐。即欲告假还乡。以图旧约。因此先遣小人拜上。已请常先生为媒。不日就到。书信附彼带来也。<span class="科">老旦背介</span>这又怎么说。<span class="科">净</span>奶奶不要听他。难道小姐到做小。<span class="科">老旦</span>那有此话。<span class="科">净</span>先进门一日也是大。况是个钦给夫人。比耍笑。<span class="科">老旦</span>不要多讲。只说小姐已出嫁便了。<span class="科">净</span>正是正是。<span class="科">转身介</span>紫苔。小姐出门了。<span class="科">丑惊介</span>出门了。<span class="科">净应介丑背顿足恨介</span></p>
        
        <p class="曲"><span class="牌">红衲袄</span><span class="夹白"><span class="科">丑</span>我那老爷。</span>你指望锁春风在雀台。那知个探花源僊境改。<span class="夹白">我一路来呵。</span>还道是漆和胶终不解。<span class="夹白">到如今</span>怎做了凤随鸦玉自埋。虽然是风吹害比目开。竟不道海山盟息壤在。<span class="夹白">小姐。你做了</span>旧时梁燕他飞也。<span class="夹白">空教我</span>远折梅花度陇来。</p>
        
        <p class="白"><span class="科">旦上</span>呀。这是梅家紫苔。<span class="科">退步低唱介</span></p>
        
        <p class="曲"><span class="牌">前腔</span>他怎似哭包胥掩泪来。莫不是病相如因愁害。<span class="夹白"><span class="科">出见介</span>紫苔。你为何如此。<span class="科">丑</span>呀。闻道小姐出门了。几时回的。<span class="科">旦</span>哈。</span>我本是岁寒松坚不改。你休认出墙花恁浪猜。<span class="夹白"><span class="科">丑</span>我道小姐一定还在家。<span class="科">老旦</span>儿。梅家哥哥中了。<span class="科">旦</span></span>且喜他蹑青云展巨才。<span class="夹白"><span class="科">老旦</span>朝廷却把芳春赐他了。<span class="科">旦</span>嗄。</span>又早已系赤绳酬素爱。<span class="科">背介</span>却怜我围鸾槛凤如何也。<span class="夹白">罢罢罢。这是我</span>寡宿孤辰命所该。</p>
        
        <p class="白"><span class="科">丑</span>奶奶。老爷专为小姐姻事。特特差我回来。<span class="科">老旦</span>又作区处也。<span class="科">内鸣锣呐喊介丑</span>呀。小人到忘了。贼声甚是猖獗。如何还是高坐。<span class="科">老旦</span>我也欲为远避。小姐道无亲可奔。无仆可随。执意不行。无可奈何。<span class="科">丑</span>有处有处。我家苏州。自有大房。小人途路颇熟。待我护送奶奶与小姐到彼。徐待老爷回来。更自商议。意下何如。<span class="科">老旦</span>儿。这却怎么。<span class="科">旦</span>不得已也就如此。只一件。紫苔。你曾娶妻不曾。<span class="科">丑</span>未也。<span class="科">旦</span>娘。我们是个寡女。他是个孤男。同行不雅。儿欲把青娥配他。等他夫妇随我母子。却不两便。<span class="科">老旦</span>言甚有理。<span class="科">旦</span>紫苔。你与青娥过来拜了奶奶。就此成亲。以便同行。<span class="科">丑应扯净拜介</span></p>
        
        <p class="曲"><span class="牌">出队乱莺啼</span><span class="科">丑</span>关睢已谐。螽斯堪待。<span class="科">同拜介</span>好姻缘出倘来。鸿投鱼网信奇哉。<span class="夹白"><span class="科">净哭介</span>怎把我与这尖嘴。<span class="科">丑</span>风月还彀你受用哩。<span class="科">老旦</span></span>只须要夫和妻爱。又何必论女貌郎才。<span class="夹白">拜了小姐。<span class="科">拜介净</span></span>逐鸡飞。随狗走。这百年业。三生债。只为那干戈扰攘。顿使我琴瑟愆乖。<span class="科">内复鸣锣呐喊介旦</span>呼腾九垓。<span class="夹白">还怕有</span>杀妻煮妾。食子炊骸。</p>
        
        <p class="白"><span class="科">老旦</span>青娥。你去收拾行装。待紫苔去打个消息。便好起程。<span class="科">丑净应下</span></p>
        
        <p class="曲"><span class="牌">尾声</span><span class="夹白"><span class="科">老旦</span>儿。你看</span>烽烟蔽日天光改。鼠窜狼奔事可哀。<span class="夹白"><span class="科">旦</span>又不识</span>何日宁家礼上台。</p>
        
        <p class="白"><span class="科">丑复上</span>好了。好了。贼闻官兵将至。大肆焚掠。潜避湖州去了。<span class="科">老旦旦</span>谢天地。<span class="科">丑</span>奶奶。且就此安居。想老爷不日就回了。<span class="科">老旦</span>你还该接上去回复一声。<span class="科">丑</span>明早就去。但不知有何分付。<span class="科">老旦</span>只说一言已定。六礼休遗便了。<span class="科">丑</span>理会得。</p>
        
        <p class="落诗"><span class="科">老旦</span>兵气消为日月光。<br /><span class="科">旦</span>生涯万事有苍苍。<br /><span class="科">丑</span>蓬山此去无多路。<br /><span class="科">净</span>雕鹊填河已作梁。</p>
        
        <h2 id=ch39 class="chapter"><span class="出题">第三十九出　昼锦</span></h2>
        
        <p class="白"><span class="科">外末扮家人随生小旦上生</span>独受主恩归。当朝似者稀。<span class="科">小旦</span>莫愁南路远。驷牡正騑騑。<span class="科">生</span>下官端为良缘未偶。请假南还。迤逦行来。且喜早已过江了。<span class="科">小旦</span>相公。为何过江来到。不见驿递应付。<span class="科">生</span>我归杭心切。唯恐知识缠扰。到广陵驿就缴牌了。<span class="科">小旦</span>家里也不住劄了。<span class="科">生</span>不住了。<span class="科">小旦</span>相公。你真个钟情也。</p>
        
        <p class="曲"><span class="牌">北新水令</span><span class="夹白"><span class="科">生</span>你知我</span>归心日夜忆钱塘。念孤帏恁般悒怏。马蹄清夜月。蓬户五更霜。兼程奔上。兼程奔上。何日里得同欢畅。</p>
        
        <p class="曲"><span class="牌">南步步娇</span><span class="科">小旦</span>鸣镳击楫多劳攘。故国云埋障。回思去路长。影只形单。自分终泉壤。何幸沐恩光。双双昼锦荣无限。</p>
        
        <p class="曲"><span class="牌">北折桂令</span><span class="科">生</span>想着他花径行藏。和那绣阁徘徊。画舫徜徉。<span class="夹白">满望个</span>连理栽成。鸳鸯并好。鸾凤翺翔。<span class="夹白">怎知道</span>美恩情中成虚慌。好姻缘半道乖张。<span class="夹白">苦的是</span>鸡唱江关。人逐参商。<span class="夹白">恨的是</span>千里空还。一面偏难。</p>
        
        <p class="曲"><span class="牌">南江儿水</span><span class="科">小旦</span>吴越千佳丽。燕秦百艳妆。一时咸得亲瞻傍。都来谁及娘娇样。天香国色真无上。谩说艰辛多状。任您堪偿。百岁恣同欢赏。</p>
        
        <p class="白"><span class="科">内叫介</span>行路的仔细。红巾贼连陷杭州湖州。将下姑苏。休得前去。<span class="科">生住介</span>涯上说甚么。<span class="科">末</span>说红巾贼破了杭湖二州。将到姑苏。教不要前去。<span class="科">生</span>杭州破了。<span class="科">末</span>说破了。</p>
        
        <p class="曲"><span class="牌">北雁儿落带得胜令</span><span class="夹白"><span class="科">生</span>本待个</span>风便归程趱。<span class="夹白">到讨得个</span>雷轰碑字残。<span class="夹白">快趱前去。<span class="科">众行介生</span>我和他</span>生愿共衾裯。死愿同草莽。<span class="夹白">管甚么</span>豺狼满道傍。<span class="夹白">管甚么</span>烟尘暗井疆。<span class="夹白">不能彀</span>窃符来卧内。<span class="夹白">怎望得</span>飞骑出蒲关。潜藏。<span class="夹白">怕柔心</span>不奈军声壮。逃亡。<span class="夹白">怕纤弯</span>难当途路长。</p>
        
        <p class="曲"><span class="牌">南侥侥令</span><span class="科">小旦</span>城郭多笳鼓。江湖断客航。试问太平时还甚日。<span class="夹白">只怕</span>故国无家归去难。故国无家归去难。</p>
        
        <p class="白"><span class="科">丑上</span>夜宿舟中饭。晨征马上衣。前面的是我们老爷。<span class="科">见介生</span>贼情如何。<span class="科">丑</span>湖州被屠了。杭州幸无恙。<span class="科">生</span>谢天地。<span class="科">小旦</span>我家却怎么。<span class="科">丑</span>贼将临城。奶奶要到湖州躲避。幸小姐不肯去。比时小人适到。说了老爷求亲。就把青娥配与小人。算计同到苏州。不意官兵四集。贼下太湖。依旧安堵了。<span class="科">小旦</span>可喜可喜。<span class="科">丑</span>桃家在湖州。都被屠了。<span class="科">生</span>有这等事。路上曾见常先生么。<span class="科">丑</span>见来。此时想已到家了。<span class="科">生</span>紫苔。你就与我回去。速备礼仪。我一到就要成亲了。<span class="科">丑</span>理会得。<span class="科">下</span></p>
        
        <p class="曲"><span class="牌">北收江南</span><span class="科">生</span>呀。赖得他报平安。解下愁肠。整顿些慇勤话。历诉间关。相思担放下再休担。撇脱利名场。优游花月乡。肯恋着厚爵高封。冷落他软玉温香。</p>
        
        <p class="曲"><span class="牌">南园林好</span><span class="科">小旦</span>去时节车轮太忙。回时节马蹄何懒。缩地凌云空想。频计日转心烦。频计日转心烦。</p>
        
        <p class="曲"><span class="牌">沽美酒带太平令</span><span class="夹白"><span class="科">生</span>我为他</span>闷填了山水肠。<span class="夹白">我为他</span>愁埋了烟霞想。薰茗琴书兴总忘。<span class="夹白">喜如今</span>初心已尽偿。全名节<span class="夹白">不曾把</span>面目摧残。老林泉<span class="夹白">又没个</span>五湖风浪。甘菽水<span class="夹白">绝胜他</span>临邛市觞。<span class="夹白">还笑那</span>越重墙的心粗胆壮。赎尸骸的担惊受枉。我呵年当貌当。双拥着英皇。美风情一任千载评量。</p>
        
        <p class="曲"><span class="牌">南尾声</span><span class="科">小旦</span>改衣妆山居样。管煎茶竹里花间。永侍梁鸿事孟光。</p>
        
        <p class="落诗"><span class="科">生</span>骎骎羽骑历城地。<br /><span class="科">小旦</span>景物萧萧满路岐。<br /><span class="科">生</span>赖有蛾眉能缓客。<br /><span class="科">小旦</span>玉人应是数归期。</p>
        
        <h2 id=ch40 class="chapter"><span class="出题">第四十出　合笺</span></h2>
        
        <p class="曲"><span class="牌">荷叶铺水面</span><span class="科">外上</span>称槟相。佐吉筵。吉筵词赋几多篇。口若河悬。<span class="科">丑上</span>月下老。冰上僊。红罗体缠。金花帽攒。华堂高会。谁敢居先。<span class="科">合</span>疎失处。赖周旋。</p>
        
        <p class="白"><span class="科">揖介外</span>礼都摆着。专候驾临。<span class="科">丑</span>有烦通报。<span class="科">外</span>少待。</p>
        
        <p class="曲"><span class="牌">踏莎行</span><span class="科">老旦上</span>分定生前。喜承天眷。画堂此日春风展。彩云飞处下双鸾。沈檀雾袅笙歌按。</p>
        
        <p class="白"><span class="科">外</span>摈相叩头。<span class="科">老旦</span>起来。<span class="科">外</span>大媒已到。<span class="科">老旦</span>快请。<span class="科">外</span>伏以锦衣香衬皂罗袍。红绣鞋移步步娇。倾杯式饮梅花酒。醉扶归去月儿高。来宾宝山尊相抬身东道亲妈夫人相见。<span class="科">喝拜介丑</span>深惭遗朽。谬任执柯。<span class="科">老旦</span>诺重千金。盟联二姓。<span class="科">外</span>礼毕。请送礼单。<span class="科">丑送介</span>虚篚上陈。甚惶将命。<span class="科">老旦</span>多仪下锡。兼凟台尊。当直的。快收礼摆宴。<span class="科">丑</span>梅大人舟已到涯。如夫人即入进谒。就此告辞。<span class="科">老旦</span>如此不敢虚拘。尚容攀待。<span class="科">丑</span>再不消。<span class="科">外</span>小子随往迎亲。<span class="科">老旦</span>正是。<span class="科">丑外下末上</span>报报。二夫人到了。<span class="科">老旦</span>请里面相见。</p>
        
        <p class="曲"><span class="牌">哭相思</span><span class="科">众随小旦上</span>溟海飘蓬无转。羁魂喜获生旋。<span class="科">净随旦上</span>乍见翻疑梦幻。何殊缺月重圆。</p>
        
        <p class="诵"><span class="科">小旦拜介</span><span class="牌">重叠金</span><span class="科">老旦</span>你一身去国三千里。<span class="科">旦</span>我日日空寻别时语。<span class="科">小旦</span>相对但悲酸。幽情欲话难。　　<span class="科">净</span>暂收双眼泪。懽宴娱心意。<span class="科">合</span>今夕是何晨。鹊桥新驾成。</p>
        
        <p class="白"><span class="科">老旦</span>青娥。良时将至。快与小姐更妆。我到外厢料理来。<span class="科">小旦</span>奶奶请便。奴家自当伏侍。<span class="科">老旦下小旦</span>青娥。取那红箧儿过来。<span class="科">净取小旦开介净</span>这是甚么。</p>
        
        <p class="曲"><span class="牌">玉雁儿</span><span class="科">小旦</span>翠翘珠串。<span class="夹白"><span class="科">净</span>这般。<span class="科">小旦</span></span>碧琳冠凤绕螭盘。<span class="夹白"><span class="科">净</span>好衣服。<span class="科">小旦</span></span>杏花衫染猩红浅。<span class="夹白"><span class="科">净</span>那里来的。<span class="科">小旦</span></span>总是椒宫特眷。<span class="夹白"><span class="科">旦</span>这都赐你的。我</span>一朝专享宁无赧。<span class="夹白"><span class="科">小旦</span>却不折死奴。<span class="科">旦</span></span>酬恩报德原非忝。<span class="夹白"><span class="科">净</span>良晨已到。</span>怎将形迹相拘检。<span class="夹白"><span class="科">强妆介小旦</span>到忘了。词笺半幅。相公着我一见便送还小姐。<span class="科">旦</span>他的也在这里。<span class="科">合</span></span>喜今宵人物两完又何羡丰城神剑。</p>
        
        <p class="曲"><span class="牌">画堂春</span><span class="科">众鼓乐引生上</span>玄都花事喜依然。刘郎此日言旋。三星炯炯映簷端。乐奏迎僊。</p>
        
        <p class="白"><span class="科">外</span>伏以香罗带绣菊花新。坐傍妆台点绛唇。喜称人心好事近。鹊桥仙降画堂春。请新人奶奶出厅行礼。<span class="科">再请介</span>一枝花插满庭芳。烛影摇红昼锦堂。滴滴金杯双劝酒。声声慢唱贺新郎。新人奶奶抬身缓步请。<span class="科">净拥旦与生并立介外</span>参拜天地。<span class="科">喝拜介</span>岳母太夫人出厅相见。<span class="科">老旦上外</span>靠上尊坐。<span class="科">喝拜介</span>二位新人交拜。<span class="科">拜介外</span>请二夫人相见。<span class="科">小旦拜介外</span>参拜已毕。请迎花烛。同赴卺筵。<span class="科">众唱迎花烛介</span></p>
        
        <p class="曲"><span class="牌">画眉序</span><span class="科">生</span>银烛暖香燃。合卺筵开共欢忭。愧尘凡下士。获配僊媛。且休夸不世奇逢。还堪羡非常恩眷。<span class="科">合</span>百年和洽如鱼水。行看种玉蓝田。</p>
        
        <p class="曲"><span class="牌">前腔</span><span class="科">旦</span>卮酒谩交传。重惜人前意难展。念几番波浪。泪满词笺。想昔曾系足联盟。今得共齐眉举案。<span class="科">合前</span></p>
        
        <p class="曲"><span class="牌">前腔</span><span class="科">小旦</span>神契已三年。此夜相逢爱非浅。信姻缘辐辏。风月无边。喜才郎衣锦荣归。共淑女牵丝缱绻。<span class="科">合前</span></p>
        
        <p class="曲"><span class="牌">前腔</span><span class="科">老旦</span>佳婿受人怜。弱女工容世应罕。正天然合璧。宜享华妍。麝烟凝翡翠衾温。龙须展芙蓉褥软。<span class="科">合前</span></p>
        
        <p class="曲"><span class="牌">滴溜子</span><span class="科">众</span>郎荣显。郎荣显。玉殿曾传。娘华丽。娘华丽。瑶台应选。真一双两美相兼。松萝永附缠。天从人愿。今宵欢宴。绝胜登僊。</p>
        
        <p class="曲"><span class="牌">鲍老催</span><span class="科">众</span>情孚义感。天长地久常为伴。海枯石烂心难变。双飞蝶。交颈鸳。同栖燕。几般怎比风流半。软温乡里春风遍。尽消受欢无限。</p>
        
        <p class="曲"><span class="牌">双声子</span><span class="科">众</span>琼浆滟。琼浆滟。满酌重相劝。花灯暗。花灯暗。余烬频教翦。星河转。星河转。更筹换。更筹换。独夜迢迢。良宵遽短。</p>
        
        <p class="曲"><span class="牌">尾声</span><span class="科">合</span>风情节义难兼擅。女戒分明在此编。寄语梨园仔细传。</p>
        
        <p class="落诗"><span class="科">老旦</span>鸣凤楼中天上人。<br /><span class="科">生旦</span>彩笺芳翰两情深。<br /><span class="科">众</span>千淘万洗虽辛苦。<br />吹尽狂沙始见金。</p>

    </body> 
</html>
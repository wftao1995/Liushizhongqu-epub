<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/八义记</title>
        <meta name="author" content="明　徐元　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">八义记</span></h1>
        
        <p class="作者">明　徐元　著</p>
        
        <h2 id=ch1 class="chapter"><span class="出题">第一出　家门大略</span></h2>
        
        <p class="曲"><span class="牌">满庭芳</span><span class="科">末上</span>左氏春秋。晋灵当国。赵盾七世忠臣。岸贾谗佞。杀害赵家人。驸马将身逃匿。遇灵辄一处安身。把公主冷宫囚禁。生下小郎君。　　　　程婴。藏出禁。韩厥自刎。杵臼遭刑。十八年孤儿观画。夫妻子母再完成。除奸佞。冤冤相报。传说到如今。</p>
        
        <h2 id=ch2 class="chapter"><span class="出题">第二出　上元放灯</span></h2>
        
        <p class="曲"><span class="牌">瑞烟浓</span><span class="科">生上</span>春回帝里。破泥牛冻烟轻雨初霁。画阁深沉。荧煌龙烛。神仙境。千秋锦绣笼珠翠。听满耳笙歌鼓吹。酒醒后。不觉乐人报道。上元节至。</p>
        
        <p class="白">赵朔诗礼族。表字号居方。相门将种。功勋德行满他邦。晋侯纳吾为婿。德安公主。共效鸾凰。青春才二八。美貌世无双。翡翠帘。琉璃瓦。白玉堂。通宵饮宴。高烧银烛照红妆。富贵吾生极矣。敢不谢穹苍。万事数已定。浮生空自忙。<span class="科">末</span>圣朝天子重英贤。一奏须交禁上元。虽则放灯非盛事。黎民都道庆丰年。<span class="科">生</span>程婴。今日是元宵佳节。家家点放花灯。与民同乐。为何说此话。<span class="科">末</span>禀驸马得知。今早老相公入朝。但见十度来朝金阙。转过九重凤阁。八宝殿珠帘高卷。七宝台龙烛光明。六曲阑畔设着力士黄巾。五凤楼前簇拥金瓜武士。四百员文武官僚。专听静鞭三下。两边羽扇拂开。一座明君登宝位。众官山呼已毕。圣上传旨。有事奏事。无事退班。却才道罢。班部中闪出一员官来。<span class="科">生</span>那官怎生打扮。<span class="科">末</span>那官员紫袍象简。玉带乌靴。程婴上前观看。却元来是老相公上表乞禁元宵。<span class="科">生</span>那表章你可记得。<span class="科">末</span>小人记得。道切见每岁正月十三至十七夜。观灯游戏。哄动街坊。鼓乐骈集。灯火荧煌。聚朋挟友。酣鬭争强。男女混杂。缁素列行。竭资破产。至于离亡。不测风火。引慝官坊。燕赵有连境之患。秦楚有横逆之加。秽污由此而生。习俗因斯不良。虽云庆赏。乃其祸殃。忧国扰民。无利有伤。乞颁榜示。禁止施行。<span class="科">生</span>晋侯如何道。<span class="科">末</span>贤哉晋侯。看罢表章。道家有孝子。使父母必无忧虑。国有贤臣。令君王安居宝位。卿言须当还与众文武商议。却才道罢。班部中闪出一员官来。<span class="科">生</span>那官是谁。怎生打扮。<span class="科">末</span>头戴一顶黄灿灿束发冠。身穿一领红焰焰绛罗袍。踹一双兀兀突突皂朝靴。束一条班班驳驳犀角带。环一双团团圞圞<a epub:type="noteref" href="#ch2n1"><sup>注</sup></a>光眼睛。生一部扢扢皱皱落腮胡。程婴看来。不是别人。<span class="科">生</span>是谁。<span class="科">末</span>乃中朝下大夫屠岸贾上表乞放花灯。<span class="科">生</span>岸贾如何道。<span class="科">末</span>夫上元者。乃上界天官赐福之辰。黎民庆贺丰年之日。家家点放。无非愿国泰民安。户户骈阗。尽祈祷田禾丰稔。民既乐业。国必安宁。风火不测。有司官常加警察。盗贼生谋。金吾军不时巡捕。燕赵作衅。有微臣何足患之。秦楚无知。三昼夜举成何事。若有疎虞。臣敢为保。<span class="科">生</span>晋侯如何说。<span class="科">末</span>晋侯依言准奏。乞放花灯。<span class="科">生</span>既然准放花灯。分付街市军民人等。五家搭一灯棚。十家共一鳌山。明日与公主望春楼上玩赏花灯。与民同乐。<span class="科">末</span>领钧旨。</p><aside epub:type="footnote" id="ch2n1"><p>团团圞圞：形容圆</p></aside>
        
        <p class="曲"><span class="牌">赏宫花</span><span class="科">生</span>吾王有感。满朝中皆大贤。外邦齐拱伏。绝狼烟。<span class="科">合</span>文武忠心王有德。不日须见太平年。</p>
        
        <p class="曲"><span class="牌">前腔</span><span class="科">末</span>时当上元。黎民乐尧舜天。晋侯无谗佞。万民安。<span class="科">合前</span></p>
        
        <p class="落诗"><span class="科">生</span>禀过爹爹老相公。<br /><span class="科">末</span>放灯欢乐与民同。<br /><span class="科">合</span>人生总在春风里。<br />个个同游和气中。</p>
        
        <h2 id=ch3 class="chapter"><span class="出题">第三出　周坚沽酒</span></h2>
        
        <p class="曲"><span class="牌">秋夜月</span><span class="科">丑上</span>我卖酒住在京师里。造下醇醲真绿𨟳<a epub:type="noteref" href="#ch3n1"><sup>注</sup></a>。来此饮酒皆豪贵。王孙公子同欢宴逸。</p><aside epub:type="footnote" id="ch3n1"><p>醇醲：酒味浓厚甘美。醁「⿰酉义」：酒面上浮起的浅碧色浓汁。</p></aside>
        
        <p class="白">老妇姓王。住在京邦。造下美酒。诸般羹汤。时新菓品。炙兔烧羊。百般野味。椒料馨香。馒头搭饼。件件堪尝。出入相府。托庇门墙。一不怕人来赊酒。二不怕恶党强梁。若有人来饮酒。现钱有甚商量。若是无钱吃酒。休怪我剥下衣裳。动不动扯到官府。打出他诗赞羔羊。老身无甚营生。开一酒店在天汉桥边。小厮笼下火。荡下酒。正是清晨忙把店门开。煮酒烹茶待客来。不将辛苦意。难近世间财。<span class="科">下</span></p>
        
        <p class="曲"><span class="牌">赏宫花</span><span class="科">小生</span>今宵上元。拉朋同赏翫。忽见天街上。闹喧喧。借问酒家何处有。牧童遥指杏花边。</p>
        
        <p class="白">自家名姓号周坚。家住汾阳是祖传。父母双亡妻未娶。一生好酒任飘然。留落在晋阳间。蹉跎不觉又三年。何时得遂还乡愿。办炷明香谢老天。今上元节届。那家不饮酒。那家不看灯。惟我身边无钱。不免去天汉桥下王婆酒店。赊他五百文酒吃。去大街上游玩一番。多少是好。迤逦行来。有人在此么。<span class="科">丑</span>是谁。<span class="科">小生</span>饮酒的。<span class="科">丑</span>既如此。里面请坐。<span class="科">小生</span>有甚么酒。<span class="科">丑</span>苏州酒。秀州酒。苏秀二州真烧酒。官人若还饮三瓯。肚皮鸡巴像漏斗。<span class="科">小生</span>甚么下饭。<span class="科">丑</span>手丝鸡。炕面角。东坡蹄儿天下少。官人不惜杖头钱。饮到天明不觉晓。<span class="科">小生</span>也罢。看三百文酒。二百文下饭。<span class="科">丑</span>待我取来。<span class="科">小生</span>王婆。有妓者请一位来送酒。<span class="科">丑</span>原来官人爱风月的。我老身原是旧院里出来的粉头。也会吹弹歌舞。官人不弃。老身奉一杯。<span class="科">小生</span>劳你不当。</p>
        
        <p class="曲"><span class="牌">前腔</span><span class="科">丑</span>官人饮酒。我香醪美更佳。现钱来买吃。定不赊。<span class="科">合</span>遇饮酒时须饮酒。不醉不饱不归家。</p>
        
        <p class="曲"><span class="牌">前腔</span><span class="科">小生</span>香醪酝美。停车须下马。今日元宵景。甚繁华。<span class="科">合前小生</span></p>
        
        <p class="白">王婆。有东西再拿些出来。<span class="科">丑</span>官人慢饮。待老身取来。<span class="科">虚下小生</span>如今婆子去了。不免去罢。本是猩猩渐作痴。此情莫与外人知。王婆若来清酒帐。这回不走待何如。<span class="科">下丑上</span>呀。原来去了。四儿关上门。待我去寻他。</p>
        
        <p class="落诗">今年元宵节。<br />却与上年别。<br />月光作灯笼。<br />四方俱照彻。</p>

        <h2 id=ch4 class="chapter"><span class="出题">第四出　酒家索钱</span></h2>
        
        <p class="曲"><span class="牌">步步娇</span><span class="科">小生上</span>不蒙不呆不旷荡。名利谁承望。心偏好酒浆。两镟三壶。自觉欢畅。不醉不归来。行乐天街上。</p>
        
        <p class="白"><span class="科">丑</span>汉子。怎么不还酒钱。<span class="科">小生</span>你是甚么人。<span class="科">丑</span>我是卖酒王婆。</p>
        
        <p class="曲"><span class="牌">北铺地锦</span><span class="科">小生</span>原来是卖酒女杜康。<span class="夹白"><span class="科">丑</span>不是。只要还我钱。<span class="科">小生</span></span>五百文赊钱直甚么赃。<span class="夹白"><span class="科">丑</span>一分也是债。<span class="科">小生</span></span>俺也是主顾好商量。<span class="夹白"><span class="科">丑</span>留下当头。<span class="科">小生</span></span>又不是神仙怎留下当。<span class="夹白"><span class="科">丑</span>你敢要打我。<span class="科">小生</span>我打你。便怎么。</span>激得我挥拳起掌。饶你这个老婆娘。来日还钱不在忙。<span class="夹白"><span class="科">丑</span>我便要。<span class="科">小生</span></span>不要钱有一个比方。养男儿为卿为相。<span class="夹白"><span class="科">丑</span>这是老娘积德。<span class="科">小生</span></span>养女儿似观音模样。<span class="夹白"><span class="科">丑</span>像老娘也罢。<span class="科">小生</span></span>做经营钱如水涨。<span class="夹白"><span class="科">丑</span>有本多生利。<span class="科">小生</span></span>好家私儿孙兴旺。<span class="夹白"><span class="科">丑</span>还我钱。不要你管。<span class="科">小生</span></span>教你男儿受殃。女儿落娼。<span class="夹白">呀。要钱时</span>直待西方日上。</p>
        
        <p class="落诗"><span class="科">丑</span>赊酒无钱学赖皮。<br />赵家府内告轮回。<br /><span class="科">小生</span>非关我每无行止。<br />你若无钱便得知。</p>
        
        <h2 id=ch5 class="chapter"><span class="出题">第五出　宴赏元宵</span></h2>
        
        <p class="白"><span class="科">贴上</span>灯毬隐隐画堂中。鼓乐笙歌彻上穹。万盏金莲开禁苑。千家灯火照庭中。开宫扇。起帘栊。满堂笑语与民同。犹如仙子辞蓬苑。恰似姮娥离月宫。</p>
        
        <p class="曲"><span class="牌">传言玉女</span><span class="科">旦</span>三五风光。真个胜如前岁。<span class="科">生末</span>更天与奢华富贵。日日宴乐。我少年伊家娇媚。<span class="科">合</span>姻缘一对。世间无比。</p>
        
        <p class="白"><span class="科">贴</span>驸马才而俊。公主德而贤。龙孙虎子。青春富贵两当年。<span class="科">生</span>公主金枝玉叶。居方相门相种。一对好姻缘。<span class="科">合</span>肯把良辰虚度。排筵在望春楼上。人月两团圆。但愿人长久。千里共婵娟。</p>
        
        <p class="曲"><span class="牌">画眉序</span><span class="科">生</span>与民欢庆。赏元宵。广排筵。会簪缨珠履。贵戚三千。坐列着公子王孙。簇拥处娇娥粉面。<span class="科">合</span>太平无事人乐业。黎民尽歌欢晏。</p>
        
        <p class="曲"><span class="牌">滴溜子</span><span class="科">合</span>鳌山上。鳌山上凤烛万点。彩楼内。彩楼内士女欢笑。欢笑见番郎胡女。搽灰弄鬼脸。灯灿烂。引得游人挨擦同观。</p>
        
        <p class="曲"><span class="牌">神仗儿</span><span class="科">丑</span>金宵上元。金吾不禁。银漏枉然。我们神歌鬼舞。孩孩迓鼓<span class="夹白">孩来</span>好也使人观看。诸社大闹争先。</p>
        
        <p class="白"><span class="科">末</span>你每是那里来的。<span class="科">丑</span>我每是东方鹤神。<span class="科">末</span>敢是乐人。<span class="科">丑</span>乐人闻知驸马与公主饮宴。特来承应。<span class="科">生</span>那里来的。<span class="科">丑</span>本司乐人。<span class="科">生</span>晓甚本事。<span class="科">丑</span>有笛吹得。有弦弹得。有鼓打得。大得胜。小得胜。猫儿滚绣毬。阵阵赢。太平古点。<span class="科">生</span>天下无非只要太平。打太平鼓罢。<span class="科">丑打介末</span>还有甚本事。<span class="科">丑</span>晓得二十五孝。<span class="科">末</span>只有二十四孝。怎么有二十五孝。<span class="科">丑</span>有一个汆州汆府汆县汆家村。汆老儿与汆妈妈。生下十个汆儿子。讨下十个汆媳妇。才是孝顺。<span class="科">末</span>怎见得。<span class="科">丑</span>我是一哥哥。一嫂嫂。头顶爹爹妈妈。泰安神州庙里烧香。一个儿子孝顺。<span class="科">照此一气念七遍倒地介末搀介丑</span>这个搀我的儿子。才是孝顺。知音说与知音听。不是知音不与谈。<span class="科">下</span></p>
        
        <p class="曲"><span class="牌">画眉序</span><span class="科">生旦</span>向华筵。拚取今宵醉不眠。听笙歌缭绕。鼓乐声喧。金鼎爇凤脑龙涎。画烛映朱颜粉面。阆苑长如春不老。和伊醉倒花前。</p>
        
        <p class="曲"><span class="牌">滴溜子</span><span class="科">合</span>人生里。人生里富贵在天。公主与。公主与驸马少年。少年生居宫苑。思之这福分前世缘。不取乐。蹉跎良夜枉然。</p>
        
        <p class="曲"><span class="牌">神仗儿</span><span class="科">丑扯小生上</span>时乖运蹇。遭逢村汉。不还酒钱。那些留貂解佩。沿街拽住。可不羞脸。留下当且饶拳。</p>
        
        <p class="白"><span class="科">丑</span>告状。<span class="科">末</span>启驸马。一婆子扭一醉汉告状。<span class="科">生</span>着他有司去告。<span class="科">末</span>叫你有司去。<span class="科">丑</span>实不瞒管家。老身领本府本钱。又住本府房子。以此特来相告。<span class="科">末</span>他道领本府本钱。<span class="科">生</span>带近楼下。问欠多少酒钱。<span class="科">丑</span>五百文。<span class="科">生</span>程婴。问那醉汉。委实欠他多少。<span class="科">末</span>醉汉。欠多少酒钱。呀。启驸马。这醉汉面庞与驸马一般。<span class="科">生</span>王婆。你且去。我还你钱。<span class="科">丑</span>谢驸马老爷。<span class="科">下生</span>程婴。可领醉汉到外书房去睡。明日问他。<span class="科">末</span>一双星眼任模糊。问你缘何不应吾。<span class="科">小生</span>酒中不语真君子。财上分明大丈夫。<span class="科">末小生下</span></p>
        
        <p class="曲"><span class="牌">鲍老催</span><span class="科">生旦合</span>花灯万盏。双头牡丹并蔕莲。梅花灯细把冰刀翦。鼓儿灯钹儿灯团团遍。老儿灯拜得腰肢软。婆儿灯跪得裙腰浅。宝塔灯层层现。</p>
        
        <p class="曲"><span class="牌">前腔</span><span class="科">合</span>走马灯骤犇如飞电。滚绣毬灯滴溜溜抟。鱼灯虾灯蟹灯巧。鬭鸡灯双对面。蝉灯好看。琉璃灯算来千万碗千万盏。仙鹤灯飞来路远。</p>
        
        <p class="曲"><span class="牌">双声子</span><span class="科">合</span>福非浅。福非浅。前世曾为伴。今幸然。今幸然。生长王宫苑。你貌鲜。我少年。似云里吹箫并头凤鸾。</p>
        
        <p class="曲"><span class="牌">尾声</span>来朝广设华筵宴。五夜风光疾如箭。不乐不欢也枉然。</p>
        
        <p class="落诗"><span class="科">旦</span>景遇良宵且恣游。<br /><span class="科">生</span>开怀畅饮不须忧。<br /><span class="科">贴</span>来朝更有新条在。<br /><span class="科">合</span>恼乱春风卒未休。</p>
        
        <h2 id=ch6 class="chapter"><span class="出题">第六出　赵宣训子</span></h2>
        
        <p class="曲"><span class="牌">女冠子</span><span class="科">外上</span>圣主垂衣。国安民乐时治。文忠武烈。谗臣回避。果然朝野太平时。名标十二国。位至三公。子为王婿。这赤心忠义。与金石冰霜相比。</p>
        
        <p class="白">赵盾乃成季之子。位至上大夫。佐明主燮理阴阳。为正卿调和鼎鼐。曾陪御宴。座前锦袖惹天香。昔侍宸游。归去玉骢嘶禁院。门迎珠履三千。簇拥金钗十二。秉心忠直。使谗臣战栗不容。同理朝纲。人尽道忠贞辅佐。真个国家得我重如山。边境闻风惊破胆。今乃上元残灯之夜。争奈孩儿赵朔。朝朝晏乐。夜夜酣歌。倚驸马之威。托晋侯之庇。却成何体统。今念及父子之情。甚是不安。不免叫他出来。教道一回。孩儿赵朔过来。听我道。</p>
        
        <p class="曲"><span class="牌">瑶台月影</span><span class="科">生</span>方才画堂排筵宴。听得爹爹严命相传。</p>
        
        <p class="白"><span class="科">外</span>汝不知稼穑之艰难。常受荣华富贵。朝朝饮宴。夜夜酣歌。父为晋国之正卿。既不能教道其子。何以谏诤于朝。<span class="科">生</span>公主在那里。孩儿不得不去。<span class="科">外</span>只推公主。汝岂知物盛必有衰时。安得长久。今后再不可。<span class="科">生</span>孩儿再不敢了。</p>
        
        <p class="曲"><span class="牌">桂枝香</span><span class="科">外</span>孩儿听取。恁爹说与。不知稼穑艰难。常享荣华富贵。今来古往。今来古往。一兴一废此人之常理。我孩儿休倚妻力势。常不是恁的。</p>
        
        <p class="曲"><span class="牌">前腔</span><span class="科">生</span>孩儿博学。叨蒙恩爵。托赖父训言词。岂敢过违差错。昨日恁儿。昨日恁儿。和着公主观灯游乐。<span class="夹白"><span class="科">外</span>人皆有过。改之为贵。<span class="科">生</span></span>自今日怎敢违尊命。从今改过却。</p>
        
        <p class="白"><span class="科">末</span>夜来醉汉。欲辞驸马去。<span class="科">生</span>老爷正恼。你且低声。<span class="科">外</span>说甚么。<span class="科">生</span>孩儿夜来与公主观灯。卖酒王婆扭一醉汉。告讨酒钱。<span class="科">外</span>观灯也勾了。又受状。叫程婴。你也少生事。<span class="科">生</span>酒钱犹可。但此醉汉面庞与孩儿无二。因此代还酒钱。留在书房。今日要去。<span class="科">外</span>叫过来见我。<span class="科">小生</span>知恩报恩。有恩不报。非为人也。<span class="科">见介外</span>你是那州人氏。赊他酒吃不还钱。也是不成器的人了。</p>
        
        <p class="曲"><span class="牌">玉胞肚</span>瞥然一见。见他们仪容俊伟。貌堂堂凛凛身躯。好一似我的孩儿。<span class="夹白">多少年纪。<span class="科">小生</span>二十五岁。<span class="科">外</span></span>年纪相同两相宜。只是贵贱难称一对儿。</p>
        
        <p class="曲"><span class="牌">前腔</span><span class="科">生</span>昨宵在街市。见他们醺醺醉迷。一见后使人徘徊。因此上带回衙内未知何名姓阿谁。一一从头须记取。</p>
        
        <p class="曲"><span class="牌">前腔</span><span class="科">小生</span>家居汾水。号周坚是吾贱讳。为营求买卖肥家。谁知道命乖时悔。昨宵因欠酒钱倍。谢得恩官见赐与。</p>
        
        <p class="白"><span class="科">外</span>既无老少。吾欲收留汝为门下。意下如何。<span class="科">小生</span>周坚三载流落。正疑身堕沟渠。今蒙相公收留。愿为执鞭坠凳之使。</p>
        
        <p class="曲"><span class="牌">玉漏迟</span><span class="科">外</span>才方见你们。见着他使人心下欢喜。相貌身材。举止共着年纪。与我儿无些异处。幸聚会来家里。<span class="科">合</span>宽怀取。莫思着故园桃李。</p>
        
        <p class="曲"><span class="牌">前腔</span><span class="科">众</span>吾家富贵。论门下尽皆簪缨珠履。怀着忠心。运至自有通时。你休恁贪杯殢酒。你休管他人是非。<span class="科">合前</span></p>
        
        <p class="落诗"><span class="科">生</span>怜孤惜寡念贫穷。<br /><span class="科">小生</span>今日收留我运通。<br /><span class="科">外</span>一叶浮萍归大海。<br /><span class="科">末</span>人生何处不相逢。</p>
        
        <h2 id=ch7 class="chapter"><span class="出题">第七出　猜忌赵宣</span></h2>
        
        <p class="白"><span class="科">丑上</span>帅府铜锣一两敲。辕门内外聚英豪。男儿志气当如此。今日方知武艺高。自家屠府张百户是也。在教场中操演回来。不免在此伺候。道犹未了。老爷早上。<span class="科">下</span></p>
        
        <p class="曲"><span class="牌">红衲袄</span><span class="科">净</span>晋朝中为大臣。论英雄胆气增。门迎珠履三千客。户纳貔貅百万兵。吾王宠信听。万民皆畏钦。把俺声名料应达帝京。</p>
        
        <p class="白">两朵金花藏日月。一双袍袖按乾坤。人人尽道吾王宠。半由天子半由臣。吾乃晋国下大夫。姓屠名岸贾。家住尧都。名扬华夏。英雄豪杰。文武冠诸邦之将相。承颜顺旨。权宠过一国之公侯。顺吾者高官显爵。逆吾者灭族亡身。正是一朝权在手。便把令来行。只一件。班行居赵盾之下。此吾心不足。待夫人出来。与他商议。</p>
        
        <p class="曲"><span class="牌">换春令</span><span class="科">老旦</span>玉人春困酒力消。早元宵过了。听窗外黄鹂声声巧。又报道寒食节到。</p>
        
        <p class="白"><span class="科">净</span>夫人。富贵虽受吾王宠。到底终非是我心。<span class="科">老旦</span>相公。但把赤心行正道。何愁官职重和轻。<span class="科">净</span>夫人。身不能脱下绯衣而换紫袍。官不离下大夫而为正卿。</p>
        
        <p class="曲"><span class="牌">祝英台令</span><span class="科">老旦</span>告相公听诉分剖。诸国尽来朝。钦羡晋国。文武英雄。官属尽依朝纲。须晓。两班先自争功。心生恶兆。怕外邦闻知传扬不好。</p>
        
        <p class="曲"><span class="牌">前腔</span><span class="科">净</span>焦燥。论将来越懊恼。怎肯落他后。手握重权。功业勋天。一旦位卑官小。懊恼。定欲争取分明。不成虚谬。算此事朝夕萦我怀抱。</p>
        
        <p class="曲"><span class="牌">前腔</span><span class="科">老旦</span>失笑。他是相子王孙。流传官爵岂一朝。七世助国。忠直功臣。积代累有功劳。不道。布衣身佐公卿。尤嫌官小。料莫是日夜思谁错了。</p>
        
        <p class="曲"><span class="牌">前腔</span><span class="科">净</span>不晓。自思德满边疆。朝野尽钦道。惟有赵盾。挟势欺凌。非是我要闲闹。<span class="科">老旦</span>听告。劝君休挂心怀。人生如梦。对媚景追欢取怀抱。</p>
        
        <p class="落诗"><span class="科">老旦</span>人生富贵是前因。<br />莫要劳神苦用心。<br /><span class="科">净</span>画虎未成君莫笑。<br />安排牙爪始惊人。</p>
        
        <h2 id=ch8 class="chapter"><span class="出题">第八出　宣子劝农</span></h2>
        
        <p class="白"><span class="科">末上</span>万紫千红二月天。花含宿雨柳拖烟。光阴不觉人憔悴。寒日清明在目前。今日却是二月十五。该劝课农民。自家乃赵府中程婴是也。我老相公分付安排酒。在十里长亭劝农。你看今年强似去年。<span class="科">内问</span>怎见得。<span class="科">末</span>不用管弦竹。何须锦褥裀。墙南村北。果然桃李弄精神。漆桌上羊肉和猪肉。金瓶内蒲萄竹叶清。社长和耆老。齐唱贺升平。道犹未了。老爷早到。</p>
        
        <p class="曲"><span class="牌">似娘儿</span><span class="科">外</span>好景艳阳天。花烂熳芳草芊芊。<span class="科">生</span>长亭十里开筵宴。官民共祝风调雨顺。齐乐丰年。</p>
        
        <p class="白"><span class="科">外</span>众父老可曾到么。<span class="科">末</span>还没有到。<span class="科">外</span>屠爷可曾去请。<span class="科">末</span>请去了。还不曾来。<span class="科">外</span>不消等了。</p>
        
        <p class="曲"><span class="牌">添字红绣鞋</span><span class="科">合</span>今日劝课农民。农民。安排酒食在长亭。长亭。知稼穑老人们。都到此倒金樽。<span class="科">合</span>都交欣欣。欣欣说与劝农文。</p>
        
        <p class="曲"><span class="牌">前腔</span><span class="科">生末</span>节届寒食清明。清明。西郊外步踏红青。红青。草铺茵柳拖金。花世界锦乾坤。<span class="科">合前</span></p>
        
        <p class="曲"><span class="牌">前腔</span><span class="科">净</span>老汉住在东村。东村。今日是二月中旬。中旬。相公驸马在长亭。开筵宴请农民。<span class="科">合前</span></p>
        
        <p class="曲"><span class="牌">前腔</span><span class="科">丑</span>老汉住在山深。山深。担一担草荐入城。入城。卖得三百与三文。买些菓子与杏仁。将归去与儿孙。<span class="科">合前净</span></p>
        
        <p class="白">你这个老儿。我到你家叫你。你媳妇说方才扒了灰。出去了。<span class="科">丑</span>休得取笑。家丑不可外扬。去年屠老爷劝农。甚是经纪。<span class="科">末</span>为何来迟。老爷等久了。禀老爷。都到了。<span class="科">外</span>亭子上窄小。只着几个会讲的上来。<span class="科">问介</span>你每为何来迟。<span class="科">净</span>被子孙牵绊。故此来迟。<span class="科">外</span>姓甚么。<span class="科">净</span>姓铁。<span class="科">外</span>那个老人姓甚么。<span class="科">丑</span>小人姓李。<span class="科">外</span>多少年纪。<span class="科">净</span>属苕箒的。<span class="科">外</span>多少。<span class="科">净</span>一把年纪。听孙子说。明年一百岁了。<span class="科">外</span>有何积德。如此年高。<span class="科">净</span>老汉家中常礼斗。烧香须净手。广行方便事。寿年九十九。<span class="科">外</span>你这老人。多少年纪。<span class="科">丑</span>老汉家中曾受禄。吃菜不吃肉。广行方便事。寿年九十六。<span class="科">外</span>老人每。我有几桩事情问你。我每为官的快活。你庄家人快活。<span class="科">净丑</span>老人看来。庄家人快活。<span class="科">外</span>怎么快活。<span class="科">净</span>先是不要戴网巾。快活了。<span class="科">外</span>怎见得。<span class="科">净</span>村居乐。村居乐。撒发披襟赤子脚。箬笠拐杖任过眉。绫锦千箱无分着。闷扳罾。喜打鹊。爱吃螺蛳池内摸。红鰕紫蟹锦鳞鱼。白酒青梨黄荳熟。住低房。摆矮桌。莎草铺来着地洛。井泉水。无穷乐。堪笑市人佳城廓。假使你聪明我愚浊。愚浊之人心无恶。篱头处处出黄金。遍地生涯人不觉。任他行计有千条。土产人家无失着。前栽桑。后栽柳。鲜菓蒲卜结成蔕。葱蒜韭薤及黄瓜。茄儿瓠子与茭白。种得萝卜芋头多。收得菉荳赤荳有。池中摘起红菱角。塘内掏出白莲藕。晚来一碗荸荠茶。天明两个鸡子酒。庭前稚子舞班衣。院内山妻同白首。起时红日照东窗。睡时明月过北斗。小老人家中呵。也养羊。也养狗。鸡猪鹅鸭成群有。驴牛放出满山头。羸马无缰到处走。税粮纳了得安宁。公差不敢登门殴。儿童报道有佳宾。自幼相交知己友。安排饭。整治酒。至晚打铺着地宿。天明相送到溪头。义气相投怕分手。骑耕牛。田内走。风吹苗叶颤抖搜。任他炎热暑气天。树下乘凉如数九。勤耘稻。儹栽秧。蚕老麦熟大家忙。夜来得阵及时雨。家家顶礼谢穹苍。妇人日里忙。全凭灯火补衣裳。睡时不觉三更后。鸡叫披衣起扫场。大船载。小船装。玉粒看看搬上仓。犁罢收拾归家去。车具农工一一藏。东边晒。西边飏。场内把扒闹嚷嚷。鼓吹不如击刮响。诸花怎比稻花香。稻已尽。场已光。修补泥垣遮盖墙。遥观樵牧歌偏好。尽道丰年乐未央。冬至到。宰猪羊。谢天谢地谢穹苍。簷前搆得三伏面。薄薄椒浆做几缸。邀东舍。请西庄。锅烧瓢匋使碗装。大家吃得醺醺醉。草脊簷头步夕阳。缕唐布。做衣裳。新鞋新袜暖堂堂。这个便是村家乐。一年一度过时光。<span class="科">丑</span>小的每不过是一个细民。怎及得老爷十分荣耀。须信是一人之下。万人之上。出则驷马高车。享用有千钟美禄。小老人也有几句。单表老爷。岩岩气象老平章。磊磊襟怀湖海扬。体挂宫罗云锦灿。腰围文玉荔枝香。丹忠久著黄金陛。嘉誉高标白玉堂。希圣希贤传世业。千秋万载侍君王。</p>
        
        <p class="曲"><span class="牌">月上海棠</span><span class="科">末</span>父老们听。五谷之事民为本。论一年之计在此一春。一日计在于平明。一生计无非勤谨。<span class="科">合</span>田丰稔。黎民尽贺太平风景。</p>
        
        <p class="曲"><span class="牌">前腔</span><span class="科">外</span>父老们。满斟一盏清香酝。论吾王德化外邦肃静。剑甲藏武偃文修。则那更风调雨顺。<span class="科">合前</span></p>
        
        <p class="曲"><span class="牌">前腔</span><span class="科">生</span>明媚景。平明微雨寒食近。遍郊野红紫嫩柳相映。会文武宴乐长亭。都待与民农欢庆。<span class="科">合前</span></p>
        
        <p class="曲"><span class="牌">前腔</span><span class="科">净丑</span>听拜禀。今年必定田丰稔。论节候雨水共春分。这几日无雨晴明。才是我庄家准信。<span class="科">合前</span></p>
        
        <p class="落诗"><span class="科">外</span>须要殷勤教子孙。<br /><span class="科">生</span>莫妨农事惧春耕。<br /><span class="科">末</span>非徒独要吾邦熟。<br /><span class="科">净丑</span>惟愿诸州尽太平。</p>
        
        <h2 id=ch9 class="chapter"><span class="出题">第九出　翳桑救辄</span></h2>
        
        <p class="曲"><span class="牌">坝陵桥</span><span class="科">丑上</span>告天告天。略略相怜念。我娘亲老年。两三日不见些黄粮米饭。我死沟渠犹等闲。我娘行有谁来看管。<span class="夹白">天。</span>何必苦困英雄汉。</p>
        
        <p class="白">灵彻家居池州遭兵火。背负母亲。逃难晋国。舍于首阳。打柴为活。谁知连遭雨水。又染一病。险丧其身。内无粮米。外无亲人。灵彻身死沟渠。值得甚么。只愁八十岁老母。无人看养。感谢神天。略略稍可。只得䦶䦷下山。前面有一桑林。地名翳桑。如今正生得桑椹。不闻青红。拾些回家。活我母命。多少是好。</p>
        
        <p class="曲"><span class="牌">五供养</span>春色恼人。听得黄鹂枝上声声愁人。还听得教我闷添萦。英雄困厄。还自叹不逢时运。勉强来扶病到桑林。拾些桑椹救饥贫。</p>
        
        <p class="白">你看二十余里。遍村都是桑林。树头桑椹色青青。且摘来救母饥窘。只虑主家行至。羞脸何处藏身。远观不审。近见分明。一簇人烟将近。不知是主家有人来。也不知是游人。不免躲在草菌。多少是好。</p>
        
        <p class="曲"><span class="牌">望吾乡</span><span class="科">生外末上</span>日暖溶溶。山花映水红。呢喃燕子调舌弄。粉蝶双双游花丛。似入蓬莱洞。身如在画图中。对景堪吟咏。</p>
        
        <p class="白"><span class="科">外</span>此是那里了。<span class="科">末</span>是翳桑。<span class="科">外</span>怎见得。<span class="科">末</span>但见习习香风拂面。融融丽日和人。万花灿烂柳拖金。绿水青山相映。多是东君弄巧。工夫尽付花神。乍寒乍暖午风轻。寒食清明将近。正是翳桑。请老爷上前观看。<span class="科">外</span>这边为何茂盛。这边为何凋零。<span class="科">末</span>茂盛的是大户人家。有人浇灌。凋零的是小户人家。没人浇灌。故见如此。<span class="科">外</span>这是甚么山。<span class="科">末</span>是北邙山。<span class="科">外</span>这一派水从那里来。<span class="科">末</span>这水是此山湾里流出来的。<span class="科">外</span>流往那里去。<span class="科">末</span>流往大江去。<span class="科">末</span>老爷。有个汉子。仰卧草上。</p>
        
        <p class="曲"><span class="牌">古轮台</span><span class="科">外</span>是何人。因何草上卧其身。你是何方住何名何姓。<span class="夹白">你敢是奸细么。<span class="科">丑</span></span>息怒停嗔。试听我说个元因。家住池州。姓灵名彻。为遭兵火。只得逃难到京城。谁想年时不顺。<span class="科">外</span>为甚的形体尪羸。脸皮黄瘦。衣衫蓝缕。行不由径。到此没来因。遭盘问。莫非怀着不良心。</p>
        
        <p class="曲"><span class="牌">前腔</span><span class="科">丑</span>贤听。念我运蹇受灾迍。三日无食。米粮缺欠。只得扶病下山林。拾些桑椹。远观人来至。只疑都是守园人。藏身草径。<span class="科">外</span>听伊言说得凄惶。使人怜悯。初来疑是奸谋藏隐。到此且宽心。休忧闷。管教枯木再逢春。</p>
        
        <p class="白">程婴。食箱中有下饭么。<span class="科">末</span>有羊肉水饭。<span class="科">外</span>取些与他。<span class="科">末</span>好古怪。那汉子说三日无饭。为何不吃。藏过一半。<span class="科">外</span>那汉子。你说三日无食。为何不尽其饭。<span class="科">丑</span>家有老母。留一半回去。<span class="科">外</span>将谓是无运智之人。却有这一点孝心。<span class="科">生</span>人之德行。孝义为先。<span class="科">外</span>也罢。程婴。你去此村中有大户人家。说我赵正卿父子游至翳桑。逢一义士。暂借白米五斗。白银十两。来日送还。<span class="科">末</span>一心忙似箭。两脚走如飞。<span class="科">下外</span>左右。箱中盛食。都把与他。<span class="科">末</span>剑诛无义汉。金赠有恩人。银米在此。</p>
        
        <p class="曲"><span class="牌">扑灯蛾</span><span class="科">外</span>树傍忽见你。止疑是奸细。听说凄惶语。教人怎不悲戚也。白米五斗。十两白银。你取将回去。做些经纪度日。免交伊此身狼狈恁蓝缕。</p>
        
        <p class="曲"><span class="牌">前腔</span><span class="科">丑</span>赐我银和米。又蒙赐吃食。论这恩和德。山高海深难报也。<span class="科">外</span>不须拜跪。闲时节来吾家里。<span class="科">丑</span>念灵彻人非草木。未知相公名位甚官职。</p>
        
        <p class="曲"><span class="牌">前腔</span><span class="科">末</span>家居在尧都帝里。声名天下尽知。为正卿名赵盾。儿为晋侯女婿也。年华五十居相位。一朝独贵。<span class="科">丑</span>名和姓一时记取。报恩日只争来早与来迟。</p>
        
        <p class="曲"><span class="牌">尾声</span><span class="科">外</span>今日得吾提掇起。免使终身落污泥。久后常思这苦日。</p>
        
        <p class="落诗"><span class="科">外</span>白银和米赠英雄。<br /><span class="科">丑</span>谢拜恩官赵相公。<br /><span class="科">生</span>今日得吾提掇起。<br /><span class="科">末</span>免教人在污泥中。</p>
        
        <h2 id=ch10 class="chapter"><span class="出题">第十出　张维评话</span></h2>
        
        <p class="曲"><span class="牌">探春令</span><span class="科">老旦上</span>绿柳飘绵。红花散锦。韶光已破三分。对景欢娱。肯教辜负良辰。</p>
        
        <p class="白">我相公官至下大夫。不知为何。近日只要与上大夫赵正卿争朝。劝解不从。我想两虎相争。必有一伤。今晚安排筵席在后花园。请相公饮酒。我家有个张维。说得好评话。饮酒中间。叫他出来说些评话。劝相公回心转意也好。张维那里。<span class="科">丑</span>终朝服事紫绯衣。出入闺房主不疑。将身跳入花园内。隔墙听得叫张维。夫人有何使令。<span class="科">老</span>我叫你非为别事。吾为晋侯骄奢。我相公要与赵正卿争竞。吾劝不从。只恐两虎相争。其势必无两全之理。今晚排宴后花园中。你说几句谏诤相公。劝得回心。我自赏你。<span class="科">丑</span>夫人叫张维做别事不晓得。说评话三言两语。便教回心。夫人不必苦忧心。非是张维卖口唇。管教劝得相公转。赏我一顶细网巾。</p>
        
        <p class="曲"><span class="牌">出队子</span><span class="科">净</span>思之尀耐。思之尀耐。无端老贱才。劝农不待我们来。欺我朝中梁栋材。只为仇家恼我寸怀。</p>
        
        <p class="白">夫人。尀耐尀耐忒尀耐。<span class="科">老旦</span>尀耐谁来。<span class="科">净</span>尀耐赵盾。恃权劝农。不待我每。欺我太甚。一定杀那老贼。<span class="科">老旦</span>相公息怒。妾身安排酒在后园。对花畅饮。消遣情怀则个。<span class="科">净</span>夫人。心事未平空宴饮。除非杀却事方休。</p>
        
        <p class="曲"><span class="牌">耍孩儿</span><span class="科">老旦</span>斟此一杯香醪酝美。拚今宵共乐沉醉。目今富贵。又何须恋紫争绯。<span class="科">合</span>算这欢乐人世能几。何须要辨是争非。</p>
        
        <p class="曲"><span class="牌">前腔</span><span class="科">净</span>夫人贤德怎比。恨那人谏诤非理。激得人怒起。不杀他怎消恶气。<span class="科">合前老旦</span></p>
        
        <p class="白">乐声絮烦。<span class="科">净</span>既絮烦。退了乐器。<span class="科">老旦</span>既退了乐器。府中张维说得好评话。叫他来说评话解闷。<span class="科">净</span>张维说得评话。我到不知。叫张维。<span class="科">丑</span>全凭三寸斓斑舌。打动华堂饮宴人。那个叫张维。<span class="科">净</span>夫人说你会说评话。叫你来说。<span class="科">丑</span>小的会说。<span class="科">净</span>你晓得我的心性。说得好赏你。说得不好砍你。<span class="科">丑</span>说得好不要赏。说得不好不要砍。扯平了罢。<span class="科">净</span>这等没赏罚了。<span class="科">丑</span>说评话要张卓儿。张维磕头。说评话有三不平。<span class="科">净</span>那三不平。<span class="科">丑云</span>天不平。地不平。人心不平。<span class="科">净</span>把张维砍了。<span class="科">老旦</span>看妾身之面。饶了张维。<span class="科">净</span>也罢。夫人讨饶。饶了罢。<span class="科">丑</span>张维谢不砍之恩。磕头。朱雀桥边野草花。乌衣巷口夕阳斜。旧时王谢堂前燕。飞入寻常百姓家。这四句说到那里。说到金陵建都之地。鱼龙变化之邦。不说盘古共三皇。不说夏禹共陶唐。不说稼穑关河事。单道妲己荒淫说纣王。纣王是何代。乃商汤王之后。商汤王得了六百二十九年天下。传留三十三代。临了一个唤做纣王。<span class="科">净</span>那纣王生得如何。<span class="科">丑</span>纣王生得眉清目秀。仪容奇伟。晓诗书。知今古。一心宠着一个妃子名妲己。<span class="科">净</span>妲己生得如何。<span class="科">丑</span>那妃子生得肌如雪莹。脸若桃腮。鬓若堆鸦。眼如丹凤。吟得诗。作得赋。奏得好清乐。理得好玉琴。能讴掌上之歌。善舞盘中之曲。纣王甚悦。纣王见他生得好。把一片聪明贤慧之心。顿作个痴呆蒙懵之汉。朝朝宴饮。夜夜酣歌。不听谏诤。不理朝纲。焚炙忠良。刳剖孕妇。以酒为池。以肉为林。其时有三个贤臣进谏。<span class="科">净</span>三贤是谁。<span class="科">丑</span>微子。比干。箕子。微子累谏不从。退走山谷。比干力谏。纣王怒。与妲己取乐。剖比干腹。剜比干心。验他七窍。箕子惧怕任颠狂。纣王禁箕子狱中。<span class="科">净</span>杀得好。没要紧。只管谏。杀得好。赏他。<span class="科">丑</span>天下万民皆怨。<span class="科">净</span>怨谁。<span class="科">丑</span>怨纣王无道。周武王兴兵。拜吕望为师。统领三万三千三百三十三个半军。<span class="科">净</span>怎么有许多。缘何又有半个。<span class="科">丑</span>禀老爷。没零头不算帐。戊午日兵临孟津。甲子日血流漂杵。破纣王于牧野。杀妲己于宫中。诗曰。使计谋心总是空。也须收拾话谈中。纣王无道将臣斩。妲己荒淫乱纣宫。评话已完。讨赏。<span class="科">净</span>张维说甚。<span class="科">丑</span>说纣王杀贤臣。<span class="科">净</span>夫人。这是你的见识。张维怎么敢说。明人点头即知。痴人拳打不晓。明知我与赵盾不和。故将话来说。左右。拿张维砍了。<span class="科">老旦</span>相公息怒。是妾身之罪。非张维之罪。宁斩妾身。休杀张维。<span class="科">净</span>叫左右。把张维送去廷尉勘杖一百。约回听吾指挥。浑身有口不能言。遍体排牙说不得。<span class="科">净下老旦</span>本待将心托明月。谁知明月照沟渠。指望叫张维说评话。谁知反成不美。左右。分付廷尉司官。量情发落便了。闭门不管窗前月。一任梅花自主张。</p>        
        
        <h2 id=ch11 class="chapter"><span class="出题">第十一出　宣子见主</span></h2>
        
        <p class="曲"><span class="牌">珍珠帘</span><span class="科">生上</span>长安自古春先早。风光好。绿遍满园芳草。<span class="科">旦贴</span>浓睡是今朝。黛眉慵扫。</p>
        
        <p class="白"><span class="科">生</span>梦断华胥乍惊晓。啼鸟无端。故作枝头巧。<span class="科">旦</span>镇日名园人未到。满地香尘。迹踹金莲小。<span class="科">生</span>百岁人生容易老。但愿开樽。酩酊眠芳草。<span class="科">旦</span>从此东君生意好。趱交花卉都开了。<span class="科">生</span>公主。今当艳阳天气。同到花园游玩一番。多少是好。</p>
        
        <p class="曲"><span class="牌">金井水红花</span>天付姻缘美。今生喜谐会。才貌两相宜。世应稀。融和天气。正好寻芳拾翠。扉盖碍花低。红映紫鬭芳菲也啰。只见狂蜂浪蝶来往翻飞。看取教人越添情绪。<span class="科">合</span>和你同携纤手。双双步徐。珠围翠绕。椒兰喷衣。霎时安肯和你轻抛弃。</p>
        
        <p class="曲"><span class="牌">前腔</span><span class="科">旦</span>人在香风里。芳春景最奇。草色妒罗衣。喜追陪。幕天席地。遥望秋千起处。乐意赏心时。渐迤逦过庭西也啰。只见棠花绣野柳线垂堤。春色三分又早夹钟时序。<span class="科">合前外</span></p>
        
        <p class="白">满园花卉供时景。一派笙歌撩乱人。<span class="科">生</span>爹爹。孩儿见。<span class="科">外</span>赵朔。你又在此间闲耍。<span class="科">生</span>孩儿不敢。公主在花庭上游玩。孩儿在此侍陪。<span class="科">外</span>我要见公主。<span class="科">生</span>公主在上。我爹爹求见。<span class="科">旦</span>春来。去召老相公见。<span class="科">贴</span>春来叩头。娘娘有旨。请老相公相见。<span class="科">外</span>公主在上。老夫有一言相启。主公晋侯。朝朝游宴。夜夜酣饮。不理朝纲。不容谏诤。还是为何。<span class="科">旦</span>公公。晋侯乃父也。妾乃女也。女子事夫。从其夫也。公公坐理朝纲。调和鼎鼐。父王但有不明之事。公公合当直谏谏若不从。再作区处。<span class="科">外</span>贤哉公主。老夫明早出班奏事。奏得准。吾之愿。奏不准。吾之祸。</p>
        
        <p class="落诗"><span class="科">外</span>乌鸦喜鹊同枝。<br /><span class="科">生</span>吉凶全然未保。<br /><span class="科">贴</span>常怀义胆忠肝。<br /><span class="科">合</span>定把奸雄祛扫。</p>      
        
        <h2 id=ch12 class="chapter"><span class="出题">第十二出　权作熊掌</span></h2>
        
        <p class="白"><span class="科">末上</span>上命差遣。盖不自由。自家乃晋国中一个御厨是也。今晋侯起一绛霄楼。安排御宴。诸般野味都有。只少熊掌煮羹。事干于我。无处寻讨。今日屠相国钧旨。既无熊掌。路上拦几个驮汉入宫。截却双手。将人手心来当熊掌煮羹。只得在此等候来人。道犹未了。驮汉来了。<span class="科">丑扮矮人上</span>小子唤名隔夜忧。特来观看绛霄楼。人生一世。草生一秋。自古千闻不如一见。果然好座楼。不免看看。<span class="科">问介</span>穿红的是谁。<span class="科">末</span>是晋侯。<span class="科">丑</span>穿紫的。<span class="科">末</span>诸王公子。你道我是谁。<span class="科">丑</span>你是我的儿子。<span class="科">末</span>我是晋国一个厨子。<span class="科">丑</span>我家不要办酒。要厨子何用。<span class="科">末</span>你拿手来。我与你相一相看。<span class="科">丑</span>你会相相。我有些悔气么。<span class="科">末</span>有些悔气。<span class="科">丑</span>疥疮悔气。<span class="科">末</span>如今晋侯在绛霄楼上饮宴。要熊掌煮羹。将你手权作熊掌。<span class="科">丑</span>苦恼。<span class="科">末</span>哄你。那边有人叫你。<span class="科">割介</span>一来晋侯要煮羹。二来屠相公主意。<span class="科">末下丑叫</span>不好了。如今掷色儿也只一只手。拿酒钟也只一只手。我去告状去。天杀的。一九二九。相唤不出手。倘然割了脚。教我怎行走。<span class="科">下小生扮货郎儿上</span></p>
        
        <p class="曲"><span class="牌">沽美酒</span>货郎儿非自夸。论物件果精华。占断同行第一家。有的是汗巾手帕。有的是穵耳挑牙。奇异的签筒笔架。苍古的香牌墨画。<span class="夹白">我呵。</span>更有海鰕海羓。海里出的海马。<span class="夹白">呀。</span>买与那娇养儿郎闲戏耍。<span class="科">内打眼介小生倒介</span></p>        
        
        <h2 id=ch13 class="chapter"><span class="出题">第十三出　宣子争朝</span></h2>
        
        <p class="曲"><span class="牌">出队子</span><span class="科">外上</span>官居极品。官居极品。辅佐明君除佞臣。晋侯不治国政远贤臣。朝夕酣歌贪宴饮。职掌朝纲须当谏诤。</p>
        
        <p class="白">主忧臣辱。主辱臣死。赵盾身为正卿。调和鼎鼐。燮理阴阳。近日晋侯起一绛霄楼。终日与群臣饮宴作乐。不理朝纲。不容谏诤。如何是好。程婴。文官齐也未齐。<span class="科">末</span>未曾齐。请老爷朝房坐一坐。<span class="科">丑</span>告状。<span class="科">末</span>禀老爷。一人告状。<span class="科">外</span>着他有司去告。<span class="科">丑</span>有司管不下。<span class="科">外</span>告什么人。<span class="科">丑照前白外</span>你认了一个悔气罢。<span class="科">丑</span>认了一个悔气。没了一只手。认了两个悔气。两手俱没了。<span class="科">外</span>程婴。带他进朝做证见。<span class="科">小生</span>告状。小人坏了眼。为看绛霄楼。一个赤脸胡子。一弹把我乌珠打出了。<span class="科">外</span>押了入朝做证见。<span class="科">末</span>老爷便可奏事。<span class="科">外</span>欲待晋侯回宫去谏。却又晚矣。只就这里谏去。程婴。止遏人民。晋侯起绛霄楼。宠吴姬。信谗佞。要熊掌煮御羹。坛台上弹打人。人民毋得自取累。</p>
        
        <p class="曲"><span class="牌">北端正好</span>兀的不坏了朝纲伤残着民命。你道是那一个文武公卿。把扑头按下将朝衣整。牙笏捧持定。俺这里一桩桩奏与君王听。赦微臣万死千生。做不得扬尘舞蹈丹墀下。愿吾王准奏传宣命。</p>
        
        <p class="白">诚惶诚恐。稽首顿首。臣有短章。冒凟天颜。臣闻舜造漆器。谏者十人。舜帝曰。朕造漆器小事。卿何苦谏。其中一人应曰。小事不谏。渐成大事。今我王禁苑之中。无端起绛霄楼。宠吴姬。信谗佞。坏平人。要熊掌煮御羹。坛台上弹打人。打落人牙。伤害人目。臣恐民心有变。愿吾王拆绛霄楼。逐吴姬。遣佞臣。立见太平。<span class="科">净</span>何人在此苦谏。晋侯大怒。已入宫中了。<span class="科">外</span>晋侯好不耐烦。怎做纳谏如流。晋侯已入宫。传令者是谁。<span class="科">净</span>是屠岸贾在此。传主公之令。岸贾尝闻田舍翁多收拾斛麦。尚且欲寻乐。晋侯一国之主。臣下何为苦谏。自惹祸殃。</p>
        
        <p class="曲"><span class="牌">滚绣毬</span><span class="科">外</span>俺这里正打听泼佞臣是甚人。<span class="夹白">呀。</span>却原来是你们作衅。俺和你做头敌辨别个输赢。<span class="夹白"><span class="科">净</span>你是文是武。<span class="科">外</span></span>俺是文官管着晋国民。武官管着晋国兵。俺两个文武官皆赖着一人有庆。却不道民为邦本。本固邦宁。<span class="夹白"><span class="科">净</span>你文俺武如何。<span class="科">外</span></span>俺是个文官把笔安天下。那曾见武将持刀定太平。敢与俺评论。</p>
        
        <p class="白"><span class="科">净</span>岸贾虽是不才。颇晓一二。<span class="科">外</span>你晓甚么。</p>
        
        <p class="曲"><span class="牌">倘秀才</span>田舍翁你敢大胆和咱相挺。<span class="夹白"><span class="科">净</span>挺便怎么。<span class="科">外</span>你认我是谁。<span class="科">净</span>我认你是赵宣子。<span class="科">外</span>可又来。</span>赵宣子何曾怕恁。<span class="夹白"><span class="科">净</span>你敢打我。<span class="科">外</span></span>打死你泼谗臣。待怎生。合着口。噤着声。我跟前容不得你强挺。</p>
        
        <p class="白"><span class="科">净</span>岸贾有甚罪过。<span class="科">外</span>还说。带上二人来。</p>
        
        <p class="曲"><span class="牌">滚绣毬</span>要熊掌煮御羹。<span class="夹白"><span class="科">净</span>只一件。<span class="科">外</span></span>坛台上弹打人。<span class="夹白"><span class="科">净</span>也只两件。<span class="科">外</span></span>只这两桩事残害了几家儿百姓。搬鬭得晋灵公百事无成。你道优容便索停。整半月不临朝却不道有妨国政。外邦闻知不雅。笑俺朝廷。则交你昨宵谗佞今朝报。远在儿孙近在身。仔细叮咛。</p>
        
        <p class="白"><span class="科">净</span>丞相。岸贾回避罢。假作痴呆汉。权为懵懂人。<span class="科">下</span></p>
        
        <p class="曲"><span class="牌">煞尾</span><span class="科">外</span>只交你一朝马死黄金尽。万剐凌迟泼佞臣。以酒为池肉作林。每遇元宵苦放灯。高筑坛台弹打人。打落人牙并眼睛。有日他邦起战争。军马临城待怎生。把你锦绣江山都吞并。那时节败了国忘了家方才醒。</p>
        
        <p class="落诗">骤谏吾王不肯听。<br />外国闻知不太平。<br />有人问我红尘事。<br />摆手摇头不再论。</p>        
        
        <h2 id=ch14 class="chapter"><span class="出题">第十四出　决策害盾</span></h2>
        
        <p class="曲"><span class="牌">福清歌</span><span class="科">净上</span>男子汉不可无毒。毒心肠且藏在其腹。赵盾忒煞欺负。除非杀了吾心足。</p>
        
        <p class="白">恨小非君子。无毒不丈夫。今日饮宴绛霄楼。尀耐赵盾奏谏不了。晋侯大怒。罢宴入宫。我若做晋侯。就杀那老驴便了。我如今乘晋侯怒。将机就计。杀了老贼。我必为正卿。欲待迳归府中。犹恐夫人知道。不免从后门花园内转到厅上。独坐思量坏他之计。吾想赵盾之子赵朔。虽为晋侯女婿。有宠而弱。其父有勇而强。先坏其父。其子不足虑也。眉头一蹙。计上心来。吾府中有一犬。名曰神獒。遍身赤色。诸物不吃。只吃羊肉。不免叫园丁缚一草人。衣紫穿靴。幞头象简。扮如赵盾模样。腹中藏着羊肉。令人喂它几日。他必认穿紫的。一朝中惟有赵盾穿紫。待他入朝。放出此犬。必然扑他。吾计成矣。更有一计。吾府中有两个心腹之人。一人唤做张维。前日评话冒犯。却杖一百。虽无怨我之心。却不可用他。一人唤做鉏麑。且是一个好汉。因打死了人。我免其罪。留在府中。此人性直。有勇无谋。若肯从吾。吾计成矣。叫他又恐夫人得知。不叫他怎生得来。<span class="科">丑</span>将相本无种。男儿当自强。小人鉏麑也是好汉。只因拳头没眼。打死了人。谢屠相公免我罪。留在府中。吃的穿的。都是他的。这恩无尽。今日相公在朝未回。不免往后花园中闲游一番。你看好花园。不枉了朝中下大夫受用的。四时有不谢之花。八节有长春之景。</p>
        
        <p class="曲"><span class="牌">蛾郎儿</span><span class="科">丑</span>只见草芊芊柳拖烟。梅子青青溅齿酸。微微雨。春归人有余闲。路傍犹未拆秋千。待来年再游玩。唱一曲哩啰哩嗹。</p>
        
        <p class="白"><span class="科">净</span>𠳶<a epub:tpye="noteref" href="#ch14n1"><sup>注</sup></a>。甚么人。<span class="科">丑</span>小人鉏麑。<span class="科">净</span>到此何干。<span class="科">丑</span>闻知老爷入朝未回。来此闲耍。<span class="科">净</span>这厮该砍了。<span class="科">丑</span>好古怪。相公往常见我欢喜。今日为何眉头不展。上前禀问。老爷为何烦恼。<span class="科">净</span>说与你分不得忧。替不得力。问我怎么。<span class="科">丑</span>相公何不说明。小人也分得忧。替得力。<span class="科">净</span>你既分得忧。替得力。上前来。我不因别事。只为朝中赵盾弄权。晋侯无计杀之。令我处置。我无计。以此忧闷。<span class="科">丑</span>赵盾身为正卿。一朝最贵。若是弄权。何不杀之。<span class="科">净</span>此人行事奸猾。无计可杀。若得一好汉。前往刺之。极妙。<span class="科">丑</span>鉏麑蒙相公再生之恩。报答相公未能。我虽非人才。愿充刺客。<span class="科">净</span>既愿充刺客。怎么近他。<span class="科">丑</span>这个有甚难处。常年三月初一。他父子二人到后花园烧香。待我到夜三更时后。从园中潜伏要路。待他出来。一刀一个。有甚难处。<span class="科">净</span>你肯去。重重赏你。<span class="科">丑</span>男子汉一言既出。驷马难追。</p><aside epub:type="footnote" id="ch14n1"><p>「⿰口秃」</p></aside>
        
        <p class="曲"><span class="牌">奈子花</span><span class="科">净</span>太平时谁想有奸细。一朝中赵盾独贵。官居极品。情不容恕。坏他终日无计。须是你用心前去。</p>
        
        <p class="曲"><span class="牌">前腔</span><span class="科">丑</span>相公听说因依。害他们有甚难处。官居极品。尚怀不良之意。亏心的怎瞒天地。明日交他命归泉世。</p>
        
        <p class="落诗"><span class="科">净</span>谋计在心怀。<br /><span class="科">丑</span>逢吾他受灾。<br /><span class="科">净</span>闭门家里坐。<br /><span class="科">丑</span>祸从天上来。</p>

        <h2 id=ch15 class="chapter"><span class="出题">第十五出　鉏麑触槐</span></h2>
        
        <p class="白"><span class="科">末上</span>受人之托。必当终人之事。自家程婴是也。老相公分付安排香烛。后园烧香。不免打点。若要国安并身乐。全凭早晚一炉香。<span class="科">下丑</span>磨起刚刀快。杀人胆气粗。俺鉏麑是也。蒙屠老相公分付。到赵府行刺。此间就是他花园。呀。好株大槐树。好一个花园。不知几更了。</p>
        
        <p class="曲"><span class="牌">驻马听</span>月黑星昏。听得谯楼鼓二更。是我潜踪蹑迹。欲刺权臣。过却西庭。潜身密地在山阴。那壁厢一路灯儿影。<span class="夹白">敢是他来烧香了。</span>且在此埋身。窝梁僻处权藏隐。<span class="科">躲介</span></p>
        
        <p class="曲"><span class="牌">晓行序</span><span class="科">外</span>斗转三更。见群星皆移位。<span class="科">生末</span>列香烛子父双双拜跪。</p>
        
        <p class="白"><span class="科">外</span>左右的。是甚么时候。<span class="科">末</span>正是三更。<span class="科">生</span>怎见得。<span class="科">末</span>但见唧唧啾啾禽语。凄凄切切蛩声。戚戚惨惨冷风。呜呜咽咽鸣角韵。冬冬叮叮更鼓声。当当滴滴簷铃。疎疎密密满天星。黑魆魆夜阑人静。</p>
        
        <p class="曲"><span class="牌">惜奴娇</span><span class="夹白"><span class="科">外</span>取香过来。</span>心爇明香。愿吾王纳谏。佞臣回避。国安民泰。风调雨顺及时。须是。五谷丰登无奸细。愿山河齐天地。<span class="科">合</span>更愿取。使皇朝一统万民尽歌尧世。</p>
        
        <p class="曲"><span class="牌">前腔</span><span class="科">生</span>今夕拜告神祗。愿满朝文武。各依官职。谗言不入。军民路无拾遗。父子。愿祝吾王辟言路。办赤心答恩主。<span class="科">合前丑</span></p>
        
        <p class="白">若非听此语。几欲害忠良。<span class="科">外</span>花园中有贼。<span class="科">末</span>半夜入人家。非奸即盗拿。<span class="科">丑</span>上前来。来一个死一个。来两个死一双。<span class="科">末</span>不好了。一个大汉手持刚刀。<span class="科">外生</span>休拿。问他姓甚名谁。<span class="科">丑</span>事做不成。不必言姓。小人乃晋国小民。相公是晋国大臣。近闻你父子有谋叛之心。特来行刺。今听相公一句句忠言忠话。一声声赤胆赤心。小人此行错矣。背主之命非忠也。不识忠佞非智也。行刺不决非勇也。为人失此三者。不如死也。被人拿住也是死。回去见主也是死。不如触槐而死。<span class="科">触介下</span></p>
        
        <p class="曲"><span class="牌">锦衣香</span><span class="科">外</span>无端刺客为甚的。忒性急。遽张威。持刀行凶跳入园内。我家积祖有功绩。怎肯造恶做着非为。未知甚人与他们共合谋计。怀着不良意。事有区处。埋心举意。难欺天地。</p>
        
        <p class="曲"><span class="牌">浆水令</span>想他们忒不仔细。不杀吾吾岂害你。可怜一汉恁雄威。满地鲜血浸却身躯。你前生作甚罪。今世致令得如是。<span class="科">合</span>相怜取。相怜取。与他旧衣。忙安顿。忙安顿。送出郊西。<span class="科">外</span></p>
        
        <p class="曲"><span class="牌">前腔</span>想他们必有主。<span class="夹白">程婴。</span>你来朝必须探取。若知明白报吾知。与他主人讨个端的。聋着耳莫理会。都因命乖遭如是。<span class="科">合前</span></p>
        
        <p class="曲"><span class="牌">尾声</span>今朝做事难回避。待等来朝问端的。<span class="夹白">做事不成。</span>想必他们定有主。</p>
        
        <p class="落诗">来朝安顿出郊西。<br />落得今宵血污衣。<br />当初只道伤吾主。<br />谁想今朝反自诛。</p>
        
        <h2 id=ch16 class="chapter"><span class="出题">第十六出　张千探听</span></h2>
        
        <p class="曲"><span class="牌">窣地锦裆</span><span class="科">净上</span>昨宵暗遣鉏麑行刺。今日如何不见归。当时举意是如此。只恐其间事不济。</p>
        
        <p class="白">事无大小。关心者乱。昨使鉏麑行刺赵盾。今日不见回来。已着张千探听。待他来时。必知端的。</p>
        
        <p class="曲"><span class="牌">前腔</span><span class="科">丑</span>前街后巷纷纷扬。尽道鉏麑触槐亡。当初举意害忠良。谁想今日反受殃。</p>
        
        <p class="白">百户回话。<span class="科">净</span>其事若何。<span class="科">丑</span>告相公。人人都道赵相公府中一人触槐而死。如今把棺盛了。送出西郊去。<span class="科">净</span>罢了罢了。</p>
        
        <p class="曲"><span class="牌">女冠子</span>赵盾谏诤非其理。晋侯怒坏他无计。暗寻求刺客无觅处。鉏麑愿前去。不知怎的。事又不济。触槐死好不败事。赵盾还知吾怎的。<span class="科">合</span>算来<span class="夹白">都是误人</span>鉏麑。</p>
        
        <p class="曲"><span class="牌">前腔</span><span class="科">丑</span>相公放心休忧虑。料鉏麑事不由己。多应被他先拿住。不敢言姓名儿。只得就死。是他英锐。大鹏飞上梧桐树。自有傍人说是非。<span class="科">合前净</span></p>
        
        <p class="白">罢罢。一不做。二不休。叫园丁缚一草人。衣紫穿靴象简。内藏羊肉。打扮如赵盾模样。将神獒食之。一日两日。犬认面熟。吾计成也。才离吊客丧门去。又撞黄幡豹尾来。</p>
        
        <h2 id=ch17 class="chapter"><span class="出题">第十七出　举家兆梦</span></h2>
        
        <p class="曲"><span class="牌">挂真儿</span><span class="科">外上</span>因为触槐死那人。连宵梦里魂惊。<span class="科">生</span>昨宵梦里多不稳。教人无语自沉吟。<span class="科">旦占</span>梦寐不安宁。一家里尽忧心。<span class="科">合</span>思之那日行凶汉。谋心非理。举意太不仁。</p>
        
        <p class="白"><span class="科">外</span>自从触槐死那人。连宵梦寐不安宁。<span class="科">生</span>百年一枕华胥梦。<span class="科">旦</span>一梦谁知在妾身。<span class="科">外</span>孩儿。我夜来得一梦。甚是不祥。<span class="科">末</span>梦里常为梦。来朝觉自知。人生都是梦。同说梦中诗。<span class="科">外</span>怎么说。<span class="科">末</span>程婴夜来也有一梦。<span class="科">占</span>春来也有一梦。<span class="科">外</span>既然合家都有梦。程婴。府门外叫个员梦人来。<span class="科">末</span>员梦人走动。</p>
        
        <p class="曲"><span class="牌">水底鱼儿</span><span class="科">丑</span>员梦如神却有见。人人道我似神仙。能知兴废与愚贤。术通玄。妙诀名播在京传。</p>
        
        <p class="白"><span class="科">末</span>先生。请你员梦。<span class="科">丑</span>我不员。<span class="科">末</span>敲碎石头丸弹子。不员。请发课。<span class="科">丑</span>不发。<span class="科">末</span>造酒忘了曲。不发。先生高姓。<span class="科">丑</span>小子姓姜。名不辣。<span class="科">末</span>祖公是谁。<span class="科">丑</span>祖是太公。伯姜子牙。父亲吕望。叔渭水河边钓鱼姜老子。<span class="科">末</span>错了。姜太公。子牙。吕望。姜老。都是一个人。<span class="科">丑</span>如何是一人之称。<span class="科">末</span>姓吕名望。字子牙。尊为太公之号。封于姜。<span class="科">丑</span>若不得你说。连上祖都忘了。<span class="科">末</span>你移居失了家堂庙。连祖上都忘了。<span class="科">丑</span>管家。你是那里。<span class="科">末</span>赵府中请你员梦。<span class="科">禀外介</span>员梦人叫到。<span class="科">丑</span>上面是甚么人。<span class="科">末</span>公主娘娘。<span class="科">丑</span>甚么公主。<span class="科">末</span>晋侯女儿。<span class="科">丑</span>我家女儿叫做丫头。<span class="科">末</span>好高比。<span class="科">丑</span>那个甚么人。<span class="科">末</span>驸马爷爷。<span class="科">丑</span>甚么驸马。<span class="科">末</span>晋侯女婿。<span class="科">丑</span>却怎么说。我家女婿叫做烧火布代。<span class="科">跪介</span>请问公主娘娘。有何贵梦。</p>
        
        <p class="曲"><span class="牌">普天乐</span><span class="科">旦</span>妾梦见在空房里。有人相招出门去。待奴家方出房儿。见狂风和骤雨把房屋四围一齐吹毁。<span class="科">合</span>吉凶尚未知。试问先生此梦凶吉何如。</p>
        
        <p class="曲"><span class="牌">前腔</span><span class="科">占</span>妾梦在名园里。见一朵乌云起。把奴家罩却身躯。回头见百花落地。<span class="科">合前占</span></p>
        
        <p class="白">请娘娘回宫。<span class="科">旦</span>未审凶和吉。心中想是疑。<span class="科">旦占下丑</span>管家有令郎么。<span class="科">末</span>没有孩儿。<span class="科">丑</span>待我与相公员了。与阁下员。<span class="科">跪介</span>请问老爷。有何贵梦。</p>
        
        <p class="曲"><span class="牌">四块玉</span><span class="科">外</span>正三更朦胧睡。梦见虎狼争血食。欲相吞未见赢输。东方走出妖魅。如兔似犬身赤色。虎见妖魔将身避危。逃窜奔走山谷。是一个小鬼。手持刀当时杀取妖魅。</p>
        
        <p class="白"><span class="科">丑</span>驸马老爷。有何贵梦。</p>
        
        <p class="曲"><span class="牌">普天乐</span><span class="科">生</span>朦胧在船儿里。一网把鱼持起。持将起走脱其二。摆尾更不回觑。<span class="科">合</span>吉凶尚未知。试问先生此梦凶吉何如。</p>
        
        <p class="曲"><span class="牌">前腔</span><span class="科">末</span>告先生听咨启。咱梦里多奇异。梦见与妻子同食。忽主强人急围住。强人把我儿杀取。当时觉来浑无事。<span class="科">合前丑</span></p>
        
        <p class="白">相公梦见虎狼争食。虎者。尾火虎也。狼者。奎木狼也。如兔似犬者。娄金狗也。三物争强。其虎必伤。此是不祥之兆。驸马梦一网之鱼。脱却其二。虽得脱。乃是一网打空之兆。此梦也不吉。公主梦在空房中。主有幽禁之灾。有人相招。主生贵子。出门屋倒。破家之兆。也不吉。管家。汝梦妻子同食。主口舌。杀汝一子。半年有报应。梦百花落地。乃春来无主也。目下灾殃三日知。这场闹炒不轻微。要安直待三六载。终见春风桃李枝。<span class="科">下小生</span>情性不拘。妄幻无实。<span class="科">外生</span>你又醉了。<span class="科">小生</span>周坚不醉。夜来一梦。甚是不祥。<span class="科">外</span>你也有梦。叫员梦人转来。<span class="科">末叫</span>员梦人转来。<span class="科">外</span>周坚。你去看员梦如何。<span class="科">丑</span>二老爷。<span class="科">小生</span>不要取笑。我是门下人。<span class="科">丑</span>怎么面庞与驸马爷相似。<span class="科">小生</span>夜来睡到三更。梦见合府人都走不动。被周坚一担担了出门去。一跌觉来之时。依然身在床上。<span class="科">丑</span>老爷贺喜。合府之忧。都是周坚一担担去了。他梦见合府人都走不动。<span class="科">外</span>怎么走不动。<span class="科">丑</span>悔气重。走不动。被周坚一担担出府门。一跌却消除了。<span class="科">外</span>担得好。<span class="科">丑</span>担得好。只是有些吃力。梦幻是非莫乱传。料应生死总由天。分明指出平川路。莫把忠言当恶言。<span class="科">丑下张维上</span>你度我为怨我度你为仇。<span class="科">外</span>汝是何人。<span class="科">张</span>老爷。小人姓张名维。是屠岸贾门下之人。<span class="科">外</span>岸贾乃主人。何故称其名姓。<span class="科">张</span>此人谗佞不义。以此呼之。他使鉏麑来杀老相公。小人不忍。故来报说。</p>
        
        <p class="曲"><span class="牌">吴织机</span>告相公休致疑。张维是个忠孝儿。不忍朝中多奸细。特来报知。那鉏麑是他使来的。<span class="科">外</span>岸贾埋心没道理。他举私仇必害我。只愁自家相兢持。外邦闻知必笑耻。<span class="科">生</span>待来朝入见时。孩儿必奏知。必与岸贾辨是非。</p>
        
        <p class="白">爹爹休虑。孩儿来日与岸贾对个明白。<span class="科">外</span>孩儿。他是前辈。你休向前。我明日自有道理。程婴。把张维监在此。休放出去。<span class="科">末</span>领钧旨。</p>
        
        <p class="落诗"><span class="科">外</span>那人举意太不良。<br /><span class="科">生</span>听得伊言觉惨伤。<br /><span class="科">末</span>大鹏飞上梧桐树。<br /><span class="科">丑</span>自有傍人说短长。</p>
        
        <h2 id=ch18 class="chapter"><span class="出题">第十八出　报失张维</span></h2>
        
        <p class="曲"><span class="牌">一翦梅</span><span class="科">净上</span>梅子青青杏子肥。竹内新笋。翠映荷池。<span class="科">老旦</span>小亭日永试单衣。草满桃溪。双燕交飞。</p>
        
        <p class="白"><span class="科">净</span>一片花飞减却春。薰风吹动夏初临。<span class="科">老旦</span>逢时对景宜欢乐。闲事何须苦挂心。<span class="科">净</span>夫人。今日无事。闲玩一番。</p>
        
        <p class="曲"><span class="牌">二犯淘金令</span>绿阴蘸眼。嫩竹摇新粉。榴花喷火。艳质多娇嫩。草满芳园。废人锄垦。削草不除根蔓。他遇景逢时。萌芽到底依旧生。景届夏初临。何妨同宴饮。<span class="科">合</span>且自开怀和你两情畅饮。</p>
        
        <p class="曲"><span class="牌">前腔</span><span class="科">老旦</span>员荷泛水。万顷波光净。竹亭跨水。境界通幽胜。戏浴鸳鸯。向人交颈。我把兰舟摇拽。他两两飞鸣。直须打开他恩爱情。睹物也难禁。不由人不动心。<span class="科">合前末</span></p>
        
        <p class="白">莫取非常乐。须防不测忧。告相公。走了张维。<span class="科">净</span>夫人回避罢。<span class="科">老旦下净</span>张维走了。必然报与赵盾。不如先下手为强。叫园丁。<span class="科">丑</span>禀老爷。有何分付。<span class="科">净</span>草人与神獒面熟了未。<span class="科">丑</span>熟了。<span class="科">净</span>左右。听我分付。来日牵着此犬。随我入朝。待我先奏云。有外邦进一犬。名曰神獒。能识忠佞。奏过晋侯。放出此犬。必然扑他。吾计成也。</p>
        
        <p class="落诗"><span class="科">净</span>计就月中擒玉兔。<br /><span class="科">丑</span>谋成日里捉金乌。</p>
        
        <h2 id=ch19 class="chapter"><span class="出题">第十九出　犬扑宣子</span></h2>
        
        <p class="白"><span class="科">小生上</span>人平不语。水平不流。自家直殿将军金瓜武士提弥明是也。今日赵老丞相被谗臣引恶犬逐之。我当救他出朝门。只得在此等候。待牵出来时。一金瓜打死。方遂我之愿也。</p>
        
        <p class="曲"><span class="牌">出队子</span><span class="科">外</span>朝廷为念。赤胆忠心天地知。五云深处是丹墀。执笏当胸来拜趋。伏望吾王纳臣谏语。</p>
        
        <p class="白">事无大小。关心者乱。只为屠岸贾诳君。有伤风化。不免再上表章。多少是好。</p>
        
        <p class="曲"><span class="牌">前腔</span><span class="科">净</span>阴谋心事。阴谋心事。只恐迟迟泄漏机。吾今先去奏丹墀。把误国奸邪来斩取。好歹今朝辨别是非。</p>
        
        <p class="白">上大夫所奏何事。<span class="科">外</span>奏你这谗臣。<span class="科">净</span>我到是谗臣。如今外邦进一犬。名曰神獒。能识忠佞。我如今奏过晋侯。此犬扑着你。你是谗臣。扑着我。我是谗臣。<span class="科">外</span>你便奏。<span class="科">净</span>臣有短章。冒奏天颜。诚惶诚恐。稽首顿首。今外邦进一犬。名曰神獒。能识反臣。望陛下列开文武两班。放出神獒。<span class="科">内云</span>依卿所奏。<span class="科">犬扑盾介净</span>奏陛下。此犬只扑穿紫的。<span class="科">外走慌介小生</span>我送你出朝。<span class="科">大喝犬介</span>休得无理。一金瓜打得粉碎。<span class="科">獒走下净</span>左右。拿住提弥明。他打死神獒。放赵盾逃走。必与赵盾同谋。他家有多少人口。<span class="科">众</span>一十八口。尽都砍了。将提弥明过来。<span class="科">小生</span>屠岸贾。你要害忠良。使恶犬赶逐赵盾。恨不得一金瓜打死你谗臣。我死是忠良。你死是谗贼。<span class="科">净</span>左右。拿去砍了。赵盾虽走了。还有你儿子赵朔。我即便奏过。一人谋叛。九族遭诛。只教你从前作过事。没兴一齐来。</p>
        
        <h2 id=ch20 class="chapter"><span class="出题">第二十出　灵辄负盾</span></h2>
        
        <p class="曲"><span class="牌">金落索</span><span class="科">丑上</span>那日身贫。为饥馁拾桑椹。遇见公卿。怜贫赐我米和银。这恩德常在心。</p>
        
        <p class="白">知恩不报。非为人也。那日翳桑遇见赵老相公与驸马。赐我银。赠我米。这恩德将何报答。归到家中。母亲死了。我如今埋葬了。不免下山来探听相公驸马。一则谢恩。二来做个门下之人。我如今往城中打听。相公入朝奏事未回。不免去朝门外等候相公出来。谢了恩德。随归府中见驸马去。</p>
        
        <p class="曲"><span class="牌">番鼓儿</span><span class="科">外急上</span>忒无礼。忒无礼。谗臣在宫闱。恶犬赶来无处躲避。<span class="科">丑</span>灵辄在此。等候多时。不知相公因何如是。</p>
        
        <p class="曲"><span class="牌">前腔</span><span class="科">外</span>灵辄是。灵辄是桑间的。因何在此处。急急奔走没个道理。<span class="科">丑</span>恩人有危。请自宽取。灵辄负去不须忧虑。</p>
        
        <p class="白"><span class="科">外</span>车儿马儿。<span class="科">丑</span>不须车马。小人负去。<span class="科">并下</span></p>
        
        <h2 id=ch21 class="chapter"><span class="出题">第二十一出　周坚替死</span></h2>
        
        <p class="曲"><span class="牌">风马儿</span><span class="科">生上</span>嫩竹摇竿雨初霁。葵榴吐半开红蕊。<span class="科">旦</span>对景欢娱。一双两美。<span class="科">贴</span>怎知道日来如是。</p>
        
        <p class="白"><span class="科">生</span>似水如鱼不暂离。人生莫负少年时。<span class="科">旦</span>暮乐朝欢随所欲。乐极谁知有怨悲。驸马。相公入朝。尚未回来。<span class="科">生</span>且和你闲玩一番。</p>
        
        <p class="曲"><span class="牌">二犯傍妆台</span>我和伊今生富贵得如意。谐琴瑟声和美。如鱼水。乐雍熙。不料近日有事关心里。顿使人废寝忘餐心下疑。<span class="科">合</span>吉凶事尚未知。为何程婴一去竟忘归。</p>
        
        <p class="曲"><span class="牌">前腔</span><span class="科">旦</span>相公必与那屠贼把触槐一事奏丹墀。只恐落在奸雄手。生巧计。中他机。听得乌鸦喜鹊簷前噪。展转教人心下疑。<span class="科">合前</span></p>
        
        <p class="曲"><span class="牌">入赚</span><span class="科">末</span>行步如飞。告覆驸马和公主。料他们埋心举意太非理。<span class="科">生旦</span>为何的直恁荒忙语似痴。且休垂泪。相公入朝怎未归。<span class="科">末</span>告且听咨启。相公方奏忠言语。<span class="夹白">那屠贼放一恶犬。</span>扑着相公怎躲避。幸当时金瓜武士随击死。走出朝门忽遇桑间灵辄。背负前去。事有周济。</p>
        
        <p class="曲"><span class="牌">皂角儿</span><span class="科">末</span>气填胸冤屈诉谁。怎知道祸从天至。恨奸臣专权乱国。我晋侯岂知他意。那屠贼恣强横。将弥明当时杀取。<span class="科">合</span>细思量起。交人泪垂。生和死宁同一处。怎忍分离。</p>
        
        <p class="曲"><span class="牌">前腔</span><span class="科">小生</span>哭哀哀特来报知。请驸马早早脱离。满目前鎗刀剑戟。四下里举兵来至。<span class="科">生</span>听伊言肝肠碎心惨凄。天涯远去住无计。<span class="科">合前</span></p>
        
        <p class="曲"><span class="牌">尾声</span>恨奸臣生恶意。将咱骨肉尽分离。得报冤仇知甚日。</p>
        
        <p class="白"><span class="科">生</span>程婴周坚。你二人快走。我拚死以报晋侯便了。<span class="科">末</span>驸马老爷。小人宁可与驸马同死。怎舍驸马去。<span class="科">生</span>我死理之当然。与你两人何干。<span class="科">小生</span>小人梦合府之人都走不动。被我一担担了出去。人人都说周坚面庞与驸马爷相似。我蒙相公驸马收留之恩。惟死可报。我脱衣服与驸马穿。驸马脱衣服与周坚穿。驸马假作周坚。与程婴同走。那时周坚自刎。却不应前日之梦。一担担了。<span class="科">生</span>怎么无辜害你。我心何安。<span class="科">小生</span>一言既出。驷马难追。如此方报驸马大恩。<span class="科">末</span>事急了。不须推逊。<span class="科">生</span>今生亏得你替死。此恩来世报你。公主。我亏周坚替死。谅屠贼来不敢杀你。多应幽囚冷宫。你今五个月身孕。若生女儿。冤屈莫伸。若生男儿。暗取其名赵氏孤儿。待满月之日。你可诈病求医。汝父必令金紫医官医治。你推医不好。再出榜招草泽医人。程婴。这都在你身上。<span class="科">末</span>如何。<span class="科">生</span>你却扮做草泽医人入宫。用心藏出孤儿。看老相公和我之面。你却好生看养在家。待长成人。说与冤枉之事。必报得冤。你可千万记取。<span class="科">旦</span>驸马放心。妾若不死。冤仇必报。<span class="科">末</span>如今收拾金银宝贝。与驸马做路途费用之资<span class="科">旦</span>春来。收拾金珠。与驸马做盘费。<span class="科">贴</span>不知老相公在何处。</p>
        
        <p class="曲"><span class="牌">五更转</span><span class="科">生</span>我父亲感得桑间人逃难各自去。如今谢得周坚替我的。公主你须牢记。春来须力自勉相随侍。<span class="科">合</span>程婴记取今日语。这段冤仇分付着你。</p>
        
        <p class="曲"><span class="牌">前腔</span><span class="科">旦</span>驸马与妾分离生死犹未知。若还贱妾身脱离。这段冤仇必须报取。知他此去时何时会。<span class="科">合前</span></p>
        
        <p class="曲"><span class="牌">前腔</span><span class="科">贴</span>自小来随公主惜奴如掌上珠。平白怎知风波起。把我一家飘荡分离。周坚死驸马去何时会。<span class="科">合前</span></p>
        
        <p class="曲"><span class="牌">前腔</span><span class="科">小生</span>自那日忽遭遇赐食蒙赐衣。看承觑我如亲戚。驸马深恩如何忘得。今日里将此身答恩主。<span class="科">合前</span></p>
        
        <p class="曲"><span class="牌">香柳娘</span><span class="科">末</span>小人和驸马拜辞。小人和驸马拜辞。公主休得致疑。程婴这里。献赤心报恩。献赤心报恩。不道事不济。只得且分离。<span class="夹白"><span class="科">小生</span>在生难自效。死后报深恩。<span class="科">刎介众</span></span>谢周坚拚死。谢周坚拚死。谁人似你。难得相会。</p>
        
        <p class="曲"><span class="牌">前腔</span>叹人生世间。叹人生世间。几人如是轻生舍死。报答恩主。<span class="夹白">你看兵马来了。</span>看鲜血遍身。看鲜血遍身。教人痛伤悲。只得且分离。谢周坚替死。谢周坚替死。神魂似飞。各出珠泪。</p>
        
        <p class="曲"><span class="牌">哭相思</span><span class="科">旦</span>尀耐奸雄心太毒打散夫妻分南北。<span class="科">贴末</span>相逢未审知何日<span class="科">生</span>此去候伊消息。</p>
        
        <p class="白"><span class="科">生末并下丑上</span>娘娘。百户带小军叩头。<span class="科">旦</span>你带许多军马来何干。<span class="科">丑</span>朝廷有旨。老相公同驸马有反叛之心。特来追赶。<span class="科">看尸首介</span>这自刎的不像驸马。<span class="科">旦泣介</span>好生把尸首埋葬。不可作践。<span class="科">丑</span>请娘娘入冷宫。</p>
        
        <p class="曲"><span class="牌">前腔</span><span class="科">旦</span>此去妾身知何底。<span class="科">贴</span>甚时节重相会。<span class="科">合</span>此行生死事难凭目断也人千里。<span class="科">并下</span></p>        
        
        <h2 id=ch22 class="chapter"><span class="出题">第二十二出　宣子避仇</span></h2>
        
        <p class="曲"><span class="牌">望远行</span><span class="科">外上</span>自离绛州城。路上百忙回首。<span class="科">丑</span>前后无人。公相且免忧愁。<span class="夹白">灵辄。你手中甚么东西。<span class="科">丑</span>老相公。朝服象笏。<span class="科">外</span>还要他怎么。</span>与我撇在大江东流去。<span class="夹白"><span class="科">丑</span>为何。<span class="科">外</span></span>只为这金章紫绶。到今日被人掣肘。</p>
        
        <p class="白">屠贼。你在金銮殿上使机谋。逐犬来奔无处投。灵辄。不是伊家来救我。一命犹如水上沤。<span class="科">丑</span>言往事。在心头。谗臣何苦结冤仇。冤家好似东流水。往往来来甚日休。<span class="科">外</span>灵辄。你在前头引路。<span class="科">丑</span>小人认得熟路。<span class="科">外</span>好苦呵。</p>
        
        <p class="曲"><span class="牌">八声甘州</span>谗臣诳晋侯。把车轮拽起。调弄恶狗。不知左右。当时有谁搭救。若不是提弥明挺戈来救我。难洗今朝一面羞。那时真个有家难投。</p>
        
        <p class="曲"><span class="牌">前腔</span><span class="科">丑</span>恩德尚未酬。在朝门忽遇公相奔走。天教辐辏。念汝怎脱毒手。如今且喜来路远。一任野草闲花满地愁。这场非是小可冤仇。</p>
        
        <p class="曲"><span class="牌">前腔</span><span class="科">外</span>寻思泪暗流。怎知落在屠贼机彀。嗟年朽。吉人自有天祐。吾王听他谗佞语。恼乱春风卒未休。看他斗筲之器不久。</p>
        
        <p class="曲"><span class="牌">前腔</span><span class="科">丑</span>茅簷且暂留。但粗衣粝食。足以充口。权时生受。常言道备而不周。林泉养道甘自守。免得伏侍君王不到头。那时荣华富贵依旧。</p>
        
        <p class="曲"><span class="牌">尾声</span>到今日落他后。不成此事肯干休。待报冤仇镇日愁。</p>
        
        <p class="落诗"><span class="科">外</span>别却富贵与荣华。<br /><span class="科">丑</span>来饮村醪看落花。<br /><span class="科">合</span>休恋故乡生处好。<br />受恩深处便为家。</p>
        
        <h2 id=ch23 class="chapter"><span class="出题">第二十三出　图形求盾</span></h2>
        
        <p class="曲"><span class="牌">唐多令</span><span class="科">净上</span>坏却那仇人。今朝方遂心。<span class="科">老旦</span>几番谏劝几番嗔。多应是前生曾害你。今世里害他们。</p>
        
        <p class="白"><span class="科">净</span>夫人。不施万丈深潭计。怎得骊龙颔下珠。<span class="科">老旦</span>相公无端杀他三百口。可伤。<span class="科">净</span>可伤甚的。正身尚未拿获。<span class="科">丑</span>只争几句闲言语。害了多多少少人。张千回话。<span class="科">净</span>赵家都没了未曾。<span class="科">丑</span>赵府三百口。都杀尽了。<span class="科">净</span>赵朔。<span class="科">丑</span>自刎了。<span class="科">净</span>三百口尸首何在。<span class="科">丑</span>撇在千人坑里了。<span class="科">净</span>赵盾安在。<span class="科">丑</span>被樵人背入深山去了。<span class="科">净</span>正要拿他。走了。张千。你如今去唤几个画匠来。画赵盾形像。各府州县张挂。拿住的有官有赏。出首者赏银百两。藏者同罪。</p>
        
        <p class="曲"><span class="牌">剔银灯</span><span class="科">老旦</span>不须得直恁用心。非谗佞如何杀尽。惟有赵盾逃得命。尚兀自追获投寻。<span class="科">合</span>如今图形画影。出榜示捉拿赵盾。</p>
        
        <p class="曲"><span class="牌">前腔</span><span class="科">净</span>镇日里只待要谏诤。吾用计把一家杀尽。谁知元恶逃出境。被樵人背入山深。<span class="科">合前</span></p>
        
        <p class="曲"><span class="牌">前腔</span><span class="科">丑</span>思量起无非昧心。三百口一齐杀尽。知他赵老何投奔。把公主囚在宫庭。<span class="科">合前</span></p>
        
        <p class="落诗"><span class="科">净</span>骤谏吾王不肯休。<br /><span class="科">老旦</span>今朝变化死骷髅。<br /><span class="科">丑</span>是非只为多开口。<br /><span class="科">合</span>烦恼皆因强出头。</p>
        
        <h2 id=ch24 class="chapter"><span class="出题">第二十四出　婴投杵臼</span></h2>
        
        <p class="曲"><span class="牌">江神子</span><span class="科">外上</span>贪名图利世间人。不修因果恁痴心。蝇头蜗角总虚名。顿抛轩冕居村乐。别一境。另乾坤。</p>
        
        <p class="白">弃职归农非自夸。不贪名利与荣华。闷邀旧友排棋局。闲拉亲知泛紫霞。篱下荳。陇头瓜。及时耕种是生涯。市人莫笑村中叟。尝玩溪山四季花。老夫姓公孙。名杵臼。官拜晋国中大夫。为因晋主荒淫。不容谏诤。故此告归田亩。在城北十五里太平庄居住。我有个结义兄弟。唤名程婴。十分契合。自从两月前来看我一次。直到如今。杳无消息。不知何故且在庄门首闲玩片时。多少是好。</p>
        
        <p class="曲"><span class="牌">玩僊灯</span><span class="科">末</span>荒速不须通报。吾兄幸在庄头。</p>
        
        <p class="白">哥哥。把门闭上了。<span class="科">外</span>兄弟。为何来得荒张。<span class="科">末</span>小弟一言难尽。</p>
        
        <p class="曲"><span class="牌">园林好</span>告哥哥听咨拜启。<span class="夹白"><span class="科">外</span>贤弟甚事。<span class="科">末</span></span>那屠贼挟权使威。把赵府一家杀取。<span class="夹白"><span class="科">外</span>驸马如今在那里。<span class="科">末</span></span>吾驸马已逃避。我程婴已脱离。</p>
        
        <p class="曲"><span class="牌">前腔</span><span class="科">外</span>听伊言教吾惨凄。恨奸臣狐假虎威。想赵氏忠良七世。一旦受这冤屈。说将起泪交颐。</p>
        
        <p class="曲"><span class="牌">川拨棹</span><span class="科">末</span>无依。拟望哥哥留贱躯。这恩德决不忘之。这恩德决不忘之。那其间衔环报伊。恨权奸罔欺。</p>
        
        <p class="曲"><span class="牌">园林好</span><span class="科">外</span>听言词令人转悲。<span class="夹白">贤弟。</span>在吾家胡乱权时。<span class="夹白">屠贼那厮呵。</span>任你节生毒计。须有个报冤日。说将起泪交颐。</p>
        
        <p class="落诗"><span class="科">外</span>奸佞当权主见偏。<br /><span class="科">末</span>忠言逆耳受冤愆。<br />思之刺骨言难尽。<br />欲报深仇知甚年。</p>
        
        <h2 id=ch25 class="chapter"><span class="出题">第二十五出　宫掖幽思</span></h2>
        
        <p class="曲"><span class="牌">女冠子</span><span class="科">旦上</span>爹娘一旦生嫌弃。更不念女孩儿。恁谗臣媒孼生奸计。直交打散鸳鸯侣。<span class="科">占</span>公主不必多忧虑。算别离事皆前注。<span class="科">旦</span>但只愁目下怀身孕。看看满月如何是。</p>
        
        <p class="白"><span class="科">旦</span>春来。我眼中不见老相公驸马程婴。不觉又是四个月日。并不知驸马程婴消息。<span class="科">占</span>公主低声。如今左右皆是屠岸贾之人。若有一些动静。他必知之。休言驸马事体。<span class="科">旦</span>春来。若不是你说。几乎误了事。<span class="科">占</span>妾如今只愁公主怀娠之事。多在此月分娩。</p>
        
        <p class="曲"><span class="牌">石榴花</span><span class="科">旦</span>思量那日宫中受荣贵。谁知道有今日。懊恨爹娘直恁信谗语。全不念自家儿婿。更不思七世有大功。宠谗臣害却忠直。<span class="科">合</span>复将亲儿女囚宫。冤屈事对谁说与。</p>
        
        <p class="曲"><span class="牌">前腔</span><span class="科">占</span>他当时使计遣鉏麑。一心要坏恩主。事做不成重设计。不知前世有甚冤对。到如今兀自气未息。想吾主怎生得理会。<span class="科">合前</span></p>
        
        <p class="曲"><span class="牌">解三酲</span><span class="科">旦</span>记夫主那日分离。分付我日来如是。又不知近日程婴底。又不知他用心着意。又不知怀却男和女。又恐怕奸雄人报知。<span class="科">合</span>如何是。只得告天怜念周庇。</p>
        
        <p class="曲"><span class="牌">前腔</span><span class="科">占</span>想目下程婴须探知。只恐屠贼令人来守取。那奸雄弄权挟主势。每出入仗雄威。宫中从人都是新选入。只怕落在屠贼谋计里。<span class="科">合前</span></p>
        
        <p class="曲"><span class="牌">光光乍</span><span class="科">旦</span>才过了上元时。举目又寒食。顷刻端阳朱明至。如今败叶飘阶砌。</p>
        
        <p class="曲"><span class="牌">前腔</span><span class="科">占</span>当初在驸马宫。媚景多欢聚。怎知今日遭奸计。终须有日重相会。</p>
        
        <p class="曲"><span class="牌">尾声</span>一心靠着天和地。早得分身一个儿。子母团圆作道理。</p>
        
        <p class="落诗"><span class="科">旦</span>倘得分身一个儿。<br /><span class="科">占</span>恩家必有再归期。<br /><span class="科">合</span>休言常在秋江上。<br />也有收罾罢钓时。</p>
        
        <h2 id=ch26 class="chapter"><span class="出题">第二十六出　程婴归探</span></h2>
        
        <p class="曲"><span class="牌">千秋儿</span><span class="科">末上</span>人生富贵如春梦。我恩家直恁当风。遭着那奸雄。奔西走东驸马共程婴逃出府门。被军卒赶紧不知去踪。</p>
        
        <p class="白">程婴那日自与驸马逃出府门。被军卒赶紧。各逃性命。更不知驸马下落。我投奔公孙杵臼家安身。不觉又是四个月了。家中想必事冷。当时驸马临别之时。交我打听娘娘分娩。扮作草泽医人入宫。藏出孤儿。如今分娩之际。怎敢忘恩人之语。不免辞了公孙杵臼。归家走一遭。想我的妻子在外家。亦该此月分娩。甚是挂心。待哥哥出来。说与他知道。</p>
        
        <p class="曲"><span class="牌">玩仙灯</span><span class="科">外</span>村落守桑麻。有谁人冷淡似我。</p>
        
        <p class="白">兄弟。何故今日眉头不展。面带忧容。莫非为待你不周。<span class="科">末</span>哥哥说这话。兄弟人非草木。谢哥哥看承四个月日。岂不知感。如今朝中想已事冷。欲辞哥哥回家。探公主分娩的消息是如何。</p>
        
        <p class="曲"><span class="牌">驻马听</span><span class="科">末</span>听诉因依。<span class="夹白"><span class="科">外</span>敢是想家。<span class="科">末</span></span>非是程婴思故里。<span class="夹白"><span class="科">外</span>为甚么。<span class="科">末</span></span>为着恩人公主。禁在宫中未知消息。又兼程婴家里有妻房。奈何目下怀娠孕。因此要回归。欲辞兄长他日再来至。</p>
        
        <p class="曲"><span class="牌">前腔</span><span class="科">外</span>听我说与。非是痴迷留住伊。闻知村郭。画影图形捕捉伊主。恐那谗臣身畔认得伊。我心疑虑不放伊回去。未可便回归。淹留几日再作区处。</p>
        
        <p class="曲"><span class="牌">前腔</span><span class="科">末</span>那日分离。驸马叮咛嘱付与。候他分娩之际。扮作医人暗入宫里。今朝未卜事何如。怎生违却恩人语。只得且辞归。别却兄长他日再来至。</p>
        
        <p class="曲"><span class="牌">前腔</span><span class="科">外</span>欲报恩主。不敢十分留恋你。须是使人来此。怕有吉凶讨个消息。我虽然无计救着你。也须谨避奸雄贼。未可便回程。俺留几日却得再区处。</p>
        
        <p class="落诗"><span class="科">外</span>你去须当改了名。<br /><span class="科">末</span>这回怎敢叫程婴。<br /><span class="科">合</span>惟有感恩并积恨。<br />万年千载不生尘。</p>
        
        <h2 id=ch27 class="chapter"><span class="出题">第二十七出　唤嘱收生</span></h2>
        
        <p class="曲"><span class="牌">玩仙灯</span><span class="科">净上</span>当初若不用机谋。怎得今朝这荣贵。</p>
        
        <p class="白">智过禽获得禽。智过兽获得兽。赵盾恃功欺我。初令鉏麑刺之不遂。鉏麑反自触槐而死。复用神獒一计。把他一家杀尽。只走了赵盾。不知存亡。当时已奏晋侯。把宫娥美女一齐换了。如今左右上下皆我心腹之人。有些动静。吾必知之。自公主禁于宫中。不觉五个月日。今日入朝。有人道公主怀身。在此月分娩。见物不取。便是呆汉。若生女也罢。生男必要杀了。庶绝后患。削草不除根。萌芽依旧发。叫左右。<span class="科">末</span>珍珠帘下忽闻声。碧玉堂前听使令。老爷有何分付。<span class="科">净</span>今日入朝。有人说公主怀孕。此月分娩。不知是男是女。你去府前叫个收生婆来。<span class="科">末</span>收生婆走动。</p>
        
        <p class="曲"><span class="牌">前腔</span><span class="科">丑</span>老妇收生几年。每出入府衙庭院。</p>
        
        <p class="白">收生婆叩头。<span class="科">净</span>婆子。我叫你无别事。这几日进宫去么。<span class="科">丑</span>方才宫中出来。<span class="科">净</span>德安宫主几时分娩。<span class="科">丑</span>只在目下。<span class="科">净</span>若生男儿也来报。若生女也来报。我定然重重赏你。</p>
        
        <p class="曲"><span class="牌">玉交枝</span>伊当留意。到宫中须探养的。是男是女传消息。若瞒眛罪及于汝。真详报吾多赏给。些儿隐讳不饶恕。<span class="科">合</span>见傍人休言是非。倘人知漏泄事机。</p>
        
        <p class="曲"><span class="牌">前腔</span><span class="科">丑</span>尊承台旨。妾如今迳入禁闱。倘分身生下男和女。忙趋报不爽毫厘。令行山岳谁敢违。威扬海宇人钦畏。<span class="科">合前</span></p>
        
        <p class="落诗"><span class="科">净</span>不是今朝是明日。<br /><span class="科">末</span>我每望你说端的。<br /><span class="科">丑</span>正是眼望旌捷旗。<br /><span class="科">合</span>果然耳听好消息。</p>
        
        <h2 id=ch28 class="chapter"><span class="出题">第二十八出　灵辄留朔</span></h2>
        
        <p class="曲"><span class="牌">凤凰阁</span><span class="科">生上</span>秋来萧索。败叶滴溜旋落。闷怀途路先寂寞。天外孤鸿。似我一身飘泊。便纵有音书怎托。</p>
        
        <p class="白">旅次好凄惶。道路悠悠愁断肠。挑包带伞促行装。回首桂花香。故国恁风光。珠履金钗列两行。今朝何事这凄凉。几时归故乡。赵朔自与程婴同出府门。各逃性命。不觉在路五六个月。那日程婴忙报说。我亲父得遇桑间饥人。背负逃走。我曾记得二月十五在翳桑济饥饿人之名为灵辄。他说住于首阳山。知今我不免寻到此处。天若见怜。见父亲一面。多少是好。</p>
        
        <p class="曲"><span class="牌">锦缠道</span>路中人。果然是劳落苦辛。昔日在宫庭。那曾识巉岩峻山高岭。最苦是脚儿又疼。麻鞋和黑伞伤情。欲待奔他城。提兵领将除却那佞臣。不道冤还报。万民都道我不仁。</p>
        
        <p class="曲"><span class="牌">前腔</span>入山深。路崎岖屈曲怎行。没一个打柴人。但闻得山鸡野鸟声声。听猿啼鹤唳惨凄。灵辄的住那村。只得告神明。相哀相念令吾见父亲。远观山林下。<span class="夹白">呀。</span>却原来是所土堆坟。</p>
        
        <p class="白">前面一所坟墓。有一牌在上面。写着数行字。<span class="科">念介</span>晋国上大夫赵正卿之墓。呀。原来父亲死在此处。苦恼呵。</p>
        
        <p class="曲"><span class="牌">东瓯令</span>寻思起痛伤情。万苦千辛指望来见恁。谁知死在荒郊径。罪重逆天命。有谁烧陌纸钱银。<span class="科">合</span>教我珠泪倾。</p>
        
        <p class="曲"><span class="牌">前腔</span><span class="科">丑</span>灵辄去打柴薪。且往坟头拜母亲。<span class="夹白">既拜母亲。还要拜恩人。赵老爷。</span>恩人冷落谁偢问。愁及言难尽。恩山义海痛难伸。<span class="科">合前生叫</span></p>
        
        <p class="白">灵辄哥。<span class="科">丑</span>你是何人。<span class="科">生</span>我是赵朔驸马。<span class="科">丑</span>有鬼有鬼。<span class="科">生</span>非是鬼。我是赵朔居方。<span class="科">丑</span>是人是鬼是何神。灵辄何曾害汝身。岸贾是你冤家主。今日缘何吓小人。<span class="科">生</span>赵朔居方是我身。遍处搜寻我父亲。五六月前谢得周坚替我死。汝莫猜疑不是真。<span class="科">丑</span>是人一声高一声。<span class="科">生叫介丑</span>虽然是鬼。是我恩人。相见何妨。</p>
        
        <p class="曲"><span class="牌">哭相思</span><span class="科">合</span>昔日桑间相会。今朝又得相逢。</p>
        
        <p class="白"><span class="科">生</span>灵辄。我父亲在你家么。<span class="科">丑</span>驸马老爷早来三日。也得见老相公。如今死了。<span class="科">生</span>好苦恼。我父亲为何死了。<span class="科">丑</span>老相公令我去城中探驸马消息。都道赵府三百口都被杀了。驸马自刎了。公主禁在冷宫中。归报相公。一时哽咽而亡。此间就是老相公坟墓。</p>
        
        <p class="曲"><span class="牌">孝顺歌</span><span class="科">生</span>忒忠直。我父亲。谁知内有奸佞臣。屠贼起私心。将恶犬害忠臣。灵辄若非你谁救我爹行脱离他境。<span class="夹白">那屠贼呵。</span>妄遣军兵。把我一家杀尽。</p>
        
        <p class="曲"><span class="牌">前腔</span><span class="科">丑</span>灵辄病。多蒙赐米银。归家谁料丧母亲。思量我恩人。特来剖方寸。怎知公相遭着奸佞。背负归山。不知驸马音信。</p>
        
        <p class="曲"><span class="牌">前腔</span><span class="科">生</span>谢周坚死。替我身。与程婴两两出府门。一时奔前程。劳落受艰辛。乡村遍经。半载风霜有谁投奔。不道爹行。葬此孤坟。</p>
        
        <p class="白"><span class="科">丑</span>且请驸马到灵辄家住下。再作理会。<span class="科">生</span>我爹爹亏你殡葬。无恩可报。我在此三不可住。<span class="科">丑</span>如何不可住。<span class="科">生</span>一不可住。要报三百口冤仇。二不可住。不知俺公主的消息。三不可住。盘缠使尽。不当扰你。<span class="科">丑</span>驸马道三不可住。灵辄道三可住。此处山深树远。地广人稀。一可安身。灵辄不时入城买卖。探听消息。二可安身。灵辄家中粗茶淡饭。略可充饥。三可安身。<span class="科">生</span>这话却好。恐生受你。<span class="科">丑</span>驸马差矣。你是灵辄恩人。何出此言。</p>
        
        <p class="落诗"><span class="科">丑</span>紫绶金章为正卿。<br />今朝葬在土堆坟。<br /><span class="科">生</span>正是未归三尺土。<br />果然难保百年身。</p>
        
        <h2 id=ch29 class="chapter"><span class="出题">第二十九出　定计杀孤</span></h2>
        
        <p class="曲"><span class="牌">逍遥乐</span><span class="科">净上</span>荡淡金风细。送过木穉香。<span class="科">老旦</span>娇黄嫩白惹蜂忙。另有一般佳况。</p>
        
        <p class="白"><span class="科">净</span>夫人。今日恁英雄。不是岸贾逞自功。带剑入朝文武惧。杀得赵盾一家不见踪。<span class="科">老旦</span>休使一帆风。暗想人生如梦中。凡事只宜退一步。冤冤只怕又相逢。</p>
        
        <p class="曲"><span class="牌">金衣公子</span><span class="科">净</span>今世我和伊。更奢华尤富贵。眼前簇拥皆珠翠。伊家貌美。吾官位极。满朝文武皆惊畏。<span class="科">合</span>且传杯。开怀畅饮。撇却是和非。</p>
        
        <p class="曲"><span class="牌">前腔</span><span class="科">老旦</span>人事有兴衰。得饶人且放去。位高职险从来是。年华撚指。时光过隙。休得用心结冤对。<span class="科">合前</span></p>
        
        <p class="曲"><span class="牌">刘泼帽</span><span class="科">丑</span>我们夜来蒙分付。入宫中探取消息。未知相公怀何意。不说男儿只说是女。</p>
        
        <p class="白"><span class="科">见老旦介</span>收生婆回了。<span class="科">老旦</span>公主生男生女。<span class="科">丑</span>是男儿。<span class="科">老旦</span>禁声。相公面前只说是女儿。<span class="科">净</span>夫人那里去了。<span class="科">丑跪</span>收生婆回话。<span class="科">净</span>德安公主生出甚么。<span class="科">丑</span>是个女儿。<span class="科">净</span>好了。生下女儿。冤家之患罢了。叫做甚么。<span class="科">丑</span>叫做丫头。<span class="科">净</span>把那婆子拶起来。好好说饶你。<span class="科">丑</span>叫做孤儿。<span class="科">净</span>却原来。放了拶子。<span class="科">净</span>幼而无父曰孤。赵朔驸马与德安公主分别之言。你到瞒我。拿收生婆去砍了。</p>
        
        <p class="曲"><span class="牌">簇御林</span><span class="科">净</span>当初道杀已尽。只留他公主的。如何削草根不去。至令得今日萌芽起。怎留伊。如今定计。杀却赵孤儿。</p>
        
        <p class="曲"><span class="牌">前腔</span><span class="科">老旦</span>他公和父文武惧。尚不能脱汝计。才生孺子三两日。纵然长大何足虑。且饶伊。不须定计。饶却赵孤儿。</p>
        
        <p class="白"><span class="科">净</span>夫人。削草不除根。萌芽依旧发。叫张百户分付张千李万韩厥李海。好生把守前朝后宰门。不许奸细之人入宫。隐出孤儿自取累。<span class="科">内应介</span></p>
        
        <p class="落诗"><span class="科">净</span>前朝后宰都把守。<br /><span class="科">老旦</span>孤儿只在宫中有。<br /><span class="科">合</span>假饶插翅也难飞。<br />便是腾云飞不久。</p>
        
        <h2 id=ch30 class="chapter"><span class="出题">第三十出　医人揭榜</span></h2>
        
        <p class="白"><span class="科">丑上</span>妙药难医冤债病。横财不富命穷人。自家晋侯宫中一个内侍官。一月前公主生下孩儿。产后冒风。症候难医。紫金医官医治不好。除官减俸。如今出榜。召草泽医人。若医得好。有官加官。无官充本部职。不愿官者赏银三百两。只恐药能医假病。不能医死命。不免在此等候。多少是好。<span class="科">末</span>踏破铁鞋无觅处。得来全不费工夫。榜文还挂。不免在此试读一遍。</p>
        
        <p class="曲"><span class="牌">大圣乐</span>一女幽在宫中。数月前产后惊风。如今四肢无力浑不动。赎药饵更无功。紫金医官绝无效。特召草泽医人定有功。<span class="科">合</span>医得效也。赐黄金百两。官上加封</p>
        
        <p class="白"><span class="科">净上</span>谁揭榜。<span class="科">末</span>草泽医人。<span class="科">净</span>我问你。紫金医官医治不好。你识得甚么病。</p>
        
        <p class="曲"><span class="牌">前腔</span><span class="科">末</span>公主犯产后惊风。论医科非一种。四物汤加减随时用。加官桂与防风。黑沈散把汤来送。管一服交他定见功。<span class="科">合前净</span></p>
        
        <p class="白">医得好。有官有禄。医不好。险道人剥了矮道人衣服。大家做一场话靶。</p>
        
        <h2 id=ch31 class="chapter"><span class="出题">第三十一出　孤儿出宫</span></h2>
        
        <p class="曲"><span class="牌">三登乐</span><span class="科">旦上</span>自与儿夫分两下。音书无个。教我心常挂。<span class="科">占</span>被奸臣行巧诈。把我一家拆破。奸雄性恶。尚不放下。</p>
        
        <p class="白"><span class="科">旦</span>诈病欲求医。料想宫中总不知。未卜程婴知也未。难期。来时交付与孤儿。<span class="科">占</span>出榜已多时。料想程婴不敢违。只恐来得出不得。思之。愿得奸雄醒觉迟。<span class="科">旦</span>春来。自从八月十五夜生下此儿。我看他形容和驸马没两样儿。你公公父亲不知在那里。<span class="科">占</span>如今屠贼将前朝后宰门。都交人把守。只愁程婴来得去不得。</p>
        
        <p class="曲"><span class="牌">忒忒令</span><span class="科">旦</span>未知果程婴挂心。未知他死生难准。未知他目下来的音信。只恐被奸人。窃窥榜下。入宫内谋事不成。</p>
        
        <p class="白"><span class="科">末扮医人上丑</span>草泽医人。皇宫内苑。非比寻常。可要志诚。</p>
        
        <p class="曲"><span class="牌">前腔</span><span class="科">末</span>念吾生行医志诚。<span class="夹白"><span class="科">丑</span>不可调舌。<span class="科">末</span></span>须不会调舌弄唇。对天修合方真药圣。揭榜入宫庭。医公主切脉。便知惊风病症。</p>
        
        <p class="白"><span class="科">内云</span>通报。草泽医人进宫。<span class="科">旦</span>令入宫来。<span class="科">占</span>娘娘令医人入宫。<span class="科">旦</span>那内使回避。<span class="科">内下旦</span>那人是谁。</p>
        
        <p class="曲"><span class="牌">宫娥泣</span><span class="科">末</span>拜禀公主试听。念小人姓张名鼎。<span class="夹白"><span class="科">旦</span>家住那里。<span class="科">末</span></span>家居远村。惯医诸病症。<span class="夹白"><span class="科">旦</span>敢是程婴。<span class="科">末</span></span>名不唤程婴。<span class="夹白"><span class="科">旦</span>是甚么人。<span class="科">末</span></span>是个草泽医人。<span class="夹白"><span class="科">旦</span>抬起头来。</span>你们不须隐名。吾宫内并没来人。伊休战惊。宽怀放下心。今日见你来。谢得神明。<span class="科">末</span>听得公主问因。非干是不言名姓。恐隔墙有耳人闻。使人欲言不语。泪珠交倾。</p>
        
        <p class="曲"><span class="牌">前腔</span><span class="科">占</span>早则是家业瓜分。老相公不知安顿。驸马在何处安身。<span class="夹白"><span class="科">末</span>小人不知。<span class="科">旦</span></span>你且从头说个元因。<span class="科">末</span>那日离门庭。不知老相公生死吉凶。逃身他郡。驸马共程婴。方才离府门。被军卒赶紧。两两奔前程。竟不知个音信。</p>
        
        <p class="曲"><span class="牌">前腔</span><span class="科">旦</span>我只道和你们同行。和你们同行。吾驸马不识行径。那曾受途路上艰辛。泪溋溋。泪零零。恁得宽心。<span class="科">占</span>公主公主后且说个如今。今日见你来。见你来使人愁闷增。忒尀耐铁心肠的奸佞。程婴你们老诚。你们志诚。好把孤儿。把孤儿交付与恁。</p>
        
        <p class="曲"><span class="牌">红绣鞋</span><span class="科">末</span>公主请自宽心。请自宽心。看仪容似驸马脱真。驸马脱真。只恐怕那奸臣。施巧计。去无门。<span class="科">合</span>脱得去。谢神明。谢神明。</p>
        
        <p class="曲"><span class="牌">前腔</span><span class="科">旦</span>孤儿付与伊们。付与伊们。但愿我儿聪俊。我儿聪俊。<span class="夹白">孤儿。</span>身长大与父亲报冤恨。屠贼灭。我儿兴。<span class="科">合</span>脱得去。谢神明。谢神明。</p>
        
        <p class="白"><span class="科">末</span>娘娘趁早打发小人去。恐屠贼知道。不当稳便。<span class="科">旦</span>程婴取药箱过来。<span class="科">末</span>娘娘。小恩主几时生的。<span class="科">旦</span>此子八月十五日子时建生。你可牢记。春来。取十两银子过来与程婴。<span class="科">末</span>小人不敢领。<span class="科">旦</span>倘被人拿住。为脱身之计。<span class="科">末</span>如此程婴收下。<span class="科">旦</span>程婴。你和孤儿回家。多多上覆你的媳妇。看他公公之面。好生看养。待他长成。说与冤枉之事。<span class="科">末</span>小人记得了。<span class="科">旦</span>我的儿。你在娘怀五个月。别了父亲。今离娘怀一个月。又别母亲。知他此去有相见日无相见日。兀的不痛杀我也。</p>
        
        <p class="曲"><span class="牌">香罗带</span><span class="科">末</span>公主免泪零。宽怀放心。出得禁门伊再生。只愁屠贼有奸人也。若是搜将去。却不苦程婴。<span class="夹白">娘娘。凡事靠天。<span class="科">旦</span></span>天天可怜遮护恁。<span class="科">合</span>异日和他说冤恨。报取奸佞臣。<span class="夹白">程婴。</span>若得成人也。赵府一门如再生。</p>
        
        <p class="曲"><span class="牌">前腔</span><span class="科">旦</span>程婴你试听。我把孤儿付恁。想相公驸马不见影。<span class="夹白">孤儿。三百口尽被他杀了。</span>冤家都在你一身也。<span class="夹白">程婴。你不要看我分上。</span>看他公公面。再思驸马恩。看成乳哺胜嫡亲。<span class="科">合前负箱走介</span></p>
        
        <p class="曲"><span class="牌">前腔</span><span class="科">末</span>辞却离宫庭。不由人心怀战兢。<span class="夹白"><span class="科">儿哭介末</span>不好了。小人踏步向前。却才得几步。你看小恩主在药箱中啼哭起来。前朝后宰门。可不被人听见了。娘娘再分付几声。<span class="科">旦</span>孩儿。你怎么这等不成器。你家三百口被屠贼杀了。望你一人报冤。你到啼哭起来。孩儿。赵家当灭。你到前朝后宰门啼哭起来。赵家当兴。你不要啼哭。<span class="科">末</span></span>再三嘱付小郎君也。休啼哭。莫高声。高声我死伊命倾。<span class="科">合前</span></p>
        
        <p class="曲"><span class="牌">哭相思</span><span class="科">合</span>亲生骨肉分离去。不知何日再相逢。此行生死事难量。只恐别时容易见时难。<span class="科">并下</span></p>
        
        <h2 id=ch32 class="chapter"><span class="出题">第三十二出　韩厥死义</span></h2>
        
        <p class="曲"><span class="牌">梁州令</span><span class="科">小生上</span>单刀疋马定乾坤。果然有声名。论威风胆略冠三军。主有德。民安静。乐升平。</p>
        
        <p class="白">自家姓韩名厥。三代将门。一生骁勇。十八般武艺。件件皆能。十三篇兵书。章章记得。本是忠良门下客。今为奸佞牙爪人。似此吾心不悦。左右何在。<span class="科">丑</span>不闻天子宣。惯听将军令。告将军。有何钧旨。<span class="科">小生</span>奉屠相公钧旨。在此把守后宰门。怕有奸细人入宫。藏出孤儿。不当稳便。<span class="科">丑</span>朝中天子三宣。阃外将军一令。奉爷钧旨。教将军好生把守后宰门。怕有奸细人入宫。藏出孤儿。个个要搜检。<span class="科">小生</span>不妨。回去道与相公。不消嘱付。<span class="科">丑下末</span>心怀有事出宫庭。如临深渊履薄冰。假饶便有泼天胆。到此应须也丧魂。程婴出此门。便是火里莲花再生。有军马在那里。只得大踏步抢将过去。<span class="科">小生</span>拿过来。那里来的。<span class="科">末</span>冷宫中来的。<span class="科">小生</span>是甚么人。<span class="科">末</span>草泽医人。<span class="科">小生</span>医甚人。<span class="科">末</span>医德安宫主。<span class="科">小生</span>甚么病。<span class="科">末</span>产后惊风。<span class="科">小生</span>见效么。<span class="科">末</span>见效。<span class="科">小生</span>药箱中有孤儿没有。<span class="科">本</span>没有瓜蒌儿。<span class="科">小生</span>既没有。去罢。<span class="科">末跌介小生</span>拿转来。既没有孤儿。为何慌张。<span class="科">末</span>小人是乡下人。从没有进城。今见将军。不由不慌。<span class="科">小生</span>去。<span class="科">末跌介小生</span>拿转来。左右搜一搜。<span class="科">末</span>不要搜。<span class="科">搜介小生</span>那里银子。<span class="科">末</span>药钱。<span class="科">小生</span>这是甚么。<span class="科">末</span>人参。<span class="科">小生</span>好大人参。<span class="科">末</span>不差不差。男子汉做事若成。乃其功也。事做不成。听之天也。将军。你非不认得我。我非不认得你。你我皆赵正卿门下之人。今日你助桀为虐。来做他手下之人。你拿我去请功。却是可惜。<span class="科">小生</span>可惜甚的。<span class="科">末</span>此儿是报三百口冤家之主。谩自悲哀空叹息。英雄好汉助谗贼。你富你贵你身荣。我死他死说不得。他做高官宠用伊。孤儿你做黄泉客。吏官日后有公评。韩厥平生那些个表忠直。<span class="科">小生</span>听得他言我泪零。男儿到此好施仁。得放手时须放手。得饶人处且饶人。快走。<span class="科">丑</span>将军放不得。<span class="科">小生</span>谁要你管。<span class="科">丑</span>将军专打自家官司。<span class="科">儿哭介丑</span>将军放硬挣些。<span class="科">末</span>我程婴聪明了一世。蒙懵在一时。这将军被我道了几句言语。乔做人情。却交别人拿住我。那时死又不明白。不如只就他手里死也甘心。韩将军。<span class="科">小生</span>放你去。又转来做甚么。<span class="科">末</span>将军被小人道了几句言语。乔做人情。待小人出去。教别人拿住。小人死不明白。不如只就将军手里死。小人也甘心。<span class="科">小生</span>你疑我。<span class="科">末</span>是疑将军。<span class="科">小生</span>百户。你去报与屠相公。说孤儿拿住了。多带人马来。<span class="科">丑应下末</span>将军可看赵正卿之面。<span class="科">小生</span>宣子于吾多少恩。如今尽付与他孙。程婴此去休疑惑。我自尽方能见此心。<span class="科">刎介</span></p>
        
        <p class="落诗">韩厥刎死为孤儿。<br />待他长大说交知。<br />一心贪着中秋月。<br />失却盘中照殿珠。</p>
        
        <h2 id=ch33 class="chapter"><span class="出题">第三十三出　挨捕孤儿</span></h2>
        
        <p class="曲"><span class="牌">七娘子</span><span class="科">老旦上</span>心怀慢自成悒怏。为屠赵二人争强。几回谏劝其心不放。多应前世曾冤枉。</p>
        
        <p class="白">贫贱荣华前世因。不在烧香并告神。但愿身心行好事。空中报应却分明。赵家灭。屠氏兴。几番劝解不回心。近日看守孤儿紧。直欲刬草去其根。相公近日为因冷宫中德安公主生下孤儿。前朝后宰门却交人把守。不知消息如何。且待他来。再将几句言语劝解。饶取孤儿。多少是好。</p>
        
        <p class="曲"><span class="牌">秋夜月</span><span class="科">净</span>事在眼前。不取必成怨。须去却苗根。根须断。那时放怀从吾愿。无人报冤。</p>
        
        <p class="白"><span class="科">丑</span>相公稳坐深庭院。外面安危总不知。禀爷。<span class="科">净</span>张千怎么说。<span class="科">丑</span>韩厥在后宰门搜出孤儿了。<span class="科">净</span>搜出了。好了。<span class="科">丑</span>搜便搜出了。被草泽医人道了几句言语。韩厥拔剑自刎而死。孤儿放去了。<span class="科">净</span>放去了。吾差错了人。韩厥本是赵盾家人。可知道放去了。<span class="科">老旦</span>相公。本待将心托明月。谁知明月照沟渠。相公使鉏麑。鉏麑触槐。用韩厥。韩厥自刎。相公托得好人。据妾身之见。孤儿既走。不过些小残生。饶他有何不可。可要三思而行。再思可矣。<span class="科">净</span>夫人错了。若留一个孤儿。长大之时。必来报冤。<span class="科">老旦</span>相公如今怎么。<span class="科">净</span>张千。你去街坊上分付。五家为甲。限三日拿捉孤儿。告首者赏银五百两。三日如不出首。把同年同月一国小儿尽皆杀了。</p>
        
        <p class="落诗"><span class="科">净</span>五家一甲限三朝。<br /><span class="科">老旦</span>一个孤儿不肯饶。<br /><span class="科">丑</span>若无平地升天计。<br /><span class="科">合</span>目下灾殃怎的逃。</p>
        
        <h2 id=ch34 class="chapter"><span class="出题">第三十四出　替换孤儿</span></h2>
        
        <p class="曲"><span class="牌">贺圣朝</span><span class="科">外上</span>闷来行乐村庄。每思两相争强。程婴一去杳无踪。未审吉和凶。</p>
        
        <p class="白">事无大小。关心者乱。那日我兄弟程婴。为屠岸贾争强。匿在我庄上四个月日。辞我归家。说道探公主与妻子分娩的消息。一去四十余日。更不闻个音信。不知祸福吉凶如何。<span class="科">末</span>曙色才分出禁城。虑他前后有奸人。心慌不怕程途远。错走前村半里程。兀的是俺哥哥庄上。门开了。不须通报。俺哥哥正坐着。不免向前。哥哥拜揖。<span class="科">外</span>兄弟。你来了。<span class="科">末</span>哥哥。闭上了庄门。<span class="科">外</span>自从你去。日夜想念。<span class="科">出儿介</span>此儿是谁。</p>
        
        <p class="曲"><span class="牌">红衲袄</span><span class="科">末</span>他公公是宰相宗。<span class="夹白"><span class="科">外</span>他娘。<span class="科">末</span></span>娘是王侯流派种。<span class="夹白"><span class="科">外</span>他父。<span class="科">末</span></span>父乃簪缨豪贵戚。一家儿做了虚飘飘水上踪。觑着小儿童。似爷一般面容。他是报三百口冤家小主翁。</p>
        
        <p class="白"><span class="科">外</span>兄弟。此子几时建生。<span class="科">末</span>是八月十五子时生。</p>
        
        <p class="曲"><span class="牌">前腔</span><span class="科">外</span>他生时年月冲。<span class="夹白"><span class="科">末</span>有关煞么。<span class="科">外</span></span>反复沉吟六害凶。<span class="夹白">八月十五子时太阴得令。他</span>未离娘怀先把爹爹送。才离娘怀娘囚在冷宫。公公不见踪。家私一旦空。他是败国忘家小业种。</p>
        
        <p class="白">且问此子毕竟何人之子。<span class="科">末</span>此子乃恩主赵正卿之孙。驸马之子。正是赵氏孤儿。<span class="科">外</span>且喜且喜。兄弟。你去了。我忧嫂嫂怀身却如何。<span class="科">末</span>兄弟于前月已生下孩儿。<span class="科">外</span>贺喜贺喜。叫名甚么。<span class="科">末</span>名唤惊哥。亦与此儿同月生的。<span class="科">外</span>惊哥。看来亦有关煞难养。<span class="科">末</span>哥哥不须闲讲。<span class="科">外</span>兄弟。我且问你。公主冷宫生下孩儿。前朝后宰门。把守甚严。如何藏得出来。<span class="科">末</span>我不说。哥哥不知。其时公主产下得病。出榜召草泽医人。兄弟扮为医人入宫。药箱内藏出来。到后宰门。正遇韩厥。搜出孤儿。欲拿程婴去见屠贼。被程婴道了几句。那韩厥放出小弟和此儿。竟自刎而死。<span class="科">外</span>好侠烈丈夫。后来怎么。<span class="科">末</span>如今屠贼出榜。五家一甲。只限三日。不见孤儿。把同年同月生下一国小儿尽皆要杀。兄弟孩儿也是死。此孤儿也是死。<span class="科">外</span>兄弟。你既看他公公父亲之面。须要好生看养。你今抱此儿在此。怎么。<span class="科">末</span>兄弟与哥哥忝为厚交。把此子安顿哥哥庄上。哥哥抚养成人。说与报冤之事。兄弟回去。把自己孩儿惊哥到屠贼处出首。代替孤儿。以报吾主之恩。<span class="科">外</span>兄弟。你晓得保孤死难么。<span class="科">末</span>兄弟不晓。<span class="科">外</span>你今年几十岁了。<span class="科">末</span>兄弟今年四十。<span class="科">外</span>却又来。你要此子报冤。该得六十岁。我今年六十三。再加二十。得八十三岁。不死也潦倒龙钟。说不得了。你既要报主之恩。你还把孤儿抱回家去。却把你儿暗地送到我庄上。你去出首。说太平庄上有赵氏孤儿。那奸雄必定引军来杀我和这儿。你养取孤儿。待他年长。说与报冤之事。那时节却不是报主之恩。<span class="科">末</span>程婴报主。理之当然。哥哥图甚。<span class="科">外</span>图名不图利。有甚希罕。<span class="科">末</span>又一件。兄弟去报与屠贼。屠贼必来拿哥哥。倘或拷打不过。扯扳兄弟。此事如何。<span class="科">外</span>一言既出。岂肯改易。你去你去。</p>
        
        <p class="落诗"><span class="科">外</span>吾生六十有三年。<br /><span class="科">末</span>拚死今生不枉然。<br /><span class="科">合</span>异日孤儿生头角。<br />杀取仇人冤报冤。</p>
        
        <h2 id=ch35 class="chapter"><span class="出题">第三十五出　伪报岸贾</span></h2>
        
        <p class="曲"><span class="牌">生姜芽</span><span class="科">净上</span>昨日忒尀耐那韩厥。令他守着孤儿。底防奸细。怎想他心先变。放出孤儿吾不及知。有罪甘自犯。拔剑刎丧黄泉。</p>
        
        <p class="白">一着不到处。满盘都是空。谁想韩厥放出孤儿。自刎而亡。我曾分付张百户。限三日要孤儿出首。如今三日限满了。如何回话。<span class="科">丑</span>禀爷。也有远的有近的。<span class="科">净</span>也罢。再限你几个时辰。<span class="科">末上</span>出首孤儿。<span class="科">丑</span>禀爷。有人出首孤儿。<span class="科">净</span>拿过来。叫做甚么名字。<span class="科">末</span>小人叫名张鼎。<span class="科">净</span>孤儿在那里。<span class="科">末</span>小人个早至城北五十里太平庄。见一老儿。手抱一子。见小人便走。小人赶着问道。老儿怎么长。怎么短。莫不是孤儿么。那老儿把小人一顿打。以此出首。<span class="科">净</span>那老儿姓甚名谁。<span class="科">末</span>其时访问。那老儿姓公孙。名杵臼。<span class="科">净</span>此行果有孤儿。你有官有赏。不见孤儿。你罪却如何。<span class="科">末</span>小人甘死。</p>
        
        <p class="落诗"><span class="科">净</span>拿住孤儿只一刀。<br /><span class="科">末</span>这回削草不留毛。<br /><span class="科">丑</span>好似皂雕追紫燕。<br /><span class="科">净</span>犹如猛虎啖羊羔。</p>
        
        <h2 id=ch36 class="chapter"><span class="出题">第三十六出　公孙赴义</span></h2>
        
        <p class="曲"><span class="牌">海棠春</span><span class="科">外上</span>每思世上英雄。少。不得身归荒陇。</p>
        
        <p class="白">结交须胜己。似我不如无。兄弟程婴一时许了他。他抱孩儿与我受死。今日屠贼必引兵来拿我。拚死一命。万古留名。妈妈。抱孩儿出来。我看一看。孩儿。你父到屠贼处出首去了。命在须臾了。</p>
        
        <p class="曲"><span class="牌">驻云飞</span>今日明朝。杵臼惊哥命怎逃。<span class="夹白">我今年六十三岁。我儿。</span>我死何足道。乍离娘怀抱。<span class="夹白">嗏。</span>都是五行招。为忠为孝。<span class="夹白">儿。</span>你向前行我也随后到。<span class="夹白">死只一般。</span>生死一般只争一个老共少。</p>
        
        <p class="白">妈妈。抱了进去。休惊了他。</p>
        
        <p class="曲"><span class="牌">前腔</span>休掩柴扉。只恐屠贼心下疑。只管叨叨絮。只恁闲呕气。<span class="夹白">呸。</span>与我合着鸟嘴。又不是我来寻你。<span class="夹白">妈妈。我死</span>埋我在伯夷首阳山根底。万古留传作话儿。<span class="科">丑领兵上</span></p>
        
        <p class="曲"><span class="牌">前腔</span><span class="科">外</span>休恁猖狂。密密层层是刀共鎗。四下无拦挡。唬得小鹿儿心头撞。<span class="夹白">嗏。</span>撇番了土泥墙。休得鬭争索强。好似长江后浪催前浪。都是一般狐群狗党。</p>
        
        <p class="白"><span class="科">丑</span>老禽兽。<span class="科">外</span>小禽兽。我有甚罪犯。引兵来怎么。<span class="科">丑</span>还说没有罪。窝藏叛臣在家。<span class="科">外</span>𠳶<a epub:type="noteref" href="#ch36n1"><sup>注</sup></a>。你看庄门上甚么字。<span class="科">丑</span>你也曾做官来。</p><aside epub:type="footnote" id="ch36n1"><p>「⿰口秃」</p></aside>
        
        <p class="曲"><span class="牌">前腔</span><span class="科">外</span>休得欺咱。俺不比寻常百姓家。曾伏侍君王驾。只为朝内多奸诈。<span class="夹白">嗏</span>不与你休干罢。又不曾贩牛杀马。<span class="夹白"><span class="科">丑</span>比贩牛杀马。罪还重些。<span class="科">外</span></span>若见屠贼指定名儿骂。<span class="夹白">我死到阴司。一殿二殿三殿四殿五殿。告</span>阎王不放他。</p>
        
        <p class="白"><span class="科">丑</span>屠爷有请。阎王注定三更死。定不留人到五更。<span class="科">同下</span></p>
        
        <p class="曲"><span class="牌">梁州序</span><span class="科">净带外上</span>皇朝撒扎兀谁不怕。<span class="夹白"><span class="科">净</span>你怎么不跪。<span class="科">外</span>我怎生跪你。<span class="科">净</span>请圣旨过来。<span class="科">外跪介</span></span>跪只跪当今宫驾。把他一家杀尽。饶他有何不可。<span class="夹白"><span class="科">净</span>他成人长大。那时报仇如何。<span class="科">外</span></span>既怕他成人长大。直恁冤仇何如休结下。<span class="科">打介外</span>任他麻锤撒子也琐上更添加。只恐将伊连累杀。不抵挨怕瞧破。</p>
        
        <p class="曲"><span class="牌">前腔</span><span class="科">净</span>虎狼公吏。掤扒拷打。自觉气力不加。替吾行权。莫不是就里拴科。官府事如同作耍。恨不得一锤打死无回话。<span class="科">末</span>相公端的也是如何。好似一种黄连分两下。却教我怎结果。</p>
        
        <p class="曲"><span class="牌">前腔</span><span class="科">外</span>赵孤儿是伊家跚过。把恶头踹来与我。叫一声冤屈。有谁怜我。他是隐孤儿的窝主来到。<span class="科">末慌介外</span>把舌尖上话儿都吞下。<span class="科">末</span>潦倒公孙也险些露根芽。<span class="科">外</span>小胆程婴慌怎么。<span class="夹白">放了。有孤儿。</span>孤儿有。在吾家。<span class="科">杀儿介</span></p>
        
        <p class="曲"><span class="牌">前腔</span><span class="科">外</span>一剑下命掩黄沙。有一日还他千剐。鬼门关等待。报冤惊哥。若还是了。不枉了小唲唲。令人唾骂。异日相逢后。休想轻轻饶过他。</p>
        
        <p class="曲"><span class="牌">尾声</span>杵臼惊哥担消洒。大家做一场话靶。<span class="夹白">老夫死也勾了。</span>拽起枷稍向屠贼面上打。</p>
        
        <p class="白">不随刀下死。情愿触枷亡。<span class="科">下净</span>这老贼好狠。首告人请起。<span class="科">末</span>不敢。<span class="科">净</span>你要官要赏。<span class="科">末</span>小人只是要救一国小儿性命。不愿官赏。<span class="科">净</span>极是好人。你年几十岁了。<span class="科">末</span>小人四十岁。<span class="科">净</span>我大你三岁。你可拜我为兄么。<span class="科">末</span>小人岂敢。也没这福。<span class="科">净</span>你干此大功。使我绝却冤家之患。你是我恩人。我与你做结拜兄弟如何。<span class="科">末</span>相公不弃嫌。小人情愿做个兄弟。<span class="科">净</span>兄弟有子么。<span class="科">末</span>近日生得一个小儿。<span class="科">净</span>叫名甚么。<span class="科">末</span>叫名惊哥。<span class="科">净</span>为何叫作惊哥。<span class="科">末</span>为受许多虚惊。<span class="科">净</span>兄弟。我没孩儿。你肯过房与我么。<span class="科">末</span>兄弟虽肯。恐夫人意下不悦。<span class="科">净</span>我夫人甚是贤德。不妨事。</p>
        
        <p class="落诗"><span class="科">净</span>杀却孤儿绝祸胎。<br /><span class="科">末</span>这场冤事少人猜。<br /><span class="科">合</span>休言今日同结义。<br />五百年前已定来。</p>
        
        <h2 id=ch37 class="chapter"><span class="出题">第三十七出　山神点化</span></h2>
        
        <p class="曲"><span class="牌">恋芳春</span><span class="科">生上</span>劳落山间岁月。枉受了多少磨难。暗忆奢华快乐。万愁千感。怎想恩情阻断。<span class="科">丑</span>每叹息。都缘时乖运蹇。光阴转。造物安排。使人得相见。</p>
        
        <p class="白"><span class="科">生</span>迅速光阴如过箭。<span class="科">丑</span>劳神困苦在山间。<span class="科">生</span>若得见吾公主面。尤如缺月再团圆。灵辄。我昔年在宫中受十分快乐。今日受此苦楚。如之奈何。<span class="科">丑</span>只得无奈。</p>
        
        <p class="曲"><span class="牌">梁州序</span><span class="科">生</span>忆昔从幼。生居宫苑。相子王孙为伴。融和天气。红紫遍满名园。携手同歌同唱。同饮同杯。两两同欢宴。怎知遭此行困山间。野草闲花作并莲。何时见旧庭院。</p>
        
        <p class="曲"><span class="牌">前腔</span><span class="科">丑</span>山中冷淡。光阴如箭。是非荣辱不管。饥来就食。醉后草阁高眠。自觉炎威不入。荡淡薰风。懒去挥纨扇。胜如仙洞府水晶宫。放下心肠免挂牵。兴衰事总由天。</p>
        
        <p class="曲"><span class="牌">玩仙灯</span><span class="科">外</span>脱化变其形。来到此点化他们。</p>
        
        <p class="白">善哉善哉。自家非别。乃是本山土地是也。特来点化赵朔驸马下山。假作客商为由。不免迳入。<span class="科">生</span>灵辄。何人在外面。出去看来。<span class="科">丑见</span>到此何干。<span class="科">外</span>天色已晚。投宿一宵。<span class="科">丑</span>我这里小房窄狭。安歇不得。<span class="科">外</span>只身一幅之地便勾了。<span class="科">生</span>是谁。<span class="科">丑</span>投宿的。<span class="科">生</span>请进相见。不知客长何处来。<span class="科">外</span>城中来。<span class="科">生</span>城中有甚新闻。<span class="科">外</span>没有什么新闻。晋灵公崩。晋景公登位。朝纲正道了。<span class="科">生</span>公主在冷宫么。<span class="科">外</span>不在冷宫了。<span class="科">生</span>在何处。<span class="科">外</span>在阴陵看守先君坟墓。<span class="科">生</span>岸贾老贼尤自弄权。<span class="科">外</span>岸贾老了。无人怕他。只怕儿子屠程。<span class="科">生</span>屠程是程婴之子么。<span class="科">外</span>没相干。乃是赵朔之子。<span class="科">生</span>灵辄。那客长好古怪。再问还有甚新闻。<span class="科">外</span>没有新闻。前面有人来了。<span class="科">生回头介外</span>三醉岳阳人不识。朗吟飞过洞庭湖。<span class="科">下生</span>不见客长。只遗两顶道巾。我晓得了。见我在山日久。分明是神明点化我二人下山。<span class="科">丑</span>驸马宁可信其有。不可信其无。来日灵辄和驸马扮作云游道人。下山去探公主消息。天若见怜。再得相逢。也未可知。<span class="科">生</span>此行你不要叫我驸马。只叫师徒之称。<span class="科">丑</span>师父请了。</p>
        
        <p class="落诗">改换衣装扮道人。<br />远探公主信和音。<br />万事劝人休碌碌。<br />举头三尺有神明。</p>
        
        <h2 id=ch38 class="chapter"><span class="出题">第三十八出　孤儿耀武</span></h2>
        
        <p class="白"><span class="科">末上</span>蜘蛛结网最贪求。蝙蝠伤人为子仇。试看两般奇异物。冤冤相报几时休。程婴为何说这话。只因两相争强。走了相公驸马。禁了公主。杀了公孙杵臼和惊哥。屠贼反结我为兄弟。招孤儿为子。时光甚疾。又不觉过了一十八年。如今孤儿长成。文武双全。有朝一日。恶缘相会。把这冤枉事说与他不迟。今日见说楚国有一奉使来我晋国。奉使唤做养由基。在教场中论武艺。夸能百步穿杨之箭。被孩儿屠程。一鎗搠下马来。想屠贼不知。不免步过画堂。问过消息。多少是好。</p>
        
        <p class="曲"><span class="牌">贺圣朝</span><span class="科">净</span>我们六十有三年。孩儿赢了养由基。咱喜欢。</p>
        
        <p class="白">今日好快活好洒落。<span class="科">末</span>为甚的快乐。<span class="科">净</span>今日楚国有一奉使。唤做养由基。来进奉。浪说百步穿杨之箭。被我孩儿一鎗搠下地来。<span class="科">末</span>孩儿来了。</p>
        
        <p class="曲"><span class="牌">燕归梁</span><span class="科">小生</span>今日小将逞强梁。和他论一场。堂前料应不知道。拂着衣袂见我爹娘。</p>
        
        <p class="白">二位爹爹拜揖。<span class="科">净</span>我儿。把养由基事。试说一遍。</p>
        
        <p class="曲"><span class="牌">二犯沽美酒</span><span class="科">小生</span>养由基惹祸殃。惹祸殃。来进贡。到吾邦。他卖弄百步穿杨。自逞强。使屠程燥莽燥莽。攀弓箭搭上丝缰。连射去三矢齐响。那将军也不厮放。<span class="夹白">我呵。</span>好一似天王射着太阳。<span class="夹白">呀。</span>那养由基被屠程一鎗。落番在教场之上。</p>
        
        <p class="曲"><span class="牌">急板令</span><span class="科">净</span>这几日不见我儿。画堂中询问仔细。忽然见你来的。说道我儿今日煞似强会。闻得交人暗生欢喜。不日里诸国闻知。羞杀了养由基。</p>
        
        <p class="白"><span class="科">丑</span>会传天外信。善达世间书。奉诸王公子将令。差来请二位老爷。为赢了养由基。来日就北邙山下出猎。做庆喜筵席。一则重阳佳节。二则与小将军贺喜。交来日早出郊去。<span class="科">净</span>兄弟。明日引数只猎犬。三人同北邙山去。多少是好。</p>
        
        <p class="落诗"><span class="科">丑</span>文武官僚五百员。<br /><span class="科">净</span>与儿庆赏设华筵。<br /><span class="科">小生</span>时值香橙螃蟹月。<br /><span class="科">末</span>景当新酒菊花天。</p>
        
        <h2 id=ch39 class="chapter"><span class="出题">第三十九出　杵臼出现</span></h2>
        
        <p class="曲"><span class="牌">水底鱼</span><span class="科">末上</span>暗想年时。两相争是非。光阴如箭。赵孤儿已长成。公主和驸马不知在那里。这一家冤事。在吾心下里。</p>
        
        <p class="曲"><span class="牌">前腔</span><span class="科">小生</span>剑甲旌旗。马前如锦绮。引几只猎犬。到北邙山游玩时。蹀迹马蹄不加鞭一似飞。诸王公子。尽今朝游戏归。</p>
        
        <p class="曲"><span class="牌">前腔</span><span class="科">净</span>持箭拈弓。腕中无气力。后生可畏。跨马却如飞。我儿虽强也须等片时。我非无气力。恨马只有两双蹄。<span class="夹白">此是那里。<span class="科">末</span>太平庄。<span class="科">净</span>有鬼。有鬼。<span class="科">末</span>左右扶太</span></p>
        
        <p class="白">老爷先去。<span class="科">净下小生</span>爹爹怎么见鬼。<span class="科">末</span>孩儿你不知道。他十八年前在此做了些不公之事。今日到此。眼花撩乱。心疑生恶异。你自去赴宴。不要管闲事。<span class="科">小生</span>迅砲一齐鸣。三军不暂停。一心忙似箭。介马疾如星。<span class="科">下末</span>善有善报。恶有恶报。若还不报。时辰未到。屠贼。想你恶贯满盈。眼见虚花。方才见的公孙杵臼。小厮就是我的孩儿惊哥。冤冤不散。在此讨命。<span class="科">下</span></p>
        
        <h2 id=ch40 class="chapter"><span class="出题">第四十出　阴陵相会</span></h2>
        
        <p class="曲"><span class="牌">窣地锦裆</span><span class="科">丑上</span>驸马快行休迟滞。兀的旌旗一似飞。料应只奔我和伊。俏没个人家怎躲避。</p>
        
        <p class="曲"><span class="牌">前腔</span><span class="科">生</span>前头凤旄排鳞鳞。兀是襄王古墓坟。回头军马乱纵横。那里权时好隐身。</p>
        
        <p class="曲"><span class="牌">双劝酒</span><span class="科">小生引军上</span>鹘打兔儿。不知音耗。前面两人。拿得分晓。赶捉怕他奔走逃。拿来定不相饶。</p>
        
        <p class="白"><span class="科">小校禀介</span>方才二犬二鹘。打得两个兔儿。大的走了。小的到被两个道人拿了。<span class="科">小生</span>拿过来。你这道人怎么拿我兔儿。</p>
        
        <p class="曲"><span class="牌">双㶉鶒</span><span class="科">生</span>望将军听哀告。我两个云游道。不曾有甚触犯了。望将军休焦燥。<span class="科">小生</span>我兔儿是伊家藏了。这罪犯非轻小。打这无知道。料应你心不好。</p>
        
        <p class="曲"><span class="牌">前腔</span><span class="科">丑</span>这痛苦教人怎熬。惟有皇天可表。俺们若委的真拿了。甘受你掤扒吊拷。擒住住牢扯住牢。<span class="夹白">苦</span>怎得个人来劝好。</p>
        
        <p class="白"><span class="科">末</span>自不整衣毛。何须夜夜嚎。屠程。你不赴宴还在此。<span class="科">小生</span>告爹爹。孩儿一犬二鹘。打得两个兔儿。大的走了。一个小的。被这两个道人拿了。孩儿正问他。<span class="科">末</span>孩儿。他是个出家人。要他何干。左右去问。果拿得还了罢。孩儿。你放了他。我说个比方你听。<span class="科">小生</span>爹爹严命。孩儿拱听。<span class="科">末</span>昔年有个强弱二人争强。将一犬逐着弱的。弱的走了。那强的欲杀那弱的。幸仗一人负走了。那强的又要杀弱的。弱的之子。又得一义士替死。救其子性命。其子不死。今日你把犬逐着兔儿。小的想必是这一个大的之子。这两个到像昔年强弱二人。如今你赴席去罢。<span class="科">小生</span>孩儿便去。情到不堪回首处。一齐分付与东风。<span class="科">下生</span>灵辄。我教你快走。如今吃了亏了。<span class="科">丑</span>吃亏不要说。那人好是程婴。<span class="科">生</span>你又来。程婴那得在此。<span class="科">丑</span>待我叫一声。<span class="科">生</span>不要叫他。非是好人。就是程婴。也不要见他了。</p>
        
        <p class="曲"><span class="牌">川拨棹</span><span class="科">丑</span>我这里叫程婴。他那里故阻佯羞不侧声。你害了孤儿。你害了孤儿。自取身荣。到今日见恁。好交人怨着恁。</p>
        
        <p class="曲"><span class="牌">哭相思</span><span class="科">合</span>那日桑间相会。谁知此地相逢。</p>
        
        <p class="白"><span class="科">末</span>灵辄哥。为何到此。恩主如今在那里。<span class="科">丑</span>你好欺心。谁是你恩主。<span class="科">末</span>驸马是恩主。<span class="科">丑</span>驸马不是你恩主。屠岸贾是你恩主。<span class="科">末</span>你不知其中缘故。待我见驸马。自有分晓。<span class="科">丑</span>待我禀。<span class="科">生</span>果然是程婴。不要见他了。<span class="科">末</span>驸马爷。程婴叩头。<span class="科">生</span>程婴。你忘恩负义贼。我有甚亏负你。把我孩儿在太平庄公孙杵臼处出首。与屠贼杀了。将自己孩儿。在他处享荣华受富贵。恨不得把你乌珠剜出来。今日来见我怎么。<span class="科">末</span>驸马爷。你莫责倾杯哑妇。休鞭为主耕牛。我有万千愁恨在心头。今日对伊分剖。只为你全家遭戮。空交我两泪盈眸。恩东若要报冤仇。须仗取兔儿将军之手。那太平庄杀的是我孩儿惊哥。适才取兔儿的乃是恩主之子。赵氏孤儿。<span class="科">生</span>好苦也。原来错埋怨你了。</p>
        
        <p class="曲"><span class="牌">忆多娇</span>听汝说。心哽咽。人生聚散如电掣。一十八年成永诀。一旦相逢。一旦相逢。两两盈盈泪血。</p>
        
        <p class="曲"><span class="牌">前腔</span><span class="科">末</span>听诉说。休泪撇。孤儿暗藏出禁阙。深感将军名韩厥。放出孤儿。放出孤儿。此恩何时报得。</p>
        
        <p class="白"><span class="科">生</span>我如今要见公主。怎么得见。<span class="科">末</span>要见不难。如今不在冷宫。公主与春来在阴陵守先君坟墓。况小人与屠贼结为兄弟。一宅分为两院。我家做事。他家不知。这阴陵军士。都伏小人管。指引驸马相见娘娘也不难。<span class="科">生</span>倘屠贼知道。<span class="科">末</span>都在小人身上。<span class="科">行介末</span>分付把守阴陵军士。<span class="科">内应介末</span>屠爷传示。要修理四面墙围。<span class="科">内应介末</span>府中乡亲。要见娘娘。闲人都退。<span class="科">内应介生叫介</span></p>
        
        <p class="曲"><span class="牌">青玉案</span><span class="科">旦</span>阴陵镇日多烦恼。多烦恼。儿夫断音耗。今朝听得鹊声噪。未审何人啰唣。</p>
        
        <p class="白">疾风暴雨。不过寡妇之门。此乃晋襄公之阴陵。妾乃晋灵公之嫡女。当今晋侯之妹。汝何人不知进退。擅击宫门。把门军人。怎不止喝。<span class="科">生</span>赵朔一十八年相别。今日方来拜见。<span class="科">旦</span>谁人不知我丈夫叫名赵朔居方。故来调弄。<span class="科">生</span>我当日在宫中。感得周坚替死。公主五个月身孕。生下女儿。冤枉休提。生下男儿。暗取名赵氏孤儿。着程婴扮草泽医人入宫。藏出孤儿。抚养成人。说与报冤一事。言犹在耳。<span class="科">旦</span>这言语却真的了。且开门。<span class="科">相见介</span></p>
        
        <p class="曲"><span class="牌">临江仙</span><span class="科">合</span>自别伊家常念想。分飞去二十余年。今朝相会谢苍天。万般哀苦事。今日对伊言。</p>
        
        <p class="白"><span class="科">旦</span>驸马。你一向在那里安身。<span class="科">生</span>我爹爹幸翳桑灵辄负归家去。后来知道一家三百口被屠贼杀了。哽咽而亡。多谢灵辄殡葬。<span class="科">旦悲介生</span>我又在灵辄家一十八载。亏他看管。说不尽许多苦楚。<span class="科">旦</span>如今灵辄在那里。<span class="科">生</span>在外面。<span class="科">旦</span>多谢灵辄。叫他见我。<span class="科">丑</span>公主娘娘。灵辄叩头。<span class="科">旦</span>你是恩人。公公亏了你殡葬。驸马生受你家。无恩可报。起来。<span class="科">丑</span>娘娘。程婴要见。<span class="科">旦</span>程婴是忘恩负义的贼。我恨不得剜出他乌珠。还见我怎么。<span class="科">生</span>也非程婴之过。待他相见。自有分晓。<span class="科">见介旦</span>𠳶<a epub:type="noteref" href="#ch40n1"><sup>注</sup></a>。程婴。你这老禽兽。我家有甚亏负你。把我孩儿出首。将自己之子。过继与他。还要见我怎么。<span class="科">末</span>娘娘息怒。<span class="科">生</span>公主且听他说。<span class="科">末</span>公主娘娘息怒。消停听咨启。自从两相争鬭。屠贼倚势相欺。纵盗奸计。遣神獒逐赶奔驰。公主与驸马宫中分别。不知驸马去向因依。投奔公孙杵臼五个月日。娘娘分娩将期。小人不敢有违驸马。扮作草泽良医。入宫见娘娘。受多少惊恐。娘娘那时分付。孤儿哭哭啼啼。来到后宰门。遇韩厥把守。被他搜出孤儿。被我道了几句。那将军自刎。放出孤儿。那屠贼知道。五家一甲。限三日待首孤儿。小人心惊胆战。怎禁魄散魂飞。把自己孩儿惊哥。寄在太平庄上。将来代替孤儿。小人反到屠贼处出首。说公孙杵臼窝藏赵氏孤儿。屠贼引兵围住。拿下公孙杵臼与我孩儿杀了。傍人无不下泪伤悲。那屠贼道我为人忠直。反招孤儿为子。养着冤家。今年一十八岁。能文能武。谁想今朝偶辏。天教他出猎打围。如今不说待何时。太平庄出首的是我孩儿惊哥。方才取兔的是你孩儿。</p><aside epub:type="footnote" id="ch40n1"><p>「⿰口秃」</p></aside>
        
        <p class="曲"><span class="牌">大环着</span><span class="科">生旦</span>听伊家言。却苦了程婴。说起当初分散元因。<span class="科">末</span>当时驸马使令。<span class="科">生旦</span>感你不忘恩义。谢伊家恩深义深。结草衔环报伊不尽。<span class="科">合</span>今日里恩报恩。怎想道相逢到此前定。</p>
        
        <p class="曲"><span class="牌">前腔</span><span class="科">末</span>公主分娩。扮作医人。暗藏孤儿出离宫门。韩厥为他自刎。累及公孙杵臼遭刑。那奸雄信吾是好人。反把孤儿与我结义相亲。</p>
        
        <p class="曲"><span class="牌">越恁好</span><span class="科">合</span>父亲身丧。父亲身丧。我家不见影。伊东我西十八载断音信。如今谢得伊两人重回帝京。若还报得冤和恨。双双老景谐鸳枕。</p>
        
        <p class="曲"><span class="牌">前腔</span>晚些人静。晚些人静。驸马就此行。今宵父子先厮见再完成。从头那时说事因。恩须报恩。冤家定不饶过恁。</p>
        
        <p class="曲"><span class="牌">尾声</span>当初只道无忠信。谁想今朝恩报恩。得报冤仇只靠恁。</p>
        
        <p class="白"><span class="科">生旦</span>程婴。我要见孩儿。怎生得见。<span class="科">末</span>驸马宫主灵辄。今晚蓦地都到程婴家里来。<span class="科">生</span>使不得。只恐屠贼先知了。却不好。<span class="科">末</span>屠贼虽与程婴共居。屠贼之宅。潭潭深处。一宅分为两院。驸马不须忧虑。我将一十八年之事。编成一手卷。待我说与小恩主知道。就可相见。</p>
        
        <p class="落诗"><span class="科">生</span>夫妻子母谢神天。<br /><span class="科">旦</span>天若怜冤必报冤。<br /><span class="科">丑</span>两片菱花重相会。<br /><span class="科">末</span>一轮明月再团圆。</p>
        
        <h2 id=ch41 class="chapter"><span class="出题">第四十一出　报复团圆</span></h2>
        
        <p class="白"><span class="科">末上</span>造恶欺君妄自尊。杀人害命实伤心。此事若还无报应。胡脸阎王木偶人。昨日屠岸贾与屠程出郊打猎。到十五里太平庄。忽然眼见虚花。口称有鬼。先自回来。吾到阴陵。天差遇见驸马公主灵辄。我把杀惊哥救孤儿的事。从头说与一遍。夫妻团圆。三人俱潜到我家。吾思屠贼禄尽。势败无权。今日不说与屠程得知。更待何时。我如今把两相争强。一十八年的事。画成一轴图画。不免点起画烛。在小阁儿上少坐片时。待屠程出来。从头一一说与他知。先教父子团圆。次杀屠贼报此冤。<span class="科">小生</span>踏尽天涯路。平生不信邪。为人岂怕鬼。怕鬼是心疑。那壁厢爹爹日昨口称有鬼。不知为何。不免到这壁厢爹爹处问明。爹爹拜揖。<span class="科">末</span>你那里来。<span class="科">小生</span>如今在那壁厢爹爹处来。<span class="科">末</span>我问你那里是亲的。那里是义的。<span class="科">小生</span>那边是义父。这边是屠程亲父。<span class="科">末</span>你也是个不成器的。为人怎么有许多父母。</p>
        
        <p class="曲"><span class="牌">北村里迓歌</span><span class="科">小生</span>俺爹爹为何为何眉皱。莫不是与娘与娘争鬭。他那里一声声骂着。骂着谁是负心禽兽。他那里长吁气拭着泪点着头。莫不是老人家近日来殢酒。</p>
        
        <p class="曲"><span class="牌">上马娇</span>既然殢酒也不煞恁忧。俺欲将扑天关手段解他愁。<span class="夹白">罢罢。</span>又道屠程开大口。</p>
        
        <p class="白"><span class="科">末</span>三六年间问是非。此情不与外人知。伊心不晓吾心事。仔细端详仔细推。<span class="科">下小生</span>适才爹爹为何挂起画图。待我看一看。这是甚么故事。</p>
        
        <p class="曲"><span class="牌">元和令</span>这几个灯下游。这婆娘将衣袂扭。这一个卧在桑林下。那两个多应是公与侯。这一个貌皱搜。这两个烧香烧香稽首。</p>
        
        <p class="曲"><span class="牌">柳叶儿</span>穿红的引恶犬在街上吼。穿紫的得一个背了走。<span class="夹白">呀。</span>想一家怎有。这将军自刎自刎其首。这老子庄上遭枷扭。这一个埋尸首。这婆娘泪交流。也不知有甚冤仇。</p>
        
        <p class="白"><span class="科">末</span>要知心腹事。但听口中言。屠程你看画。晓得其中之事么。<span class="科">小生</span>孩儿颇知。<span class="科">末</span>那一个却是。那一个却不是。<span class="科">小生</span>孩儿看起来。那穿红的却不是。穿白的却是。<span class="科">末</span>我说你也晓得穿红的却不是。那一个强。那一个弱。<span class="科">小生</span>穿白的强。穿紫的弱。<span class="科">末</span>你如今敢替那穿紫穿白的。杀那穿红的么。<span class="科">小生</span>爹爹说与孩儿明白。就去杀那穿红的。<span class="科">末</span>既如此。你坐着。我站着。说与你知道。<span class="科">小生</span>爹爹到站着。孩儿到坐着。傍观不雅。<span class="科">末</span>你不坐。我不说。当初那画工说。若要此画讲明。须要公子坐了。方才好说。<span class="科">小生</span>孩儿告坐了。<span class="科">末</span>景遇元宵。花灯满市。<span class="科">小生</span>那戴凤冠与穿着白的是谁。</p>
        
        <p class="曲"><span class="牌">啄木儿</span><span class="科">末</span>这是赵驸马和公主。<span class="夹白">此楼唤名望春楼。</span>为结彩观灯乐盛时。<span class="夹白">那醉汉名唤周坚。</span>赊酒饮潜奔天街。<span class="夹白">这个婆子。</span>索酒价扭告楼底。<span class="夹白">那醉汉与那穿白的呵。</span>仪容动止浑无二。待还酒价留他住。<span class="夹白">那穿紫的乃是穿白的父亲。正是当朝丞相。这个地名唤做翳桑。</span>为劝课农民到此处。</p>
        
        <p class="白">这个饿夫呵。</p>
        
        <p class="曲"><span class="牌">前腔</span>名灵辄病又饥。赐饭还留半不食。待携归奉养慈亲。因孝义赠他银米。那穿红的与穿紫的生嫉计。<span class="夹白">为因赵老丞相劝农不曾同他去呵。</span>遣人行刺三更里。<span class="夹白">那刺客唤名鉏麑。闻得赵老丞相言词忠义呵。</span>他不忍行凶反自触槐死。</p>
        
        <p class="白">那穿红的因谋不果。又生一计。他家有一犬。名曰神獒。诸物不吃。止吃羊肉的。分付心腹之人。缚一草人。扮作赵老丞相模样。</p>
        
        <p class="曲"><span class="牌">前腔</span>冠缁弁挂紫衣。与丞相仪容克肖的。设计儿腹匿羊羔。使恶犬终朝食之。他谗言奏主灭天理。<span class="夹白">故称外邦进一犬。名曰神獒。能识忠佞。两班文武止有赵老丞相穿紫。其时放出犬来呵。</span>果然犬见来扑取。把个护国忠臣无计施。</p>
        
        <p class="白">当时亏了直殿将军提弥明呵。</p>
        
        <p class="曲"><span class="牌">前腔</span>真烈士义气舒。他怒执金瓜将犬击死。<span class="夹白">那丞相呵。</span>出朝门忽遇灵辄。得他人背负前去。<span class="夹白">那穿红的知道走了赵老丞相呵。</span>奏君又欲伤其子。<span class="夹白">这穿白的其时呵。</span>幸周坚拚死能相替。这三百口冤仇有谁报取。</p>
        
        <p class="曲"><span class="牌">黄莺儿</span>公主痛分离。在冷宫中产下儿。<span class="夹白">那穿蓝的呵。</span>乔妆草泽入宫去。<span class="夹白">将那赵氏孤儿呵。</span>藏出禁闱。<span class="夹白">后宰门有韩厥把守。</span>被他搜出。<span class="夹白">穿蓝的自分必死。</span>返触他几句伤心语。好伤悲。将军义勇。自刎放孤儿。</p>
        
        <p class="曲"><span class="牌">前腔</span>出榜限三日。<span class="夹白">若出首孤儿则止。假如无出首呵。</span>把同年儿尽诛。<span class="夹白">那穿蓝的无计可施。只得把亲生孩儿惊哥呵。</span>俏然送到公孙处。<span class="夹白">那穿蓝的迳到穿红的府中出首。说城北十五里太平庄公孙杵臼。窝藏赵氏孤儿。那穿红的呵。</span>领兵四围。<span class="夹白">拿了公孙杵臼和那惊哥呵。</span>一时杀取。<span class="夹白">那穿红的错认穿蓝的是个好人。</span>欣然结拜为兄弟。把孤儿。螟蛉为子。冤恨有谁知。</p>
        
        <p class="曲"><span class="牌">簇御林</span><span class="科">小生</span>听言语。自三思。举一隅当三返之。看来愁容蹙迫无些喜。说明白我与彼争些气。<span class="夹白"><span class="科">末哭介</span>可怜可怜。<span class="科">小生</span>爹爹。</span>你免伤悲。从头至尾。说与恁儿知。</p>
        
        <p class="曲"><span class="牌">前腔</span><span class="科">末</span>将言发。又三思。说将来却甚易。只怕受恩深处冤难洗。<span class="夹白">天那。</span>枉教人堕下千行泪。话难提。<span class="夹白"><span class="科">小生</span>我的亲爹。你有话就说。<span class="科">末</span>我不是亲爹。那穿白的是你父亲。戴冠的是你母亲。穿紫的是你公公。穿红的就是屠岸贾。</span>那穿蓝的是我。<span class="夹白"><span class="科">小生</span>那赵孤儿是谁。<span class="科">末</span></span>你就是赵孤儿。</p>
        
        <p class="白"><span class="科">小生</span>呀。十八年枉叫谗贼为父。好气杀我也。<span class="科">倒介末</span>驸马公主快出来。救取孤儿苏醒。</p>
        
        <p class="曲"><span class="牌">荷叶铺水面</span><span class="科">生旦占上</span>不苏醒怎奈何。屠贼那曾发付我。三百口冤家尽靠着儿一个。你如今有失教我怎生结果。伤痛怎不教人恨杀屠岸贾。</p>
        
        <p class="曲"><span class="牌">前腔</span><span class="科">小生起介</span>寻思起那匹夫。一十八年枉叫你为父母。把我一家荡绝无门路。<span class="夹白">老恩人。我</span>爹娘知道有也无。教我苦无伸诉。</p>
        
        <p class="白"><span class="科">见介</span>我的爹娘。</p>
        
        <p class="曲"><span class="牌">驻马听</span>年少愚痴。得罪逆天我是不肖儿。使人气冲牛斗。怒决江河。便死待何如。管教屠贼受分尸。阎王注定已无辞。<span class="夹白">老恩人。</span>你休漏深机。须防人有隔墙耳。</p>
        
        <p class="曲"><span class="牌">前腔</span><span class="科">生旦</span>少长深闺。谁识人间是与非。把我阴陵囚禁。酷暑严冬。罕见天日。今朝得见我孩儿。天交夫妇重相会。触景伤悲。思量展转偷弹珠泪。</p>
        
        <p class="曲"><span class="牌">前腔</span><span class="科">末</span>住哭停悲。听我从头说仔细。疾忙开宴。请他夫妻。到此相会。待吾设个小机儿。管教中俺牢笼计。<span class="夹白">那日呵。</span>四下里把兵围。除非插翅难飞去。</p>
        
        <p class="白"><span class="科">生</span>孩儿。我一家三百口被屠贼立尽。今仗儿报冤。你心下如何。<span class="科">小生</span>待孩儿奏过朝廷。<span class="科">生</span>还与老恩人商议。<span class="科">小生</span>老恩人有何妙计。<span class="科">末</span>来日就此设席。只说有一乡亲在此。请他夫妻。席间下手。<span class="科">小生</span>倘被他知觉。不要走了。<span class="科">末</span>一十八年尚不泄漏。何愁一时。<span class="科">小生</span>叫小校。<span class="科">众应介小生</span>快点五百名军士。围了自家府第。<span class="科">末</span>去请大老爷和夫人出来陪乡亲。</p>
        
        <p class="曲"><span class="牌">鲍老催</span><span class="科">净</span>前日我孩儿和兄弟。出郊巡历去打围。</p>
        
        <p class="白"><span class="科">见介</span>兄弟请我出来。有何话说。<span class="科">末</span>兄弟有两个乡亲在此。请哥哥嫂嫂。<span class="科">净</span>既有乡亲。请相见。<span class="科">末</span>今日是我。明日是大哥。<span class="科">净生见介净</span>好无礼。我且下礼。他不回礼。<span class="科">末</span>他是乡里人。不晓礼数。<span class="科">小生唤</span>小校。刀要出鞘。弓要上弦。<span class="科">喝介</span>屠贼。认得上面的是谁。<span class="科">净</span>好古怪。<span class="科">生</span>我是谁。<span class="科">净</span>好似驸马居方。<span class="科">小生</span>可知道。挷了。<span class="科">众挷净介</span>岸贾气凌云。威权杀大臣。杀伊三百口。就死也甘心。<span class="科">下小生</span>小校传令。把屠贼一家老幼都杀了。<span class="科">末</span>他夫人最贤。累累谏劝不从。非干他事。可饶他死。<span class="科">小生</span>老恩人。屠夫人他岂不知。<span class="科">末</span>累累相劝。不肯听从。<span class="科">小生</span>既是老恩人讨饶。发在浆糨房去罢。冤仇已报。酒过来。此杯酒先送那一位恩人。<span class="科">生</span>先到灵辄。后到程婴。</p>
        
        <p class="曲"><span class="牌">园林好</span><span class="科">小生</span>斟一杯香醪蕰美。我公公若非是伊。怎脱得奸雄谋计。吾父亲困山居。不是你怎相会。</p>
        
        <p class="曲"><span class="牌">前腔</span><span class="科">小生</span>赵孤儿为人在世。这恩德将何报伊。害了公孙杵臼。又带累你孩儿。</p>
        
        <p class="曲"><span class="牌">川拨棹</span><span class="科">小生</span>娘欢喜。饮一杯。休怨忆。娘在冷宫中悲戚。娘在冷宫中悲戚。父在山中怨忆。恨奸臣没道理。管教他为粉碎。</p>
        
        <p class="白"><span class="科">生</span>孩儿。你为何晓得此事。</p>
        
        <p class="曲"><span class="牌">大环着</span><span class="科">小生</span>因孩儿观画。因孩儿观画。问及恩人。说起当初分散元因。提起交人怒憎。杀害我一家老幼遭刑。恨奸臣直恁诳君。万剐凌迟报也不尽。今日里恩报恩。怎想道相逢到此前定。</p>
        
        <p class="曲"><span class="牌">越恁好</span><span class="科">合</span>事皆前定。事皆前定。冤冤相报寻。一还一报。遭诛戮怎逃命。如今谢得伊两人。重回帝京。冤家怎生饶过恁。</p>
        
        <p class="落诗">晋侯殿下伸冤枉。<br />十字街头辨是非。<br />好手之中逞好手。<br />吃拳须记打拳时。</p>
    </body> 
</html>
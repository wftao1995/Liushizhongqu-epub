<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/八義記</title>
        <meta name="author" content="明　徐元　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">八義記</span></h1>
        
        <p class="作者">明　徐元　著</p>
        
        <h2 id=ch1 class="chapter"><span class="齣題">第一齣　家門大略</span></h2>
        
        <p class="曲"><span class="牌">滿庭芳</span><span class="科">末上</span>左氏春秋。晉靈當國。趙盾七世忠臣。岸賈讒佞。殺害趙家人。駙馬將身逃匿。遇靈輒一處安身。把公主冷宮囚禁。生下小郎君。　　　　程嬰。藏出禁。韓厥自刎。杵臼遭刑。十八年孤兒觀畫。夫妻子母再完成。除奸佞。冤冤相報。傳說到如今。</p>
        
        <h2 id=ch2 class="chapter"><span class="齣題">第二齣　上元放燈</span></h2>
        
        <p class="曲"><span class="牌">瑞煙濃</span><span class="科">生上</span>春回帝里。破泥牛凍煙輕雨初霽。畫閣深沈。熒煌龍燭。神僊境。千秋錦繡籠珠翠。聽滿耳笙歌鼓吹。酒醒後。不覺樂人報道。上元節至。</p>
        
        <p class="白">趙朔詩禮族。表字號居方。相門將種。功勳德行滿他邦。晉侯納吾為婿。德安公主。共效鸞凰。青春纔二八。美貌世無雙。翡翠簾。琉璃瓦。白玉堂。通宵飲宴。高燒銀燭照紅妝。富貴吾生極矣。敢不謝穹蒼。萬事數已定。浮生空自忙。<span class="科">末</span>聖朝天子重英賢。一奏須交禁上元。雖則放燈非盛事。黎民都道慶豐年。<span class="科">生</span>程嬰。今日是元宵佳節。家家點放花燈。與民同樂。為何說此話。<span class="科">末</span>稟駙馬得知。今早老相公入朝。但見十度來朝金闕。轉過九重鳳閣。八寶殿珠簾高捲。七寶臺龍燭光明。六曲闌畔設着力士黃巾。五鳳樓前簇擁金瓜武士。四百員文武官僚。專聽靜鞭三下。兩邊羽扇拂開。一座明君登寶位。眾官山呼已畢。聖上傳旨。有事奏事。無事退班。卻才道罷。班部中閃出一員官來。<span class="科">生</span>那官怎生打扮。<span class="科">末</span>那官員紫袍象簡。玉帶烏靴。程嬰上前觀看。卻元來是老相公上表乞禁元宵。<span class="科">生</span>那表章你可記得。<span class="科">末</span>小人記得。道切見每歲正月十三至十七夜。觀燈遊戲。鬨動街坊。鼓樂駢集。燈火熒煌。聚朋挾友。酣鬭爭強。男女混雜。緇素列行。竭資破產。至于離亡。不測風火。引慝官坊。燕趙有連境之患。秦楚有橫逆之加。穢污由此而生。習俗因斯不良。雖云慶賞。乃其禍殃。憂國擾民。無利有傷。乞頒榜示。禁止施行。<span class="科">生</span>晉侯如何道。<span class="科">末</span>賢哉晉侯。看罷表章。道家有孝子。使父母必無憂慮。國有賢臣。令君王安居寶位。卿言須當還與眾文武商議。卻才道罷。班部中閃出一員官來。<span class="科">生</span>那官是誰。怎生打扮。<span class="科">末</span>頭戴一頂黃燦燦束髮冠。身穿一領紅焰焰絳羅袍。踹一雙兀兀突突皂朝靴。束一條班班駁駁犀角帶。環一雙團團圞圞<a epub:type="noteref" href="#ch2n1"><sup>註</sup></a>光眼睛。生一部扢扢皺皺落腮鬍。程嬰看來。不是別人。<span class="科">生</span>是誰。<span class="科">末</span>乃中朝下大夫屠岸賈上表乞放花燈。<span class="科">生</span>岸賈如何道。<span class="科">末</span>夫上元者。乃上界天官賜福之辰。黎民慶賀豐年之日。家家點放。無非願國泰民安。戶戶駢闐。盡祈禱田禾豐稔。民既樂業。國必安寧。風火不測。有司官常加警察。盜賊生謀。金吾軍不時巡捕。燕趙作釁。有微臣何足患之。秦楚無知。三晝夜舉成何事。若有疎虞。臣敢為保。<span class="科">生</span>晉侯如何說。<span class="科">末</span>晉侯依言准奏。乞放花燈。<span class="科">生</span>既然准放花燈。分付街市軍民人等。五家搭一燈棚。十家共一鰲山。明日與公主望春樓上玩賞花燈。與民同樂。<span class="科">末</span>領鈞旨。</p><aside epub:type="footnote" id="ch2n1"><p>團團圞圞：形容圓</p></aside>
        
        <p class="曲"><span class="牌">賞宮花</span><span class="科">生</span>吾王有感。滿朝中皆大賢。外邦齊拱伏。絕狼煙。<span class="科">合</span>文武忠心王有德。不日須見太平年。</p>
        
        <p class="曲"><span class="牌">前腔</span><span class="科">末</span>時當上元。黎民樂堯舜天。晉侯無讒佞。萬民安。<span class="科">合前</span></p>
        
        <p class="落詩"><span class="科">生</span>稟過爹爹老相公。<br /><span class="科">末</span>放燈歡樂與民同。<br /><span class="科">合</span>人生總在春風裡。<br />個個同遊和氣中。</p>
        
        <h2 id=ch3 class="chapter"><span class="齣題">第三齣　周堅沽酒</span></h2>
        
        <p class="曲"><span class="牌">秋夜月</span><span class="科">丑上</span>我賣酒住在京師裡。造下醇醲真綠𨣞<a epub:type="noteref" href="#ch3n1"><sup>註</sup></a>。來此飲酒皆豪貴。王孫公子同歡宴逸。</p><aside epub:type="footnote" id="ch3n1"><p>醇醲：酒味濃厚甘美。醁「⿰酉義」：酒面上浮起的淺碧色濃汁。</p></aside>
        
        <p class="白">老婦姓王。住在京邦。造下美酒。諸般羹湯。時新菓品。炙兔燒羊。百般野味。椒料馨香。饅頭搭餅。件件堪嘗。出入相府。托庇門牆。一不怕人來賒酒。二不怕惡黨強梁。若有人來飲酒。現錢有甚商量。若是無錢喫酒。休怪我剝下衣裳。動不動扯到官府。打出他詩讚羔羊。老身無甚營生。開一酒店在天漢橋邊。小廝籠下火。盪下酒。正是清晨忙把店門開。煮酒烹茶待客來。不將辛苦意。難近世間財。<span class="科">下</span></p>
        
        <p class="曲"><span class="牌">賞宮花</span><span class="科">小生</span>今宵上元。拉朋同賞翫。忽見天街上。鬧喧喧。借問酒家何處有。牧童遙指杏花邊。</p>
        
        <p class="白">自家名姓號周堅。家住汾陽是祖傳。父母雙亡妻未娶。一生好酒任飄然。留落在晉陽間。蹉跎不覺又三年。何時得遂還鄉願。辦炷明香謝老天。今上元節屆。那家不飲酒。那家不看燈。惟我身邊無錢。不免去天漢橋下王婆酒店。賒他五百文酒喫。去大街上遊玩一番。多少是好。迤邐行來。有人在此麼。<span class="科">丑</span>是誰。<span class="科">小生</span>飲酒的。<span class="科">丑</span>既如此。裡面請坐。<span class="科">小生</span>有甚麼酒。<span class="科">丑</span>蘇州酒。秀州酒。蘇秀二州真燒酒。官人若還飲三甌。肚皮雞巴像漏斗。<span class="科">小生</span>甚麼下飯。<span class="科">丑</span>手絲雞。炕麵角。東坡蹄兒天下少。官人不惜杖頭錢。飲到天明不覺曉。<span class="科">小生</span>也罷。看三百文酒。二百文下飯。<span class="科">丑</span>待我取來。<span class="科">小生</span>王婆。有妓者請一位來送酒。<span class="科">丑</span>原來官人愛風月的。我老身原是舊院裡出來的粉頭。也會吹彈歌舞。官人不棄。老身奉一杯。<span class="科">小生</span>勞你不當。</p>
        
        <p class="曲"><span class="牌">前腔</span><span class="科">丑</span>官人飲酒。我香醪美更佳。現錢來買喫。定不賒。<span class="科">合</span>遇飲酒時須飲酒。不醉不飽不歸家。</p>
        
        <p class="曲"><span class="牌">前腔</span><span class="科">小生</span>香醪醞美。停車須下馬。今日元宵景。甚繁華。<span class="科">合前小生</span></p>
        
        <p class="白">王婆。有東西再拿些出來。<span class="科">丑</span>官人慢飲。待老身取來。<span class="科">虛下小生</span>如今婆子去了。不免去罷。本是猩猩漸作癡。此情莫與外人知。王婆若來清酒帳。這回不走待何如。<span class="科">下丑上</span>呀。原來去了。四兒關上門。待我去尋他。</p>
        
        <p class="落詩">今年元宵節。<br />卻與上年別。<br />月光作燈籠。<br />四方俱照徹。</p>

        <h2 id=ch4 class="chapter"><span class="齣題">第四齣　酒家索錢</span></h2>
        
        <p class="曲"><span class="牌">步步嬌</span><span class="科">小生上</span>不懞不呆不曠蕩。名利誰承望。心偏好酒漿。兩鏇三壺。自覺歡暢。不醉不歸來。行樂天街上。</p>
        
        <p class="白"><span class="科">丑</span>漢子。怎麼不還酒錢。<span class="科">小生</span>你是甚麼人。<span class="科">丑</span>我是賣酒王婆。</p>
        
        <p class="曲"><span class="牌">北鋪地錦</span><span class="科">小生</span>原來是賣酒女杜康。<span class="夾白"><span class="科">丑</span>不是。只要還我錢。<span class="科">小生</span></span>五百文賒錢直甚麼贓。<span class="夾白"><span class="科">丑</span>一分也是債。<span class="科">小生</span></span>俺也是主顧好商量。<span class="夾白"><span class="科">丑</span>留下當頭。<span class="科">小生</span></span>又不是神僊怎留下當。<span class="夾白"><span class="科">丑</span>你敢要打我。<span class="科">小生</span>我打你。便怎麼。</span>激得我揮拳起掌。饒你這個老婆娘。來日還錢不在忙。<span class="夾白"><span class="科">丑</span>我便要。<span class="科">小生</span></span>不要錢有一個比方。養男兒為卿為相。<span class="夾白"><span class="科">丑</span>這是老娘積德。<span class="科">小生</span></span>養女兒似觀音模樣。<span class="夾白"><span class="科">丑</span>像老娘也罷。<span class="科">小生</span></span>做經營錢如水漲。<span class="夾白"><span class="科">丑</span>有本多生利。<span class="科">小生</span></span>好家私兒孫興旺。<span class="夾白"><span class="科">丑</span>還我錢。不要你管。<span class="科">小生</span></span>教你男兒受殃。女兒落娼。<span class="夾白">呀。要錢時</span>直待西方日上。</p>
        
        <p class="落詩"><span class="科">丑</span>賒酒無錢學賴皮。<br />趙家府內告輪迴。<br /><span class="科">小生</span>非關我每無行止。<br />你若無錢便得知。</p>
        
        <h2 id=ch5 class="chapter"><span class="齣題">第五齣　宴賞元宵</span></h2>
        
        <p class="白"><span class="科">貼上</span>燈毬隱隱畫堂中。鼓樂笙歌徹上穹。萬盞金蓮開禁苑。千家燈火照庭中。開宮扇。起簾櫳。滿堂笑語與民同。猶如仙子辭蓬苑。恰似姮娥離月宮。</p>
        
        <p class="曲"><span class="牌">傳言玉女</span><span class="科">旦</span>三五風光。真個勝如前歲。<span class="科">生末</span>更天與奢華富貴。日日宴樂。我少年伊家嬌媚。<span class="科">合</span>姻緣一對。世間無比。</p>
        
        <p class="白"><span class="科">貼</span>駙馬才而俊。公主德而賢。龍孫虎子。青春富貴兩當年。<span class="科">生</span>公主金枝玉葉。居方相門相種。一對好姻緣。<span class="科">合</span>肯把良辰虛度。排筵在望春樓上。人月兩團圓。但願人長久。千里共嬋娟。</p>
        
        <p class="曲"><span class="牌">畫眉序</span><span class="科">生</span>與民歡慶。賞元宵。廣排筵。會簪纓珠履。貴戚三千。坐列着公子王孫。簇擁處嬌娥粉面。<span class="科">合</span>太平無事人樂業。黎民盡歌歡晏。</p>
        
        <p class="曲"><span class="牌">滴溜子</span><span class="科">合</span>鰲山上。鰲山上鳳燭萬點。綵樓內。綵樓內士女歡笑。歡笑見番郎胡女。搽灰弄鬼臉。燈燦爛。引得遊人挨擦同觀。</p>
        
        <p class="曲"><span class="牌">神仗兒</span><span class="科">丑</span>金宵上元。金吾不禁。銀漏枉然。我們神歌鬼舞。孩孩迓鼓<span class="夾白">孩來</span>好也使人觀看。諸社大鬧爭先。</p>
        
        <p class="白"><span class="科">末</span>你每是那裡來的。<span class="科">丑</span>我每是東方鶴神。<span class="科">末</span>敢是樂人。<span class="科">丑</span>樂人聞知駙馬與公主飲宴。特來承應。<span class="科">生</span>那裡來的。<span class="科">丑</span>本司樂人。<span class="科">生</span>曉甚本事。<span class="科">丑</span>有笛吹得。有絃彈得。有鼓打得。大得勝。小得勝。貓兒滾繡毬。陣陣贏。太平古點。<span class="科">生</span>天下無非只要太平。打太平鼓罷。<span class="科">丑打介末</span>還有甚本事。<span class="科">丑</span>曉得二十五孝。<span class="科">末</span>只有二十四孝。怎麼有二十五孝。<span class="科">丑</span>有一個汆州汆府汆縣汆家村。汆老兒與汆媽媽。生下十個汆兒子。討下十個汆媳婦。纔是孝順。<span class="科">末</span>怎見得。<span class="科">丑</span>我是一哥哥。一嫂嫂。頭頂爹爹媽媽。泰安神州廟裡燒香。一個兒子孝順。<span class="科">照此一氣念七遍倒地介末攙介丑</span>這個攙我的兒子。纔是孝順。知音說與知音聽。不是知音不與談。<span class="科">下</span></p>
        
        <p class="曲"><span class="牌">畫眉序</span><span class="科">生旦</span>向華筵。拚取今宵醉不眠。聽笙歌繚繞。鼓樂聲喧。金鼎爇鳳腦龍涎。畫燭映朱顏粉面。閬苑長如春不老。和伊醉倒花前。</p>
        
        <p class="曲"><span class="牌">滴溜子</span><span class="科">合</span>人生裡。人生裡富貴在天。公主與。公主與駙馬少年。少年生居宮苑。思之這福分前世緣。不取樂。蹉跎良夜枉然。</p>
        
        <p class="曲"><span class="牌">神仗兒</span><span class="科">丑扯小生上</span>時乖運蹇。遭逢村漢。不還酒錢。那些留貂解佩。沿街拽住。可不羞臉。留下當且饒拳。</p>
        
        <p class="白"><span class="科">丑</span>告狀。<span class="科">末</span>啟駙馬。一婆子扭一醉漢告狀。<span class="科">生</span>着他有司去告。<span class="科">末</span>叫你有司去。<span class="科">丑</span>實不瞞管家。老身領本府本錢。又住本府房子。以此特來相告。<span class="科">末</span>他道領本府本錢。<span class="科">生</span>帶近樓下。問欠多少酒錢。<span class="科">丑</span>五百文。<span class="科">生</span>程嬰。問那醉漢。委實欠他多少。<span class="科">末</span>醉漢。欠多少酒錢。呀。啟駙馬。這醉漢面龐與駙馬一般。<span class="科">生</span>王婆。你且去。我還你錢。<span class="科">丑</span>謝駙馬老爺。<span class="科">下生</span>程嬰。可領醉漢到外書房去睡。明日問他。<span class="科">末</span>一雙星眼任模糊。問你緣何不應吾。<span class="科">小生</span>酒中不語真君子。財上分明大丈夫。<span class="科">末小生下</span></p>
        
        <p class="曲"><span class="牌">鮑老催</span><span class="科">生旦合</span>花燈萬盞。雙頭牡丹並蔕蓮。梅花燈細把冰刀翦。鼓兒燈鈸兒燈團團遍。老兒燈拜得腰肢軟。婆兒燈跪得裙腰淺。寶塔燈層層現。</p>
        
        <p class="曲"><span class="牌">前腔</span><span class="科">合</span>走馬燈驟犇如飛電。滾繡毬燈滴溜溜摶。魚燈蝦燈蟹燈巧。鬭雞燈雙對面。蟬燈好看。琉璃燈算來千萬碗千萬盞。仙鶴燈飛來路遠。</p>
        
        <p class="曲"><span class="牌">雙聲子</span><span class="科">合</span>福非淺。福非淺。前世曾為伴。今幸然。今幸然。生長王宮苑。你貌鮮。我少年。似雲裡吹簫並頭鳳鸞。</p>
        
        <p class="曲"><span class="牌">尾聲</span>來朝廣設華筵宴。五夜風光疾如箭。不樂不歡也枉然。</p>
        
        <p class="落詩"><span class="科">旦</span>景遇良宵且恣遊。<br /><span class="科">生</span>開懷暢飲不須憂。<br /><span class="科">貼</span>來朝更有新條在。<br /><span class="科">合</span>惱亂春風卒未休。</p>
        
        <h2 id=ch6 class="chapter"><span class="齣題">第六齣　趙宣訓子</span></h2>
        
        <p class="曲"><span class="牌">女冠子</span><span class="科">外上</span>聖主垂衣。國安民樂時治。文忠武烈。讒臣迴避。果然朝野太平時。名標十二國。位至三公。子為王婿。這赤心忠義。與金石冰霜相比。</p>
        
        <p class="白">趙盾乃成季之子。位至上大夫。佐明主燮理陰陽。為正卿調和鼎鼐。曾陪御宴。座前錦袖惹天香。昔侍宸遊。歸去玉驄嘶禁院。門迎珠履三千。簇擁金釵十二。秉心忠直。使讒臣戰慄不容。同理朝綱。人盡道忠貞輔佐。真個國家得我重如山。邊境聞風驚破膽。今乃上元殘燈之夜。爭奈孩兒趙朔。朝朝晏樂。夜夜酣歌。倚駙馬之威。托晉侯之庇。卻成何體統。今念及父子之情。甚是不安。不免叫他出來。教道一回。孩兒趙朔過來。聽我道。</p>
        
        <p class="曲"><span class="牌">瑤臺月影</span><span class="科">生</span>方纔畫堂排筵宴。聽得爹爹嚴命相傳。</p>
        
        <p class="白"><span class="科">外</span>汝不知稼穡之艱難。常受榮華富貴。朝朝飲宴。夜夜酣歌。父為晉國之正卿。既不能教道其子。何以諫諍于朝。<span class="科">生</span>公主在那裡。孩兒不得不去。<span class="科">外</span>只推公主。汝豈知物盛必有衰時。安得長久。今後再不可。<span class="科">生</span>孩兒再不敢了。</p>
        
        <p class="曲"><span class="牌">桂枝香</span><span class="科">外</span>孩兒聽取。恁爹說與。不知稼穡艱難。常享榮華富貴。今來古往。今來古往。一興一廢此人之常理。我孩兒休倚妻力勢。常不是恁的。</p>
        
        <p class="曲"><span class="牌">前腔</span><span class="科">生</span>孩兒博學。叨蒙恩爵。托賴父訓言詞。豈敢過違差錯。昨日恁兒。昨日恁兒。和着公主觀燈遊樂。<span class="夾白"><span class="科">外</span>人皆有過。改之為貴。<span class="科">生</span></span>自今日怎敢違尊命。從今改過卻。</p>
        
        <p class="白"><span class="科">末</span>夜來醉漢。欲辭駙馬去。<span class="科">生</span>老爺正惱。你且低聲。<span class="科">外</span>說甚麼。<span class="科">生</span>孩兒夜來與公主觀燈。賣酒王婆扭一醉漢。告討酒錢。<span class="科">外</span>觀燈也勾了。又受狀。叫程嬰。你也少生事。<span class="科">生</span>酒錢猶可。但此醉漢面龐與孩兒無二。因此代還酒錢。留在書房。今日要去。<span class="科">外</span>叫過來見我。<span class="科">小生</span>知恩報恩。有恩不報。非為人也。<span class="科">見介外</span>你是那州人氏。賒他酒喫不還錢。也是不成器的人了。</p>
        
        <p class="曲"><span class="牌">玉胞肚</span>瞥然一見。見他們儀容俊偉。貌堂堂凜凜身軀。好一似我的孩兒。<span class="夾白">多少年紀。<span class="科">小生</span>二十五歲。<span class="科">外</span></span>年紀相同兩相宜。只是貴賤難稱一對兒。</p>
        
        <p class="曲"><span class="牌">前腔</span><span class="科">生</span>昨宵在街市。見他們醺醺醉迷。一見後使人徘徊。因此上帶回衙內未知何名姓阿誰。一一從頭須記取。</p>
        
        <p class="曲"><span class="牌">前腔</span><span class="科">小生</span>家居汾水。號周堅是吾賤諱。為營求買賣肥家。誰知道命乖時悔。昨宵因欠酒錢倍。謝得恩官見賜與。</p>
        
        <p class="白"><span class="科">外</span>既無老少。吾欲收留汝為門下。意下如何。<span class="科">小生</span>周堅三載流落。正疑身墮溝渠。今蒙相公收留。願為執鞭墜凳之使。</p>
        
        <p class="曲"><span class="牌">玉漏遲</span><span class="科">外</span>纔方見你們。見着他使人心下歡喜。相貌身材。舉止共着年紀。與我兒無些異處。幸聚會來家裡。<span class="科">合</span>寬懷取。莫思着故園桃李。</p>
        
        <p class="曲"><span class="牌">前腔</span><span class="科">眾</span>吾家富貴。論門下盡皆簪纓珠履。懷着忠心。運至自有通時。你休恁貪杯殢酒。你休管他人是非。<span class="科">合前</span></p>
        
        <p class="落詩"><span class="科">生</span>憐孤惜寡念貧窮。<br /><span class="科">小生</span>今日收留我運通。<br /><span class="科">外</span>一葉浮萍歸大海。<br /><span class="科">末</span>人生何處不相逢。</p>
        
        <h2 id=ch7 class="chapter"><span class="齣題">第七齣　猜忌趙宣</span></h2>
        
        <p class="白"><span class="科">丑上</span>帥府銅鑼一兩敲。轅門內外聚英豪。男兒志氣當如此。今日方知武藝高。自家屠府張百戶是也。在教場中操演回來。不免在此伺候。道猶未了。老爺早上。<span class="科">下</span></p>
        
        <p class="曲"><span class="牌">紅衲襖</span><span class="科">淨</span>晉朝中為大臣。論英雄膽氣增。門迎珠履三千客。戶納貔貅百萬兵。吾王寵信聽。萬民皆畏欽。把俺聲名料應達帝京。</p>
        
        <p class="白">兩朵金花藏日月。一雙袍袖按乾坤。人人盡道吾王寵。半由天子半由臣。吾乃晉國下大夫。姓屠名岸賈。家住堯都。名揚華夏。英雄豪傑。文武冠諸邦之將相。承顏順旨。權寵過一國之公侯。順吾者高官顯爵。逆吾者滅族亡身。正是一朝權在手。便把令來行。只一件。班行居趙盾之下。此吾心不足。待夫人出來。與他商議。</p>
        
        <p class="曲"><span class="牌">換春令</span><span class="科">老旦</span>玉人春困酒力消。早元宵過了。聽窗外黃鸝聲聲巧。又報道寒食節到。</p>
        
        <p class="白"><span class="科">淨</span>夫人。富貴雖受吾王寵。到底終非是我心。<span class="科">老旦</span>相公。但把赤心行正道。何愁官職重和輕。<span class="科">淨</span>夫人。身不能脫下緋衣而換紫袍。官不離下大夫而為正卿。</p>
        
        <p class="曲"><span class="牌">祝英臺令</span><span class="科">老旦</span>告相公聽訴分剖。諸國盡來朝。欽羨晉國。文武英雄。官屬盡依朝綱。須曉。兩班先自爭功。心生惡兆。怕外邦聞知傳揚不好。</p>
        
        <p class="曲"><span class="牌">前腔</span><span class="科">淨</span>焦燥。論將來越懊惱。怎肯落他後。手握重權。功業勳天。一旦位卑官小。懊惱。定欲爭取分明。不成虛謬。算此事朝夕縈我懷抱。</p>
        
        <p class="曲"><span class="牌">前腔</span><span class="科">老旦</span>失笑。他是相子王孫。流傳官爵豈一朝。七世助國。忠直功臣。積代累有功勞。不道。布衣身佐公卿。尤嫌官小。料莫是日夜思誰錯了。</p>
        
        <p class="曲"><span class="牌">前腔</span><span class="科">淨</span>不曉。自思德滿邊疆。朝野盡欽道。惟有趙盾。挾勢欺凌。非是我要閒鬧。<span class="科">老旦</span>聽告。勸君休掛心懷。人生如夢。對媚景追歡取懷抱。</p>
        
        <p class="落詩"><span class="科">老旦</span>人生富貴是前因。<br />莫要勞神苦用心。<br /><span class="科">淨</span>畫虎未成君莫笑。<br />安排牙爪始驚人。</p>
        
        <h2 id=ch8 class="chapter"><span class="齣題">第八齣　宣子勸農</span></h2>
        
        <p class="白"><span class="科">末上</span>萬紫千紅二月天。花含宿雨柳拖煙。光陰不覺人憔悴。寒日清明在目前。今日卻是二月十五。該勸課農民。自家乃趙府中程嬰是也。我老相公分付安排酒。在十里長亭勸農。你看今年強似去年。<span class="科">內問</span>怎見得。<span class="科">末</span>不用管絃竹。何須錦褥裀。牆南村北。果然桃李弄精神。漆桌上羊肉和豬肉。金瓶內蒲萄竹葉清。社長和耆老。齊唱賀昇平。道猶未了。老爺早到。</p>
        
        <p class="曲"><span class="牌">似娘兒</span><span class="科">外</span>好景艷陽天。花爛熳芳草芊芊。<span class="科">生</span>長亭十里開筵宴。官民共祝風調雨順。齊樂豐年。</p>
        
        <p class="白"><span class="科">外</span>眾父老可曾到麼。<span class="科">末</span>還沒有到。<span class="科">外</span>屠爺可曾去請。<span class="科">末</span>請去了。還不曾來。<span class="科">外</span>不消等了。</p>
        
        <p class="曲"><span class="牌">添字紅繡鞋</span><span class="科">合</span>今日勸課農民。農民。安排酒食在長亭。長亭。知稼穡老人們。都到此倒金樽。<span class="科">合</span>都交欣欣。欣欣說與勸農文。</p>
        
        <p class="曲"><span class="牌">前腔</span><span class="科">生末</span>節屆寒食清明。清明。西郊外步踏紅青。紅青。草鋪茵柳拖金。花世界錦乾坤。<span class="科">合前</span></p>
        
        <p class="曲"><span class="牌">前腔</span><span class="科">淨</span>老漢住在東村。東村。今日是二月中旬。中旬。相公駙馬在長亭。開筵宴請農民。<span class="科">合前</span></p>
        
        <p class="曲"><span class="牌">前腔</span><span class="科">丑</span>老漢住在山深。山深。擔一擔草薦入城。入城。賣得三百與三文。買些菓子與杏仁。將歸去與兒孫。<span class="科">合前淨</span></p>
        
        <p class="白">你這個老兒。我到你家叫你。你媳婦說方纔扒了灰。出去了。<span class="科">丑</span>休得取笑。家醜不可外揚。去年屠老爺勸農。甚是經紀。<span class="科">末</span>為何來遲。老爺等久了。稟老爺。都到了。<span class="科">外</span>亭子上窄小。只着幾個會講的上來。<span class="科">問介</span>你每為何來遲。<span class="科">淨</span>被子孫牽絆。故此來遲。<span class="科">外</span>姓甚麼。<span class="科">淨</span>姓鐵。<span class="科">外</span>那個老人姓甚麼。<span class="科">丑</span>小人姓李。<span class="科">外</span>多少年紀。<span class="科">淨</span>屬苕箒的。<span class="科">外</span>多少。<span class="科">淨</span>一把年紀。聽孫子說。明年一百歲了。<span class="科">外</span>有何積德。如此年高。<span class="科">淨</span>老漢家中常禮斗。燒香須淨手。廣行方便事。壽年九十九。<span class="科">外</span>你這老人。多少年紀。<span class="科">丑</span>老漢家中曾受祿。喫菜不喫肉。廣行方便事。壽年九十六。<span class="科">外</span>老人每。我有幾樁事情問你。我每為官的快活。你莊家人快活。<span class="科">淨丑</span>老人看來。莊家人快活。<span class="科">外</span>怎麼快活。<span class="科">淨</span>先是不要戴網巾。快活了。<span class="科">外</span>怎見得。<span class="科">淨</span>村居樂。村居樂。撒髮披襟赤子腳。箬笠拐杖任過眉。綾錦千箱無分着。悶扳罾。喜打鵲。愛喫螺螄池內摸。紅鰕紫蟹錦鱗魚。白酒青梨黃荳熟。住低房。擺矮桌。莎草鋪來着地洛。井泉水。無窮樂。堪笑市人佳城廓。假使你聰明我愚濁。愚濁之人心無惡。籬頭處處出黃金。遍地生涯人不覺。任他行計有千條。土產人家無失着。前栽桑。後栽柳。鮮菓蒲蔔結成蔕。蔥蒜韭薤及黃瓜。茄兒瓠子與茭白。種得蘿蔔芋頭多。收得菉荳赤荳有。池中摘起紅菱角。塘內掏出白蓮藕。晚來一碗荸薺茶。天明兩個雞子酒。庭前稚子舞班衣。院內山妻同白首。起時紅日照東窗。睡時明月過北斗。小老人家中呵。也養羊。也養狗。雞豬鵝鴨成群有。驢牛放出滿山頭。羸馬無韁到處走。稅糧納了得安寧。公差不敢登門毆。兒童報道有佳賓。自幼相交知己友。安排飯。整治酒。至晚打鋪着地宿。天明相送到溪頭。義氣相投怕分手。騎耕牛。田內走。風吹苗葉顫抖搜。任他炎熱暑氣天。樹下乘涼如數九。勤耘稻。儹栽秧。蠶老麥熟大家忙。夜來得陣及時雨。家家頂禮謝穹蒼。婦人日裡忙。全憑燈火補衣裳。睡時不覺三更後。雞叫披衣起掃場。大船載。小船裝。玉粒看看搬上倉。犁罷收拾歸家去。車具農工一一藏。東邊曬。西邊颺。場內把扒鬧嚷嚷。鼓吹不如擊刮響。諸花怎比稻花香。稻已盡。場已光。修補泥垣遮蓋牆。遙觀樵牧歌偏好。盡道豐年樂未央。冬至到。宰豬羊。謝天謝地謝穹蒼。簷前搆得三伏麵。薄薄椒漿做幾缸。邀東舍。請西莊。鍋燒瓢匋使碗裝。大家喫得醺醺醉。草脊簷頭步夕陽。縷唐布。做衣裳。新鞋新襪暖堂堂。這個便是村家樂。一年一度過時光。<span class="科">丑</span>小的每不過是一個細民。怎及得老爺十分榮耀。須信是一人之下。萬人之上。出則駟馬高車。享用有千鍾美祿。小老人也有幾句。單表老爺。巖巖氣象老平章。磊磊襟懷湖海揚。體掛宮羅雲錦燦。腰圍文玉荔枝香。丹忠久著黃金陛。嘉譽高標白玉堂。希聖希賢傳世業。千秋萬載侍君王。</p>
        
        <p class="曲"><span class="牌">月上海棠</span><span class="科">末</span>父老們聽。五穀之事民為本。論一年之計在此一春。一日計在于平明。一生計無非勤謹。<span class="科">合</span>田豐稔。黎民盡賀太平風景。</p>
        
        <p class="曲"><span class="牌">前腔</span><span class="科">外</span>父老們。滿斟一盞清香醞。論吾王德化外邦肅靜。劍甲藏武偃文修。則那更風調雨順。<span class="科">合前</span></p>
        
        <p class="曲"><span class="牌">前腔</span><span class="科">生</span>明媚景。平明微雨寒食近。遍郊野紅紫嫩柳相映。會文武宴樂長亭。都待與民農歡慶。<span class="科">合前</span></p>
        
        <p class="曲"><span class="牌">前腔</span><span class="科">淨丑</span>聽拜稟。今年必定田豐稔。論節候雨水共春分。這幾日無雨晴明。纔是我莊家準信。<span class="科">合前</span></p>
        
        <p class="落詩"><span class="科">外</span>須要殷勤教子孫。<br /><span class="科">生</span>莫妨農事懼春耕。<br /><span class="科">末</span>非徒獨要吾邦熟。<br /><span class="科">淨丑</span>惟願諸州盡太平。</p>
        
        <h2 id=ch9 class="chapter"><span class="齣題">第九齣　翳桑救輒</span></h2>
        
        <p class="曲"><span class="牌">壩陵橋</span><span class="科">丑上</span>告天告天。略略相憐念。我娘親老年。兩三日不見些黃糧米飯。我死溝渠猶等閒。我娘行有誰來看管。<span class="夾白">天。</span>何必苦困英雄漢。</p>
        
        <p class="白">靈徹家居池州遭兵火。背負母親。逃難晉國。舍于首陽。打柴為活。誰知連遭雨水。又染一病。險喪其身。內無糧米。外無親人。靈徹身死溝渠。値得甚麼。只愁八十歲老母。無人看養。感謝神天。略略稍可。只得䦛䦟下山。前面有一桑林。地名翳桑。如今正生得桑椹。不聞青紅。拾些回家。活我母命。多少是好。</p>
        
        <p class="曲"><span class="牌">五供養</span>春色惱人。聽得黃鸝枝上聲聲愁人。還聽得教我悶添縈。英雄困厄。還自嘆不逢時運。勉強來扶病到桑林。拾些桑椹救饑貧。</p>
        
        <p class="白">你看二十餘里。遍村都是桑林。樹頭桑椹色青青。且摘來救母饑窘。只慮主家行至。羞臉何處藏身。遠觀不審。近見分明。一簇人煙將近。不知是主家有人來。也不知是遊人。不免躲在草菌。多少是好。</p>
        
        <p class="曲"><span class="牌">望吾鄉</span><span class="科">生外末上</span>日暖溶溶。山花映水紅。呢喃燕子調舌弄。粉蝶雙雙遊花叢。似入蓬萊洞。身如在畫圖中。對景堪吟詠。</p>
        
        <p class="白"><span class="科">外</span>此是那裡了。<span class="科">末</span>是翳桑。<span class="科">外</span>怎見得。<span class="科">末</span>但見習習香風拂面。融融麗日和人。萬花燦爛柳拖金。綠水青山相映。多是東君弄巧。工夫盡付花神。乍寒乍暖午風輕。寒食清明將近。正是翳桑。請老爺上前觀看。<span class="科">外</span>這邊為何茂盛。這邊為何凋零。<span class="科">末</span>茂盛的是大戶人家。有人澆灌。凋零的是小戶人家。沒人澆灌。故見如此。<span class="科">外</span>這是甚麼山。<span class="科">末</span>是北邙山。<span class="科">外</span>這一派水從那裡來。<span class="科">末</span>這水是此山灣里流出來的。<span class="科">外</span>流往那裡去。<span class="科">末</span>流往大江去。<span class="科">末</span>老爺。有個漢子。仰臥草上。</p>
        
        <p class="曲"><span class="牌">古輪臺</span><span class="科">外</span>是何人。因何草上臥其身。你是何方住何名何姓。<span class="夾白">你敢是奸細麼。<span class="科">丑</span></span>息怒停嗔。試聽我說個元因。家住池州。姓靈名徹。為遭兵火。只得逃難到京城。誰想年時不順。<span class="科">外</span>為甚的形體尪羸。臉皮黃瘦。衣衫藍縷。行不由徑。到此沒來因。遭盤問。莫非懷着不良心。</p>
        
        <p class="曲"><span class="牌">前腔</span><span class="科">丑</span>賢聽。念我運蹇受災迍。三日無食。米糧缺欠。只得扶病下山林。拾些桑椹。遠觀人來至。只疑都是守園人。藏身草徑。<span class="科">外</span>聽伊言說得悽惶。使人憐憫。初來疑是奸謀藏隱。到此且寬心。休憂悶。管教枯木再逢春。</p>
        
        <p class="白">程嬰。食箱中有下飯麼。<span class="科">末</span>有羊肉水飯。<span class="科">外</span>取些與他。<span class="科">末</span>好古怪。那漢子說三日無飯。為何不喫。藏過一半。<span class="科">外</span>那漢子。你說三日無食。為何不盡其飯。<span class="科">丑</span>家有老母。留一半回去。<span class="科">外</span>將謂是無運智之人。卻有這一點孝心。<span class="科">生</span>人之德行。孝義為先。<span class="科">外</span>也罷。程嬰。你去此村中有大戶人家。說我趙正卿父子遊至翳桑。逢一義士。暫借白米五斗。白銀十兩。來日送還。<span class="科">末</span>一心忙似箭。兩腳走如飛。<span class="科">下外</span>左右。箱中盛食。都把與他。<span class="科">末</span>劍誅無義漢。金贈有恩人。銀米在此。</p>
        
        <p class="曲"><span class="牌">撲燈蛾</span><span class="科">外</span>樹傍忽見你。止疑是奸細。聽說悽惶語。教人怎不悲慼也。白米五斗。十兩白銀。你取將回去。做些經紀度日。免交伊此身狼狽恁藍縷。</p>
        
        <p class="曲"><span class="牌">前腔</span><span class="科">丑</span>賜我銀和米。又蒙賜喫食。論這恩和德。山高海深難報也。<span class="科">外</span>不須拜跪。閒時節來吾家裡。<span class="科">丑</span>念靈徹人非草木。未知相公名位甚官職。</p>
        
        <p class="曲"><span class="牌">前腔</span><span class="科">末</span>家居在堯都帝里。聲名天下盡知。為正卿名趙盾。兒為晉侯女婿也。年華五十居相位。一朝獨貴。<span class="科">丑</span>名和姓一時記取。報恩日只爭來早與來遲。</p>
        
        <p class="曲"><span class="牌">尾聲</span><span class="科">外</span>今日得吾提掇起。免使終身落污泥。久後常思這苦日。</p>
        
        <p class="落詩"><span class="科">外</span>白銀和米贈英雄。<br /><span class="科">丑</span>謝拜恩官趙相公。<br /><span class="科">生</span>今日得吾提掇起。<br /><span class="科">末</span>免教人在污泥中。</p>
        
        <h2 id=ch10 class="chapter"><span class="齣題">第十齣　張維評話</span></h2>
        
        <p class="曲"><span class="牌">探春令</span><span class="科">老旦上</span>綠柳飄綿。紅花散錦。韶光已破三分。對景歡娛。肯教辜負良辰。</p>
        
        <p class="白">我相公官至下大夫。不知為何。近日只要與上大夫趙正卿爭朝。勸解不從。我想兩虎相爭。必有一傷。今晚安排筵席在後花園。請相公飲酒。我家有個張維。說得好評話。飲酒中間。叫他出來說些評話。勸相公回心轉意也好。張維那裡。<span class="科">丑</span>終朝服事紫緋衣。出入閨房主不疑。將身跳入花園內。隔牆聽得叫張維。夫人有何使令。<span class="科">老</span>我叫你非為別事。吾為晉侯驕奢。我相公要與趙正卿爭競。吾勸不從。只恐兩虎相爭。其勢必無兩全之理。今晚排宴後花園中。你說幾句諫諍相公。勸得回心。我自賞你。<span class="科">丑</span>夫人叫張維做別事不曉得。說評話三言兩語。便教回心。夫人不必苦憂心。非是張維賣口唇。管教勸得相公轉。賞我一頂細網巾。</p>
        
        <p class="曲"><span class="牌">出隊子</span><span class="科">淨</span>思之尀耐。思之尀耐。無端老賤才。勸農不待我們來。欺我朝中梁棟材。只為仇家惱我寸懷。</p>
        
        <p class="白">夫人。尀耐尀耐忒尀耐。<span class="科">老旦</span>尀耐誰來。<span class="科">淨</span>尀耐趙盾。恃權勸農。不待我每。欺我太甚。一定殺那老賊。<span class="科">老旦</span>相公息怒。妾身安排酒在後園。對花暢飲。消遣情懷則個。<span class="科">淨</span>夫人。心事未平空宴飲。除非殺卻事方休。</p>
        
        <p class="曲"><span class="牌">耍孩兒</span><span class="科">老旦</span>斟此一杯香醪醞美。拚今宵共樂沈醉。目今富貴。又何須戀紫爭緋。<span class="科">合</span>算這歡樂人世能幾。何須要辨是爭非。</p>
        
        <p class="曲"><span class="牌">前腔</span><span class="科">淨</span>夫人賢德怎比。恨那人諫諍非理。激得人怒起。不殺他怎消惡氣。<span class="科">合前老旦</span></p>
        
        <p class="白">樂聲絮煩。<span class="科">淨</span>既絮煩。退了樂器。<span class="科">老旦</span>既退了樂器。府中張維說得好評話。叫他來說評話解悶。<span class="科">淨</span>張維說得評話。我到不知。叫張維。<span class="科">丑</span>全憑三寸斕斑舌。打動華堂飲宴人。那個叫張維。<span class="科">淨</span>夫人說你會說評話。叫你來說。<span class="科">丑</span>小的會說。<span class="科">淨</span>你曉得我的心性。說得好賞你。說得不好砍你。<span class="科">丑</span>說得好不要賞。說得不好不要砍。扯平了罷。<span class="科">淨</span>這等沒賞罰了。<span class="科">丑</span>說評話要張卓兒。張維磕頭。說評話有三不平。<span class="科">淨</span>那三不平。<span class="科">丑云</span>天不平。地不平。人心不平。<span class="科">淨</span>把張維砍了。<span class="科">老旦</span>看妾身之面。饒了張維。<span class="科">淨</span>也罷。夫人討饒。饒了罷。<span class="科">丑</span>張維謝不砍之恩。磕頭。朱雀橋邊野草花。烏衣巷口夕陽斜。舊時王謝堂前燕。飛入尋常百姓家。這四句說到那裡。說到金陵建都之地。魚龍變化之邦。不說盤古共三皇。不說夏禹共陶唐。不說稼穡關河事。單道妲己荒淫說紂王。紂王是何代。乃商湯王之後。商湯王得了六百二十九年天下。傳留三十三代。臨了一個喚做紂王。<span class="科">淨</span>那紂王生得如何。<span class="科">丑</span>紂王生得眉清目秀。儀容奇偉。曉詩書。知今古。一心寵着一個妃子名妲己。<span class="科">淨</span>妲己生得如何。<span class="科">丑</span>那妃子生得肌如雪瑩。臉若桃腮。鬢若堆鴉。眼如丹鳳。吟得詩。作得賦。奏得好清樂。理得好玉琴。能謳掌上之歌。善舞盤中之曲。紂王甚悅。紂王見他生得好。把一片聰明賢慧之心。頓作個癡呆懞懵之漢。朝朝宴飲。夜夜酣歌。不聽諫諍。不理朝綱。焚炙忠良。刳剖孕婦。以酒為池。以肉為林。其時有三個賢臣進諫。<span class="科">淨</span>三賢是誰。<span class="科">丑</span>微子。比干。箕子。微子累諫不從。退走山谷。比干力諫。紂王怒。與妲己取樂。剖比干腹。剜比干心。驗他七竅。箕子懼怕任顛狂。紂王禁箕子獄中。<span class="科">淨</span>殺得好。沒要緊。只管諫。殺得好。賞他。<span class="科">丑</span>天下萬民皆怨。<span class="科">淨</span>怨誰。<span class="科">丑</span>怨紂王無道。周武王興兵。拜呂望為師。統領三萬三千三百三十三個半軍。<span class="科">淨</span>怎麼有許多。緣何又有半個。<span class="科">丑</span>稟老爺。沒零頭不算帳。戊午日兵臨孟津。甲子日血流漂杵。破紂王于牧野。殺妲己于宮中。詩曰。使計謀心總是空。也須收拾話談中。紂王無道將臣斬。妲己荒淫亂紂宮。評話已完。討賞。<span class="科">淨</span>張維說甚。<span class="科">丑</span>說紂王殺賢臣。<span class="科">淨</span>夫人。這是你的見識。張維怎麼敢說。明人點頭即知。癡人拳打不曉。明知我與趙盾不和。故將話來說。左右。拿張維砍了。<span class="科">老旦</span>相公息怒。是妾身之罪。非張維之罪。寧斬妾身。休殺張維。<span class="科">淨</span>叫左右。把張維送去廷尉勘杖一百。約回聽吾指揮。渾身有口不能言。遍體排牙說不得。<span class="科">淨下老旦</span>本待將心托明月。誰知明月照溝渠。指望叫張維說評話。誰知反成不美。左右。分付廷尉司官。量情發落便了。閉門不管窗前月。一任梅花自主張。</p>        
        
        <h2 id=ch11 class="chapter"><span class="齣題">第十一齣　宣子見主</span></h2>
        
        <p class="曲"><span class="牌">珍珠簾</span><span class="科">生上</span>長安自古春先早。風光好。綠遍滿園芳草。<span class="科">旦貼</span>濃睡是今朝。黛眉慵掃。</p>
        
        <p class="白"><span class="科">生</span>夢斷華胥乍驚曉。啼鳥無端。故作枝頭巧。<span class="科">旦</span>鎮日名園人未到。滿地香塵。跡踹金蓮小。<span class="科">生</span>百歲人生容易老。但願開樽。酩酊眠芳草。<span class="科">旦</span>從此東君生意好。趲交花卉都開了。<span class="科">生</span>公主。今當艷陽天氣。同到花園遊玩一番。多少是好。</p>
        
        <p class="曲"><span class="牌">金井水紅花</span>天付姻緣美。今生喜諧會。才貌兩相宜。世應稀。融和天氣。正好尋芳拾翠。扉蓋礙花低。紅映紫鬭芳菲也囉。只見狂蜂浪蝶來往翻飛。看取教人越添情緒。<span class="科">合</span>和你同攜纖手。雙雙步徐。珠圍翠繞。椒蘭噴衣。霎時安肯和你輕拋棄。</p>
        
        <p class="曲"><span class="牌">前腔</span><span class="科">旦</span>人在香風裡。芳春景最奇。草色妒羅衣。喜追陪。幕天席地。遙望鞦韆起處。樂意賞心時。漸迤邐過庭西也囉。只見棠花繡野柳線垂堤。春色三分又早夾鍾時序。<span class="科">合前外</span></p>
        
        <p class="白">滿園花卉供時景。一派笙歌撩亂人。<span class="科">生</span>爹爹。孩兒見。<span class="科">外</span>趙朔。你又在此間閒耍。<span class="科">生</span>孩兒不敢。公主在花庭上遊玩。孩兒在此侍陪。<span class="科">外</span>我要見公主。<span class="科">生</span>公主在上。我爹爹求見。<span class="科">旦</span>春來。去召老相公見。<span class="科">貼</span>春來叩頭。娘娘有旨。請老相公相見。<span class="科">外</span>公主在上。老夫有一言相啟。主公晉侯。朝朝遊宴。夜夜酣飲。不理朝綱。不容諫諍。還是為何。<span class="科">旦</span>公公。晉侯乃父也。妾乃女也。女子事夫。從其夫也。公公坐理朝綱。調和鼎鼐。父王但有不明之事。公公合當直諫諫若不從。再作區處。<span class="科">外</span>賢哉公主。老夫明早出班奏事。奏得准。吾之願。奏不准。吾之禍。</p>
        
        <p class="落詩"><span class="科">外</span>烏鴉喜鵲同枝。<br /><span class="科">生</span>吉凶全然未保。<br /><span class="科">貼</span>常懷義膽忠肝。<br /><span class="科">合</span>定把奸雄祛掃。</p>      
        
        <h2 id=ch12 class="chapter"><span class="齣題">第十二齣　權作熊掌</span></h2>
        
        <p class="白"><span class="科">末上</span>上命差遣。蓋不自由。自家乃晉國中一個御廚是也。今晉侯起一絳霄樓。安排御宴。諸般野味都有。只少熊掌煮羹。事干于我。無處尋討。今日屠相國鈞旨。既無熊掌。路上攔幾個馱漢入宮。截卻雙手。將人手心來當熊掌煮羹。只得在此等候來人。道猶未了。馱漢來了。<span class="科">丑扮矮人上</span>小子喚名隔夜憂。特來觀看絳霄樓。人生一世。草生一秋。自古千聞不如一見。果然好座樓。不免看看。<span class="科">問介</span>穿紅的是誰。<span class="科">末</span>是晉侯。<span class="科">丑</span>穿紫的。<span class="科">末</span>諸王公子。你道我是誰。<span class="科">丑</span>你是我的兒子。<span class="科">末</span>我是晉國一個廚子。<span class="科">丑</span>我家不要辦酒。要廚子何用。<span class="科">末</span>你拿手來。我與你相一相看。<span class="科">丑</span>你會相相。我有些悔氣麼。<span class="科">末</span>有些悔氣。<span class="科">丑</span>疥瘡悔氣。<span class="科">末</span>如今晉侯在絳霄樓上飲宴。要熊掌煮羹。將你手權作熊掌。<span class="科">丑</span>苦惱。<span class="科">末</span>哄你。那邊有人叫你。<span class="科">割介</span>一來晉侯要煮羹。二來屠相公主意。<span class="科">末下丑叫</span>不好了。如今擲色兒也只一隻手。拿酒鍾也只一隻手。我去告狀去。天殺的。一九二九。相喚不出手。倘然割了腳。教我怎行走。<span class="科">下小生扮貨郎兒上</span></p>
        
        <p class="曲"><span class="牌">沽美酒</span>貨郎兒非自誇。論物件果精華。占斷同行第一家。有的是汗巾手帕。有的是穵耳挑牙。奇異的籤筒筆架。蒼古的香牌墨畫。<span class="夾白">我呵。</span>更有海鰕海羓。海裡出的海馬。<span class="夾白">呀。</span>買與那嬌養兒郎閒戲耍。<span class="科">內打眼介小生倒介</span></p>        
        
        <h2 id=ch13 class="chapter"><span class="齣題">第十三齣　宣子爭朝</span></h2>
        
        <p class="曲"><span class="牌">出隊子</span><span class="科">外上</span>官居極品。官居極品。輔佐明君除佞臣。晉侯不治國政遠賢臣。朝夕酣歌貪宴飲。職掌朝綱須當諫諍。</p>
        
        <p class="白">主憂臣辱。主辱臣死。趙盾身為正卿。調和鼎鼐。燮理陰陽。近日晉侯起一絳霄樓。終日與群臣飲宴作樂。不理朝綱。不容諫諍。如何是好。程嬰。文官齊也未齊。<span class="科">末</span>未曾齊。請老爺朝房坐一坐。<span class="科">丑</span>告狀。<span class="科">末</span>稟老爺。一人告狀。<span class="科">外</span>着他有司去告。<span class="科">丑</span>有司管不下。<span class="科">外</span>告什麼人。<span class="科">丑照前白外</span>你認了一個悔氣罷。<span class="科">丑</span>認了一個悔氣。沒了一隻手。認了兩個悔氣。兩手俱沒了。<span class="科">外</span>程嬰。帶他進朝做證見。<span class="科">小生</span>告狀。小人壞了眼。為看絳霄樓。一個赤臉鬍子。一彈把我烏珠打出了。<span class="科">外</span>押了入朝做證見。<span class="科">末</span>老爺便可奏事。<span class="科">外</span>欲待晉侯回宮去諫。卻又晚矣。只就這裡諫去。程嬰。止遏人民。晉侯起絳霄樓。寵吳姬。信讒佞。要熊掌煮御羹。壇臺上彈打人。人民毋得自取累。</p>
        
        <p class="曲"><span class="牌">北端正好</span>兀的不壞了朝綱傷殘着民命。你道是那一個文武公卿。把撲頭按下將朝衣整。牙笏捧持定。俺這裡一樁樁奏與君王聽。赦微臣萬死千生。做不得揚塵舞蹈丹墀下。願吾王准奏傳宣命。</p>
        
        <p class="白">誠惶誠恐。稽首頓首。臣有短章。冒凟天顏。臣聞舜造漆器。諫者十人。舜帝曰。朕造漆器小事。卿何苦諫。其中一人應曰。小事不諫。漸成大事。今我王禁苑之中。無端起絳霄樓。寵吳姬。信讒佞。壞平人。要熊掌煮御羹。壇臺上彈打人。打落人牙。傷害人目。臣恐民心有變。願吾王拆絳霄樓。逐吳姬。遣佞臣。立見太平。<span class="科">淨</span>何人在此苦諫。晉侯大怒。已入宮中了。<span class="科">外</span>晉侯好不耐煩。怎做納諫如流。晉侯已入宮。傳令者是誰。<span class="科">淨</span>是屠岸賈在此。傳主公之令。岸賈嘗聞田舍翁多收拾斛麥。尚且欲尋樂。晉侯一國之主。臣下何為苦諫。自惹禍殃。</p>
        
        <p class="曲"><span class="牌">滾繡毬</span><span class="科">外</span>俺這裡正打聽潑佞臣是甚人。<span class="夾白">呀。</span>卻原來是你們作釁。俺和你做頭敵辨別個輸贏。<span class="夾白"><span class="科">淨</span>你是文是武。<span class="科">外</span></span>俺是文官管着晉國民。武官管着晉國兵。俺兩個文武官皆賴着一人有慶。卻不道民為邦本。本固邦寧。<span class="夾白"><span class="科">淨</span>你文俺武如何。<span class="科">外</span></span>俺是個文官把筆安天下。那曾見武將持刀定太平。敢與俺評論。</p>
        
        <p class="白"><span class="科">淨</span>岸賈雖是不才。頗曉一二。<span class="科">外</span>你曉甚麼。</p>
        
        <p class="曲"><span class="牌">倘秀才</span>田舍翁你敢大膽和咱相挺。<span class="夾白"><span class="科">淨</span>挺便怎麼。<span class="科">外</span>你認我是誰。<span class="科">淨</span>我認你是趙宣子。<span class="科">外</span>可又來。</span>趙宣子何曾怕恁。<span class="夾白"><span class="科">淨</span>你敢打我。<span class="科">外</span></span>打死你潑讒臣。待怎生。合着口。噤着聲。我跟前容不得你強挺。</p>
        
        <p class="白"><span class="科">淨</span>岸賈有甚罪過。<span class="科">外</span>還說。帶上二人來。</p>
        
        <p class="曲"><span class="牌">滾繡毬</span>要熊掌煮御羹。<span class="夾白"><span class="科">淨</span>只一件。<span class="科">外</span></span>壇臺上彈打人。<span class="夾白"><span class="科">淨</span>也只兩件。<span class="科">外</span></span>只這兩樁事殘害了幾家兒百姓。搬鬭得晉靈公百事無成。你道優容便索停。整半月不臨朝卻不道有妨國政。外邦聞知不雅。笑俺朝廷。則交你昨宵讒佞今朝報。遠在兒孫近在身。仔細叮嚀。</p>
        
        <p class="白"><span class="科">淨</span>丞相。岸賈回避罷。假作癡呆漢。權為懵懂人。<span class="科">下</span></p>
        
        <p class="曲"><span class="牌">煞尾</span><span class="科">外</span>只交你一朝馬死黃金盡。萬剮凌遲潑佞臣。以酒為池肉作林。每遇元宵苦放燈。高築壇臺彈打人。打落人牙并眼睛。有日他邦起戰爭。軍馬臨城待怎生。把你錦繡江山都吞併。那時節敗了國忘了家方纔醒。</p>
        
        <p class="落詩">驟諫吾王不肯聽。<br />外國聞知不太平。<br />有人問我紅塵事。<br />擺手搖頭不再論。</p>        
        
        <h2 id=ch14 class="chapter"><span class="齣題">第十四齣　決策害盾</span></h2>
        
        <p class="曲"><span class="牌">福清歌</span><span class="科">淨上</span>男子漢不可無毒。毒心腸且藏在其腹。趙盾忒煞欺負。除非殺了吾心足。</p>
        
        <p class="白">恨小非君子。無毒不丈夫。今日飲宴絳霄樓。尀耐趙盾奏諫不了。晉侯大怒。罷宴入宮。我若做晉侯。就殺那老驢便了。我如今乘晉侯怒。將機就計。殺了老賊。我必為正卿。欲待逕歸府中。猶恐夫人知道。不免從後門花園內轉到廳上。獨坐思量壞他之計。吾想趙盾之子趙朔。雖為晉侯女婿。有寵而弱。其父有勇而強。先壞其父。其子不足慮也。眉頭一蹙。計上心來。吾府中有一犬。名曰神獒。遍身赤色。諸物不喫。只喫羊肉。不免叫園丁縛一草人。衣紫穿靴。幞頭象簡。扮如趙盾模樣。腹中藏着羊肉。令人喂它幾日。他必認穿紫的。一朝中惟有趙盾穿紫。待他入朝。放出此犬。必然撲他。吾計成矣。更有一計。吾府中有兩個心腹之人。一人喚做張維。前日評話冒犯。卻杖一百。雖無怨我之心。卻不可用他。一人喚做鉏麑。且是一個好漢。因打死了人。我免其罪。留在府中。此人性直。有勇無謀。若肯從吾。吾計成矣。叫他又恐夫人得知。不叫他怎生得來。<span class="科">丑</span>將相本無種。男兒當自強。小人鉏麑也是好漢。只因拳頭沒眼。打死了人。謝屠相公免我罪。留在府中。喫的穿的。都是他的。這恩無盡。今日相公在朝未回。不免往後花園中閒遊一番。你看好花園。不枉了朝中下大夫受用的。四時有不謝之花。八節有長春之景。</p>
        
        <p class="曲"><span class="牌">蛾郎兒</span><span class="科">丑</span>只見草芊芊柳拖煙。梅子青青濺齒酸。微微雨。春歸人有餘閒。路傍猶未拆鞦韆。待來年再遊玩。唱一曲哩囉哩嗹。</p>
        
        <p class="白"><span class="科">淨</span>𠳶<a epub:tpye="noteref" href="#ch14n1"><sup>註</sup></a>。甚麼人。<span class="科">丑</span>小人鉏麑。<span class="科">淨</span>到此何幹。<span class="科">丑</span>聞知老爺入朝未回。來此閒耍。<span class="科">淨</span>這廝該砍了。<span class="科">丑</span>好古怪。相公往常見我歡喜。今日為何眉頭不展。上前稟問。老爺為何煩惱。<span class="科">淨</span>說與你分不得憂。替不得力。問我怎麼。<span class="科">丑</span>相公何不說明。小人也分得憂。替得力。<span class="科">淨</span>你既分得憂。替得力。上前來。我不因別事。只為朝中趙盾弄權。晉侯無計殺之。令我處置。我無計。以此憂悶。<span class="科">丑</span>趙盾身為正卿。一朝最貴。若是弄權。何不殺之。<span class="科">淨</span>此人行事奸猾。無計可殺。若得一好漢。前往刺之。極妙。<span class="科">丑</span>鉏麑蒙相公再生之恩。報答相公未能。我雖非人才。願充刺客。<span class="科">淨</span>既願充刺客。怎麼近他。<span class="科">丑</span>這個有甚難處。常年三月初一。他父子二人到後花園燒香。待我到夜三更時後。從園中潛伏要路。待他出來。一刀一個。有甚難處。<span class="科">淨</span>你肯去。重重賞你。<span class="科">丑</span>男子漢一言既出。駟馬難追。</p><aside epub:type="footnote" id="ch14n1"><p>「⿰口禿」</p></aside>
        
        <p class="曲"><span class="牌">奈子花</span><span class="科">淨</span>太平時誰想有奸細。一朝中趙盾獨貴。官居極品。情不容恕。壞他終日無計。須是你用心前去。</p>
        
        <p class="曲"><span class="牌">前腔</span><span class="科">丑</span>相公聽說因依。害他們有甚難處。官居極品。尚懷不良之意。虧心的怎瞞天地。明日交他命歸泉世。</p>
        
        <p class="落詩"><span class="科">淨</span>謀計在心懷。<br /><span class="科">丑</span>逢吾他受災。<br /><span class="科">淨</span>閉門家裡坐。<br /><span class="科">丑</span>禍從天上來。</p>

        <h2 id=ch15 class="chapter"><span class="齣題">第十五齣　鉏麑觸槐</span></h2>
        
        <p class="白"><span class="科">末上</span>受人之託。必當終人之事。自家程嬰是也。老相公分付安排香燭。後園燒香。不免打點。若要國安併身樂。全憑早晚一爐香。<span class="科">下丑</span>磨起剛刀快。殺人膽氣粗。俺鉏麑是也。蒙屠老相公分付。到趙府行刺。此間就是他花園。呀。好株大槐樹。好一個花園。不知幾更了。</p>
        
        <p class="曲"><span class="牌">駐馬聽</span>月黑星昏。聽得譙樓鼓二更。是我潛蹤躡跡。欲刺權臣。過卻西庭。潛身密地在山陰。那壁廂一路燈兒影。<span class="夾白">敢是他來燒香了。</span>且在此埋身。窩梁僻處權藏隱。<span class="科">躲介</span></p>
        
        <p class="曲"><span class="牌">曉行序</span><span class="科">外</span>斗轉三更。見群星皆移位。<span class="科">生末</span>列香燭子父雙雙拜跪。</p>
        
        <p class="白"><span class="科">外</span>左右的。是甚麼時候。<span class="科">末</span>正是三更。<span class="科">生</span>怎見得。<span class="科">末</span>但見唧唧啾啾禽語。悽悽切切蛩聲。慼慼慘慘冷風。嗚嗚咽咽鳴角韻。鼕鼕叮叮更鼓聲。噹噹滴滴簷鈴。疎疎密密滿天星。黑魆魆夜闌人靜。</p>
        
        <p class="曲"><span class="牌">惜奴嬌</span><span class="夾白"><span class="科">外</span>取香過來。</span>心爇明香。願吾王納諫。佞臣迴避。國安民泰。風調雨順及時。須是。五穀豐登無奸細。願山河齊天地。<span class="科">合</span>更願取。使皇朝一統萬民盡歌堯世。</p>
        
        <p class="曲"><span class="牌">前腔</span><span class="科">生</span>今夕拜告神祗。願滿朝文武。各依官職。讒言不入。軍民路無拾遺。父子。願祝吾王闢言路。辦赤心答恩主。<span class="科">合前丑</span></p>
        
        <p class="白">若非聽此語。幾欲害忠良。<span class="科">外</span>花園中有賊。<span class="科">末</span>半夜入人家。非奸即盜拿。<span class="科">丑</span>上前來。來一個死一個。來兩個死一雙。<span class="科">末</span>不好了。一個大漢手持剛刀。<span class="科">外生</span>休拿。問他姓甚名誰。<span class="科">丑</span>事做不成。不必言姓。小人乃晉國小民。相公是晉國大臣。近聞你父子有謀叛之心。特來行刺。今聽相公一句句忠言忠話。一聲聲赤膽赤心。小人此行錯矣。背主之命非忠也。不識忠佞非智也。行刺不決非勇也。為人失此三者。不如死也。被人拿住也是死。回去見主也是死。不如觸槐而死。<span class="科">觸介下</span></p>
        
        <p class="曲"><span class="牌">錦衣香</span><span class="科">外</span>無端刺客為甚的。忒性急。遽張威。持刀行兇跳入園內。我家積祖有功績。怎肯造惡做着非為。未知甚人與他們共合謀計。懷着不良意。事有區處。埋心舉意。難欺天地。</p>
        
        <p class="曲"><span class="牌">漿水令</span>想他們忒不仔細。不殺吾吾豈害你。可憐一漢恁雄威。滿地鮮血浸卻身軀。你前生作甚罪。今世致令得如是。<span class="科">合</span>相憐取。相憐取。與他舊衣。忙安頓。忙安頓。送出郊西。<span class="科">外</span></p>
        
        <p class="曲"><span class="牌">前腔</span>想他們必有主。<span class="夾白">程嬰。</span>你來朝必須探取。若知明白報吾知。與他主人討個端的。聾着耳莫理會。都因命乖遭如是。<span class="科">合前</span></p>
        
        <p class="曲"><span class="牌">尾聲</span>今朝做事難迴避。待等來朝問端的。<span class="夾白">做事不成。</span>想必他們定有主。</p>
        
        <p class="落詩">來朝安頓出郊西。<br />落得今宵血污衣。<br />當初只道傷吾主。<br />誰想今朝反自誅。</p>
        
        <h2 id=ch16 class="chapter"><span class="齣題">第十六齣　張千探聽</span></h2>
        
        <p class="曲"><span class="牌">窣地錦襠</span><span class="科">淨上</span>昨宵暗遣鉏麑行刺。今日如何不見歸。當時舉意是如此。只恐其間事不濟。</p>
        
        <p class="白">事無大小。關心者亂。昨使鉏麑行刺趙盾。今日不見回來。已着張千探聽。待他來時。必知端的。</p>
        
        <p class="曲"><span class="牌">前腔</span><span class="科">丑</span>前街後巷紛紛揚。盡道鉏麑觸槐亡。當初舉意害忠良。誰想今日反受殃。</p>
        
        <p class="白">百戶回話。<span class="科">淨</span>其事若何。<span class="科">丑</span>告相公。人人都道趙相公府中一人觸槐而死。如今把棺盛了。送出西郊去。<span class="科">淨</span>罷了罷了。</p>
        
        <p class="曲"><span class="牌">女冠子</span>趙盾諫諍非其理。晉侯怒壞他無計。暗尋求刺客無覓處。鉏麑願前去。不知怎的。事又不濟。觸槐死好不敗事。趙盾還知吾怎的。<span class="科">合</span>算來<span class="夾白">都是誤人</span>鉏麑。</p>
        
        <p class="曲"><span class="牌">前腔</span><span class="科">丑</span>相公放心休憂慮。料鉏麑事不由己。多應被他先拿住。不敢言姓名兒。只得就死。是他英銳。大鵬飛上梧桐樹。自有傍人說是非。<span class="科">合前淨</span></p>
        
        <p class="白">罷罷。一不做。二不休。叫園丁縛一草人。衣紫穿靴象簡。內藏羊肉。打扮如趙盾模樣。將神獒食之。一日兩日。犬認面熟。吾計成也。纔離弔客喪門去。又撞黃幡豹尾來。</p>
        
        <h2 id=ch17 class="chapter"><span class="齣題">第十七齣　舉家兆夢</span></h2>
        
        <p class="曲"><span class="牌">掛真兒</span><span class="科">外上</span>因為觸槐死那人。連宵夢裡魂驚。<span class="科">生</span>昨宵夢裡多不穩。教人無語自沈吟。<span class="科">旦占</span>夢寐不安寧。一家裡盡憂心。<span class="科">合</span>思之那日行兇漢。謀心非理。舉意太不仁。</p>
        
        <p class="白"><span class="科">外</span>自從觸槐死那人。連宵夢寐不安寧。<span class="科">生</span>百年一枕華胥夢。<span class="科">旦</span>一夢誰知在妾身。<span class="科">外</span>孩兒。我夜來得一夢。甚是不祥。<span class="科">末</span>夢裡常為夢。來朝覺自知。人生都是夢。同說夢中詩。<span class="科">外</span>怎麼說。<span class="科">末</span>程嬰夜來也有一夢。<span class="科">占</span>春來也有一夢。<span class="科">外</span>既然合家都有夢。程嬰。府門外叫個員夢人來。<span class="科">末</span>員夢人走動。</p>
        
        <p class="曲"><span class="牌">水底魚兒</span><span class="科">丑</span>員夢如神卻有見。人人道我似神僊。能知興廢與愚賢。術通玄。妙訣名播在京傳。</p>
        
        <p class="白"><span class="科">末</span>先生。請你員夢。<span class="科">丑</span>我不員。<span class="科">末</span>敲碎石頭丸彈子。不員。請發課。<span class="科">丑</span>不發。<span class="科">末</span>造酒忘了麴。不發。先生高姓。<span class="科">丑</span>小子姓姜。名不辣。<span class="科">末</span>祖公是誰。<span class="科">丑</span>祖是太公。伯姜子牙。父親呂望。叔渭水河邊釣魚姜老子。<span class="科">末</span>錯了。姜太公。子牙。呂望。姜老。都是一個人。<span class="科">丑</span>如何是一人之稱。<span class="科">末</span>姓呂名望。字子牙。尊為太公之號。封于姜。<span class="科">丑</span>若不得你說。連上祖都忘了。<span class="科">末</span>你移居失了家堂廟。連祖上都忘了。<span class="科">丑</span>管家。你是那裡。<span class="科">末</span>趙府中請你員夢。<span class="科">稟外介</span>員夢人叫到。<span class="科">丑</span>上面是甚麼人。<span class="科">末</span>公主娘娘。<span class="科">丑</span>甚麼公主。<span class="科">末</span>晉侯女兒。<span class="科">丑</span>我家女兒叫做丫頭。<span class="科">末</span>好高比。<span class="科">丑</span>那個甚麼人。<span class="科">末</span>駙馬爺爺。<span class="科">丑</span>甚麼駙馬。<span class="科">末</span>晉侯女婿。<span class="科">丑</span>卻怎麼說。我家女婿叫做燒火布代。<span class="科">跪介</span>請問公主娘娘。有何貴夢。</p>
        
        <p class="曲"><span class="牌">普天樂</span><span class="科">旦</span>妾夢見在空房裡。有人相招出門去。待奴家方出房兒。見狂風和驟雨把房屋四圍一齊吹毀。<span class="科">合</span>吉凶尚未知。試問先生此夢凶吉何如。</p>
        
        <p class="曲"><span class="牌">前腔</span><span class="科">占</span>妾夢在名園裡。見一朵烏雲起。把奴家罩卻身軀。回頭見百花落地。<span class="科">合前占</span></p>
        
        <p class="白">請娘娘回宮。<span class="科">旦</span>未審凶和吉。心中想是疑。<span class="科">旦占下丑</span>管家有令郎麼。<span class="科">末</span>沒有孩兒。<span class="科">丑</span>待我與相公員了。與閣下員。<span class="科">跪介</span>請問老爺。有何貴夢。</p>
        
        <p class="曲"><span class="牌">四塊玉</span><span class="科">外</span>正三更朦朧睡。夢見虎狼爭血食。欲相吞未見贏輸。東方走出妖魅。如兔似犬身赤色。虎見妖魔將身避危。逃竄奔走山谷。是一個小鬼。手持刀當時殺取妖魅。</p>
        
        <p class="白"><span class="科">丑</span>駙馬老爺。有何貴夢。</p>
        
        <p class="曲"><span class="牌">普天樂</span><span class="科">生</span>朦朧在船兒裡。一網把魚持起。持將起走脫其二。擺尾更不回覷。<span class="科">合</span>吉凶尚未知。試問先生此夢凶吉何如。</p>
        
        <p class="曲"><span class="牌">前腔</span><span class="科">末</span>告先生聽咨啟。咱夢裡多奇異。夢見與妻子同食。忽主強人急圍住。強人把我兒殺取。當時覺來渾無事。<span class="科">合前丑</span></p>
        
        <p class="白">相公夢見虎狼爭食。虎者。尾火虎也。狼者。奎木狼也。如兔似犬者。婁金狗也。三物爭強。其虎必傷。此是不祥之兆。駙馬夢一網之魚。脫卻其二。雖得脫。乃是一網打空之兆。此夢也不吉。公主夢在空房中。主有幽禁之災。有人相招。主生貴子。出門屋倒。破家之兆。也不吉。管家。汝夢妻子同食。主口舌。殺汝一子。半年有報應。夢百花落地。乃春來無主也。目下災殃三日知。這場鬧炒不輕微。要安直待三六載。終見春風桃李枝。<span class="科">下小生</span>情性不拘。妄幻無實。<span class="科">外生</span>你又醉了。<span class="科">小生</span>周堅不醉。夜來一夢。甚是不祥。<span class="科">外</span>你也有夢。叫員夢人轉來。<span class="科">末叫</span>員夢人轉來。<span class="科">外</span>周堅。你去看員夢如何。<span class="科">丑</span>二老爺。<span class="科">小生</span>不要取笑。我是門下人。<span class="科">丑</span>怎麼面龐與駙馬爺相似。<span class="科">小生</span>夜來睡到三更。夢見合府人都走不動。被周堅一擔擔了出門去。一跌覺來之時。依然身在牀上。<span class="科">丑</span>老爺賀喜。合府之憂。都是周堅一擔擔去了。他夢見合府人都走不動。<span class="科">外</span>怎麼走不動。<span class="科">丑</span>悔氣重。走不動。被周堅一擔擔出府門。一跌卻消除了。<span class="科">外</span>擔得好。<span class="科">丑</span>擔得好。只是有些喫力。夢幻是非莫亂傳。料應生死總由天。分明指出平川路。莫把忠言當惡言。<span class="科">丑下張維上</span>你度我為怨我度你為仇。<span class="科">外</span>汝是何人。<span class="科">張</span>老爺。小人姓張名維。是屠岸賈門下之人。<span class="科">外</span>岸賈乃主人。何故稱其名姓。<span class="科">張</span>此人讒佞不義。以此呼之。他使鉏麑來殺老相公。小人不忍。故來報說。</p>
        
        <p class="曲"><span class="牌">吳織機</span>告相公休致疑。張維是個忠孝兒。不忍朝中多奸細。特來報知。那鉏麑是他使來的。<span class="科">外</span>岸賈埋心沒道理。他舉私仇必害我。只愁自家相兢持。外邦聞知必笑恥。<span class="科">生</span>待來朝入見時。孩兒必奏知。必與岸賈辨是非。</p>
        
        <p class="白">爹爹休慮。孩兒來日與岸賈對個明白。<span class="科">外</span>孩兒。他是前輩。你休向前。我明日自有道理。程嬰。把張維監在此。休放出去。<span class="科">末</span>領鈞旨。</p>
        
        <p class="落詩"><span class="科">外</span>那人舉意太不良。<br /><span class="科">生</span>聽得伊言覺慘傷。<br /><span class="科">末</span>大鵬飛上梧桐樹。<br /><span class="科">丑</span>自有傍人說短長。</p>
        
        <h2 id=ch18 class="chapter"><span class="齣題">第十八齣　報失張維</span></h2>
        
        <p class="曲"><span class="牌">一翦梅</span><span class="科">淨上</span>梅子青青杏子肥。竹內新筍。翠映荷池。<span class="科">老旦</span>小亭日永試單衣。草滿桃溪。雙燕交飛。</p>
        
        <p class="白"><span class="科">淨</span>一片花飛減卻春。薰風吹動夏初臨。<span class="科">老旦</span>逢時對景宜歡樂。閒事何須苦掛心。<span class="科">淨</span>夫人。今日無事。閒玩一番。</p>
        
        <p class="曲"><span class="牌">二犯淘金令</span>綠陰蘸眼。嫩竹搖新粉。榴花噴火。艷質多嬌嫩。草滿芳園。廢人鋤墾。削草不除根蔓。他遇景逢時。萌芽到底依舊生。景屆夏初臨。何妨同宴飲。<span class="科">合</span>且自開懷和你兩情暢飲。</p>
        
        <p class="曲"><span class="牌">前腔</span><span class="科">老旦</span>員荷泛水。萬頃波光淨。竹亭跨水。境界通幽勝。戲浴鴛鴦。向人交頸。我把蘭舟搖拽。他兩兩飛鳴。直須打開他恩愛情。睹物也難禁。不由人不動心。<span class="科">合前末</span></p>
        
        <p class="白">莫取非常樂。須防不測憂。告相公。走了張維。<span class="科">淨</span>夫人回避罷。<span class="科">老旦下淨</span>張維走了。必然報與趙盾。不如先下手為強。叫園丁。<span class="科">丑</span>稟老爺。有何分付。<span class="科">淨</span>草人與神獒面熟了未。<span class="科">丑</span>熟了。<span class="科">淨</span>左右。聽我分付。來日牽着此犬。隨我入朝。待我先奏云。有外邦進一犬。名曰神獒。能識忠佞。奏過晉侯。放出此犬。必然撲他。吾計成也。</p>
        
        <p class="落詩"><span class="科">淨</span>計就月中擒玉兔。<br /><span class="科">丑</span>謀成日裡捉金烏。</p>
        
        <h2 id=ch19 class="chapter"><span class="齣題">第十九齣　犬撲宣子</span></h2>
        
        <p class="白"><span class="科">小生上</span>人平不語。水平不流。自家直殿將軍金瓜武士提彌明是也。今日趙老丞相被讒臣引惡犬逐之。我當救他出朝門。只得在此等候。待牽出來時。一金瓜打死。方遂我之願也。</p>
        
        <p class="曲"><span class="牌">出隊子</span><span class="科">外</span>朝廷為念。赤膽忠心天地知。五雲深處是丹墀。執笏當胸來拜趨。伏望吾王納臣諫語。</p>
        
        <p class="白">事無大小。關心者亂。只為屠岸賈誑君。有傷風化。不免再上表章。多少是好。</p>
        
        <p class="曲"><span class="牌">前腔</span><span class="科">淨</span>陰謀心事。陰謀心事。只恐遲遲泄漏機。吾今先去奏丹墀。把誤國奸邪來斬取。好歹今朝辨別是非。</p>
        
        <p class="白">上大夫所奏何事。<span class="科">外</span>奏你這讒臣。<span class="科">淨</span>我到是讒臣。如今外邦進一犬。名曰神獒。能識忠佞。我如今奏過晉侯。此犬撲着你。你是讒臣。撲着我。我是讒臣。<span class="科">外</span>你便奏。<span class="科">淨</span>臣有短章。冒奏天顏。誠惶誠恐。稽首頓首。今外邦進一犬。名曰神獒。能識反臣。望陛下列開文武兩班。放出神獒。<span class="科">內云</span>依卿所奏。<span class="科">犬撲盾介淨</span>奏陛下。此犬只撲穿紫的。<span class="科">外走慌介小生</span>我送你出朝。<span class="科">大喝犬介</span>休得無理。一金瓜打得粉碎。<span class="科">獒走下淨</span>左右。拿住提彌明。他打死神獒。放趙盾逃走。必與趙盾同謀。他家有多少人口。<span class="科">眾</span>一十八口。盡都砍了。將提彌明過來。<span class="科">小生</span>屠岸賈。你要害忠良。使惡犬趕逐趙盾。恨不得一金瓜打死你讒臣。我死是忠良。你死是讒賊。<span class="科">淨</span>左右。拿去砍了。趙盾雖走了。還有你兒子趙朔。我即便奏過。一人謀叛。九族遭誅。只教你從前作過事。沒興一齊來。</p>
        
        <h2 id=ch20 class="chapter"><span class="齣題">第二十齣　靈輒負盾</span></h2>
        
        <p class="曲"><span class="牌">金落索</span><span class="科">丑上</span>那日身貧。為饑餒拾桑椹。遇見公卿。憐貧賜我米和銀。這恩德常在心。</p>
        
        <p class="白">知恩不報。非為人也。那日翳桑遇見趙老相公與駙馬。賜我銀。贈我米。這恩德將何報答。歸到家中。母親死了。我如今埋葬了。不免下山來探聽相公駙馬。一則謝恩。二來做個門下之人。我如今往城中打聽。相公入朝奏事未回。不免去朝門外等候相公出來。謝了恩德。隨歸府中見駙馬去。</p>
        
        <p class="曲"><span class="牌">番鼓兒</span><span class="科">外急上</span>忒無禮。忒無禮。讒臣在宮闈。惡犬趕來無處躲避。<span class="科">丑</span>靈輒在此。等候多時。不知相公因何如是。</p>
        
        <p class="曲"><span class="牌">前腔</span><span class="科">外</span>靈輒是。靈輒是桑間的。因何在此處。急急奔走沒個道理。<span class="科">丑</span>恩人有危。請自寬取。靈輒負去不須憂慮。</p>
        
        <p class="白"><span class="科">外</span>車兒馬兒。<span class="科">丑</span>不須車馬。小人負去。<span class="科">並下</span></p>
        
        <h2 id=ch21 class="chapter"><span class="齣題">第二十一齣　周堅替死</span></h2>
        
        <p class="曲"><span class="牌">風馬兒</span><span class="科">生上</span>嫩竹搖竿雨初霽。葵榴吐半開紅蕊。<span class="科">旦</span>對景歡娛。一雙兩美。<span class="科">貼</span>怎知道日來如是。</p>
        
        <p class="白"><span class="科">生</span>似水如魚不暫離。人生莫負少年時。<span class="科">旦</span>暮樂朝歡隨所欲。樂極誰知有怨悲。駙馬。相公入朝。尚未回來。<span class="科">生</span>且和你閒玩一番。</p>
        
        <p class="曲"><span class="牌">二犯傍妝臺</span>我和伊今生富貴得如意。諧琴瑟聲和美。如魚水。樂雍熙。不料近日有事關心裡。頓使人廢寢忘餐心下疑。<span class="科">合</span>吉凶事尚未知。為何程嬰一去竟忘歸。</p>
        
        <p class="曲"><span class="牌">前腔</span><span class="科">旦</span>相公必與那屠賊把觸槐一事奏丹墀。只恐落在奸雄手。生巧計。中他機。聽得烏鴉喜鵲簷前噪。展轉教人心下疑。<span class="科">合前</span></p>
        
        <p class="曲"><span class="牌">入賺</span><span class="科">末</span>行步如飛。告覆駙馬和公主。料他們埋心舉意太非理。<span class="科">生旦</span>為何的直恁荒忙語似癡。且休垂淚。相公入朝怎未歸。<span class="科">末</span>告且聽咨啟。相公方奏忠言語。<span class="夾白">那屠賊放一惡犬。</span>撲着相公怎躲避。幸當時金瓜武士隨擊死。走出朝門忽遇桑間靈輒。背負前去。事有周濟。</p>
        
        <p class="曲"><span class="牌">皂角兒</span><span class="科">末</span>氣填胸冤屈訴誰。怎知道禍從天至。恨奸臣專權亂國。我晉侯豈知他意。那屠賊恣強橫。將彌明當時殺取。<span class="科">合</span>細思量起。交人淚垂。生和死寧同一處。怎忍分離。</p>
        
        <p class="曲"><span class="牌">前腔</span><span class="科">小生</span>哭哀哀特來報知。請駙馬早早脫離。滿目前鎗刀劍戟。四下裡舉兵來至。<span class="科">生</span>聽伊言肝腸碎心慘悽。天涯遠去住無計。<span class="科">合前</span></p>
        
        <p class="曲"><span class="牌">尾聲</span>恨奸臣生惡意。將咱骨肉盡分離。得報冤仇知甚日。</p>
        
        <p class="白"><span class="科">生</span>程嬰周堅。你二人快走。我拚死以報晉侯便了。<span class="科">末</span>駙馬老爺。小人寧可與駙馬同死。怎捨駙馬去。<span class="科">生</span>我死理之當然。與你兩人何干。<span class="科">小生</span>小人夢合府之人都走不動。被我一擔擔了出去。人人都說周堅面龐與駙馬爺相似。我蒙相公駙馬收留之恩。惟死可報。我脫衣服與駙馬穿。駙馬脫衣服與周堅穿。駙馬假作周堅。與程嬰同走。那時周堅自刎。卻不應前日之夢。一擔擔了。<span class="科">生</span>怎麼無辜害你。我心何安。<span class="科">小生</span>一言既出。駟馬難追。如此方報駙馬大恩。<span class="科">末</span>事急了。不須推遜。<span class="科">生</span>今生虧得你替死。此恩來世報你。公主。我虧周堅替死。諒屠賊來不敢殺你。多應幽囚冷宮。你今五個月身孕。若生女兒。冤屈莫伸。若生男兒。暗取其名趙氏孤兒。待滿月之日。你可詐病求醫。汝父必令金紫醫官醫治。你推醫不好。再出榜招草澤醫人。程嬰。這都在你身上。<span class="科">末</span>如何。<span class="科">生</span>你卻扮做草澤醫人入宮。用心藏出孤兒。看老相公和我之面。你卻好生看養在家。待長成人。說與冤枉之事。必報得冤。你可千萬記取。<span class="科">旦</span>駙馬放心。妾若不死。冤仇必報。<span class="科">末</span>如今收拾金銀寶貝。與駙馬做路途費用之資<span class="科">旦</span>春來。收拾金珠。與駙馬做盤費。<span class="科">貼</span>不知老相公在何處。</p>
        
        <p class="曲"><span class="牌">五更轉</span><span class="科">生</span>我父親感得桑間人逃難各自去。如今謝得周堅替我的。公主你須牢記。春來須力自勉相隨侍。<span class="科">合</span>程嬰記取今日語。這段冤仇分付着你。</p>
        
        <p class="曲"><span class="牌">前腔</span><span class="科">旦</span>駙馬與妾分離生死猶未知。若還賤妾身脫離。這段冤仇必須報取。知他此去時何時會。<span class="科">合前</span></p>
        
        <p class="曲"><span class="牌">前腔</span><span class="科">貼</span>自小來隨公主惜奴如掌上珠。平白怎知風波起。把我一家飄蕩分離。周堅死駙馬去何時會。<span class="科">合前</span></p>
        
        <p class="曲"><span class="牌">前腔</span><span class="科">小生</span>自那日忽遭遇賜食蒙賜衣。看承覷我如親戚。駙馬深恩如何忘得。今日裡將此身答恩主。<span class="科">合前</span></p>
        
        <p class="曲"><span class="牌">香柳娘</span><span class="科">末</span>小人和駙馬拜辭。小人和駙馬拜辭。公主休得致疑。程嬰這裡。獻赤心報恩。獻赤心報恩。不道事不濟。只得且分離。<span class="夾白"><span class="科">小生</span>在生難自效。死後報深恩。<span class="科">刎介眾</span></span>謝周堅拚死。謝周堅拚死。誰人似你。難得相會。</p>
        
        <p class="曲"><span class="牌">前腔</span>嘆人生世間。嘆人生世間。幾人如是輕生捨死。報答恩主。<span class="夾白">你看兵馬來了。</span>看鮮血遍身。看鮮血遍身。教人痛傷悲。只得且分離。謝周堅替死。謝周堅替死。神魂似飛。各出珠淚。</p>
        
        <p class="曲"><span class="牌">哭相思</span><span class="科">旦</span>尀耐奸雄心太毒打散夫妻分南北。<span class="科">貼末</span>相逢未審知何日<span class="科">生</span>此去候伊消息。</p>
        
        <p class="白"><span class="科">生末並下丑上</span>娘娘。百戶帶小軍叩頭。<span class="科">旦</span>你帶許多軍馬來何幹。<span class="科">丑</span>朝廷有旨。老相公同駙馬有反叛之心。特來追趕。<span class="科">看屍首介</span>這自刎的不像駙馬。<span class="科">旦泣介</span>好生把屍首埋葬。不可作踐。<span class="科">丑</span>請娘娘入冷宮。</p>
        
        <p class="曲"><span class="牌">前腔</span><span class="科">旦</span>此去妾身知何底。<span class="科">貼</span>甚時節重相會。<span class="科">合</span>此行生死事難憑目斷也人千里。<span class="科">並下</span></p>        
        
        <h2 id=ch22 class="chapter"><span class="齣題">第二十二齣　宣子避仇</span></h2>
        
        <p class="曲"><span class="牌">望遠行</span><span class="科">外上</span>自離絳州城。路上百忙回首。<span class="科">丑</span>前後無人。公相且免憂愁。<span class="夾白">靈輒。你手中甚麼東西。<span class="科">丑</span>老相公。朝服象笏。<span class="科">外</span>還要他怎麼。</span>與我撇在大江東流去。<span class="夾白"><span class="科">丑</span>為何。<span class="科">外</span></span>只為這金章紫綬。到今日被人掣肘。</p>
        
        <p class="白">屠賊。你在金鑾殿上使機謀。逐犬來奔無處投。靈輒。不是伊家來救我。一命猶如水上漚。<span class="科">丑</span>言往事。在心頭。讒臣何苦結冤仇。冤家好似東流水。往往來來甚日休。<span class="科">外</span>靈輒。你在前頭引路。<span class="科">丑</span>小人認得熟路。<span class="科">外</span>好苦呵。</p>
        
        <p class="曲"><span class="牌">八聲甘州</span>讒臣誑晉侯。把車輪拽起。調弄惡狗。不知左右。當時有誰搭救。若不是提彌明挺戈來救我。難洗今朝一面羞。那時真個有家難投。</p>
        
        <p class="曲"><span class="牌">前腔</span><span class="科">丑</span>恩德尚未酬。在朝門忽遇公相奔走。天教輻輳。念汝怎脫毒手。如今且喜來路遠。一任野草閒花滿地愁。這場非是小可冤仇。</p>
        
        <p class="曲"><span class="牌">前腔</span><span class="科">外</span>尋思淚暗流。怎知落在屠賊機彀。嗟年朽。吉人自有天祐。吾王聽他讒佞語。惱亂春風卒未休。看他斗筲之器不久。</p>
        
        <p class="曲"><span class="牌">前腔</span><span class="科">丑</span>茅簷且暫留。但粗衣糲食。足以充口。權時生受。常言道備而不週。林泉養道甘自守。免得伏侍君王不到頭。那時榮華富貴依舊。</p>
        
        <p class="曲"><span class="牌">尾聲</span>到今日落他後。不成此事肯干休。待報冤仇鎮日愁。</p>
        
        <p class="落詩"><span class="科">外</span>別卻富貴與榮華。<br /><span class="科">丑</span>來飲村醪看落花。<br /><span class="科">合</span>休戀故鄉生處好。<br />受恩深處便為家。</p>
        
        <h2 id=ch23 class="chapter"><span class="齣題">第二十三齣　圖形求盾</span></h2>
        
        <p class="曲"><span class="牌">唐多令</span><span class="科">淨上</span>壞卻那仇人。今朝方遂心。<span class="科">老旦</span>幾番諫勸幾番嗔。多應是前生曾害你。今世裡害他們。</p>
        
        <p class="白"><span class="科">淨</span>夫人。不施萬丈深潭計。怎得驪龍頷下珠。<span class="科">老旦</span>相公無端殺他三百口。可傷。<span class="科">淨</span>可傷甚的。正身尚未拿獲。<span class="科">丑</span>只爭幾句閒言語。害了多多少少人。張千回話。<span class="科">淨</span>趙家都沒了未曾。<span class="科">丑</span>趙府三百口。都殺盡了。<span class="科">淨</span>趙朔。<span class="科">丑</span>自刎了。<span class="科">淨</span>三百口屍首何在。<span class="科">丑</span>撇在千人坑裡了。<span class="科">淨</span>趙盾安在。<span class="科">丑</span>被樵人背入深山去了。<span class="科">淨</span>正要拿他。走了。張千。你如今去喚幾個畫匠來。畫趙盾形像。各府州縣張掛。拿住的有官有賞。出首者賞銀百兩。藏者同罪。</p>
        
        <p class="曲"><span class="牌">剔銀燈</span><span class="科">老旦</span>不須得直恁用心。非讒佞如何殺盡。惟有趙盾逃得命。尚兀自追獲投尋。<span class="科">合</span>如今圖形畫影。出榜示捉拿趙盾。</p>
        
        <p class="曲"><span class="牌">前腔</span><span class="科">淨</span>鎮日裡只待要諫諍。吾用計把一家殺盡。誰知元惡逃出境。被樵人背入山深。<span class="科">合前</span></p>
        
        <p class="曲"><span class="牌">前腔</span><span class="科">丑</span>思量起無非昧心。三百口一齊殺盡。知他趙老何投奔。把公主囚在宮庭。<span class="科">合前</span></p>
        
        <p class="落詩"><span class="科">淨</span>驟諫吾王不肯休。<br /><span class="科">老旦</span>今朝變化死骷髏。<br /><span class="科">丑</span>是非只為多開口。<br /><span class="科">合</span>煩惱皆因強出頭。</p>
        
        <h2 id=ch24 class="chapter"><span class="齣題">第二十四齣　嬰投杵臼</span></h2>
        
        <p class="曲"><span class="牌">江神子</span><span class="科">外上</span>貪名圖利世間人。不修因果恁癡心。蠅頭蝸角總虛名。頓拋軒冕居村樂。別一境。另乾坤。</p>
        
        <p class="白">棄職歸農非自誇。不貪名利與榮華。悶邀舊友排棋局。閒拉親知泛紫霞。籬下荳。隴頭瓜。及時耕種是生涯。市人莫笑村中叟。嘗玩溪山四季花。老夫姓公孫。名杵臼。官拜晉國中大夫。為因晉主荒淫。不容諫諍。故此告歸田畝。在城北十五里太平莊居住。我有個結義兄弟。喚名程嬰。十分契合。自從兩月前來看我一次。直到如今。杳無消息。不知何故且在莊門首閒玩片時。多少是好。</p>
        
        <p class="曲"><span class="牌">玩僊燈</span><span class="科">末</span>荒速不須通報。吾兄幸在莊頭。</p>
        
        <p class="白">哥哥。把門閉上了。<span class="科">外</span>兄弟。為何來得荒張。<span class="科">末</span>小弟一言難盡。</p>
        
        <p class="曲"><span class="牌">園林好</span>告哥哥聽咨拜啟。<span class="夾白"><span class="科">外</span>賢弟甚事。<span class="科">末</span></span>那屠賊挾權使威。把趙府一家殺取。<span class="夾白"><span class="科">外</span>駙馬如今在那裡。<span class="科">末</span></span>吾駙馬已逃避。我程嬰已脫離。</p>
        
        <p class="曲"><span class="牌">前腔</span><span class="科">外</span>聽伊言教吾慘悽。恨奸臣狐假虎威。想趙氏忠良七世。一旦受這冤屈。說將起淚交頤。</p>
        
        <p class="曲"><span class="牌">川撥棹</span><span class="科">末</span>無依。擬望哥哥留賤軀。這恩德決不忘之。這恩德決不忘之。那其間銜環報伊。恨權奸罔欺。</p>
        
        <p class="曲"><span class="牌">園林好</span><span class="科">外</span>聽言詞令人轉悲。<span class="夾白">賢弟。</span>在吾家胡亂權時。<span class="夾白">屠賊那廝呵。</span>任你節生毒計。須有個報冤日。說將起淚交頤。</p>
        
        <p class="落詩"><span class="科">外</span>奸佞當權主見偏。<br /><span class="科">末</span>忠言逆耳受冤愆。<br />思之刺骨言難盡。<br />欲報深仇知甚年。</p>
        
        <h2 id=ch25 class="chapter"><span class="齣題">第二十五齣　宮掖幽思</span></h2>
        
        <p class="曲"><span class="牌">女冠子</span><span class="科">旦上</span>爹娘一旦生嫌棄。更不念女孩兒。恁讒臣媒孼生奸計。直交打散鴛鴦侶。<span class="科">占</span>公主不必多憂慮。算別離事皆前注。<span class="科">旦</span>但只愁目下懷身孕。看看滿月如何是。</p>
        
        <p class="白"><span class="科">旦</span>春來。我眼中不見老相公駙馬程嬰。不覺又是四個月日。並不知駙馬程嬰消息。<span class="科">占</span>公主低聲。如今左右皆是屠岸賈之人。若有一些動靜。他必知之。休言駙馬事體。<span class="科">旦</span>春來。若不是你說。幾乎誤了事。<span class="科">占</span>妾如今只愁公主懷娠之事。多在此月分娩。</p>
        
        <p class="曲"><span class="牌">石榴花</span><span class="科">旦</span>思量那日宮中受榮貴。誰知道有今日。懊恨爹娘直恁信讒語。全不念自家兒婿。更不思七世有大功。寵讒臣害卻忠直。<span class="科">合</span>復將親兒女囚宮。冤屈事對誰說與。</p>
        
        <p class="曲"><span class="牌">前腔</span><span class="科">占</span>他當時使計遣鉏麑。一心要壞恩主。事做不成重設計。不知前世有甚冤對。到如今兀自氣未息。想吾主怎生得理會。<span class="科">合前</span></p>
        
        <p class="曲"><span class="牌">解三酲</span><span class="科">旦</span>記夫主那日分離。分付我日來如是。又不知近日程嬰底。又不知他用心着意。又不知懷卻男和女。又恐怕奸雄人報知。<span class="科">合</span>如何是。只得告天憐念週庇。</p>
        
        <p class="曲"><span class="牌">前腔</span><span class="科">占</span>想目下程嬰須探知。只恐屠賊令人來守取。那奸雄弄權挾主勢。每出入仗雄威。宮中從人都是新選入。只怕落在屠賊謀計裡。<span class="科">合前</span></p>
        
        <p class="曲"><span class="牌">光光乍</span><span class="科">旦</span>纔過了上元時。舉目又寒食。頃刻端陽朱明至。如今敗葉飄階砌。</p>
        
        <p class="曲"><span class="牌">前腔</span><span class="科">占</span>當初在駙馬宮。媚景多歡聚。怎知今日遭奸計。終須有日重相會。</p>
        
        <p class="曲"><span class="牌">尾聲</span>一心靠着天和地。早得分身一個兒。子母團圓作道理。</p>
        
        <p class="落詩"><span class="科">旦</span>倘得分身一個兒。<br /><span class="科">占</span>恩家必有再歸期。<br /><span class="科">合</span>休言常在秋江上。<br />也有收罾罷釣時。</p>
        
        <h2 id=ch26 class="chapter"><span class="齣題">第二十六齣　程嬰歸探</span></h2>
        
        <p class="曲"><span class="牌">韆鞦兒</span><span class="科">末上</span>人生富貴如春夢。我恩家直恁當風。遭着那奸雄。奔西走東駙馬共程嬰逃出府門。被軍卒趕緊不知去蹤。</p>
        
        <p class="白">程嬰那日自與駙馬逃出府門。被軍卒趕緊。各逃性命。更不知駙馬下落。我投奔公孫杵臼家安身。不覺又是四個月了。家中想必事冷。當時駙馬臨別之時。交我打聽娘娘分娩。扮作草澤醫人入宮。藏出孤兒。如今分娩之際。怎敢忘恩人之語。不免辭了公孫杵臼。歸家走一遭。想我的妻子在外家。亦該此月分娩。甚是掛心。待哥哥出來。說與他知道。</p>
        
        <p class="曲"><span class="牌">玩仙燈</span><span class="科">外</span>村落守桑麻。有誰人冷淡似我。</p>
        
        <p class="白">兄弟。何故今日眉頭不展。面帶憂容。莫非為待你不週。<span class="科">末</span>哥哥說這話。兄弟人非草木。謝哥哥看承四個月日。豈不知感。如今朝中想已事冷。欲辭哥哥回家。探公主分娩的消息是如何。</p>
        
        <p class="曲"><span class="牌">駐馬聽</span><span class="科">末</span>聽訴因依。<span class="夾白"><span class="科">外</span>敢是想家。<span class="科">末</span></span>非是程嬰思故里。<span class="夾白"><span class="科">外</span>為甚麼。<span class="科">末</span></span>為着恩人公主。禁在宮中未知消息。又兼程嬰家裡有妻房。奈何目下懷娠孕。因此要回歸。欲辭兄長他日再來至。</p>
        
        <p class="曲"><span class="牌">前腔</span><span class="科">外</span>聽我說與。非是癡迷留住伊。聞知村郭。畫影圖形捕捉伊主。恐那讒臣身畔認得伊。我心疑慮不放伊回去。未可便回歸。淹留幾日再作區處。</p>
        
        <p class="曲"><span class="牌">前腔</span><span class="科">末</span>那日分離。駙馬叮嚀囑付與。候他分娩之際。扮作醫人暗入宮裡。今朝未卜事何如。怎生違卻恩人語。只得且辭歸。別卻兄長他日再來至。</p>
        
        <p class="曲"><span class="牌">前腔</span><span class="科">外</span>欲報恩主。不敢十分留戀你。須是使人來此。怕有吉凶討個消息。我雖然無計救着你。也須謹避奸雄賊。未可便回程。俺留幾日卻得再區處。</p>
        
        <p class="落詩"><span class="科">外</span>你去須當改了名。<br /><span class="科">末</span>這回怎敢叫程嬰。<br /><span class="科">合</span>惟有感恩并積恨。<br />萬年千載不生塵。</p>
        
        <h2 id=ch27 class="chapter"><span class="齣題">第二十七齣　喚囑收生</span></h2>
        
        <p class="曲"><span class="牌">玩仙燈</span><span class="科">淨上</span>當初若不用機謀。怎得今朝這榮貴。</p>
        
        <p class="白">智過禽獲得禽。智過獸獲得獸。趙盾恃功欺我。初令鉏麑刺之不遂。鉏麑反自觸槐而死。復用神獒一計。把他一家殺盡。只走了趙盾。不知存亡。當時已奏晉侯。把宮娥美女一齊換了。如今左右上下皆我心腹之人。有些動靜。吾必知之。自公主禁于宮中。不覺五個月日。今日入朝。有人道公主懷身。在此月分娩。見物不取。便是呆漢。若生女也罷。生男必要殺了。庶絕後患。削草不除根。萌芽依舊發。叫左右。<span class="科">末</span>珍珠簾下忽聞聲。碧玉堂前聽使令。老爺有何分付。<span class="科">淨</span>今日入朝。有人說公主懷孕。此月分娩。不知是男是女。你去府前叫個收生婆來。<span class="科">末</span>收生婆走動。</p>
        
        <p class="曲"><span class="牌">前腔</span><span class="科">丑</span>老婦收生幾年。每出入府衙庭院。</p>
        
        <p class="白">收生婆叩頭。<span class="科">淨</span>婆子。我叫你無別事。這幾日進宮去麼。<span class="科">丑</span>方纔宮中出來。<span class="科">淨</span>德安宮主幾時分娩。<span class="科">丑</span>只在目下。<span class="科">淨</span>若生男兒也來報。若生女也來報。我定然重重賞你。</p>
        
        <p class="曲"><span class="牌">玉交枝</span>伊當留意。到宮中須探養的。是男是女傳消息。若瞞眛罪及于汝。真詳報吾多賞給。些兒隱諱不饒恕。<span class="科">合</span>見傍人休言是非。倘人知漏泄事機。</p>
        
        <p class="曲"><span class="牌">前腔</span><span class="科">丑</span>尊承台旨。妾如今逕入禁闈。倘分身生下男和女。忙趨報不爽毫釐。令行山岳誰敢違。威揚海宇人欽畏。<span class="科">合前</span></p>
        
        <p class="落詩"><span class="科">淨</span>不是今朝是明日。<br /><span class="科">末</span>我每望你說端的。<br /><span class="科">丑</span>正是眼望旌捷旗。<br /><span class="科">合</span>果然耳聽好消息。</p>
        
        <h2 id=ch28 class="chapter"><span class="齣題">第二十八齣　靈輒留朔</span></h2>
        
        <p class="曲"><span class="牌">鳳凰閣</span><span class="科">生上</span>秋來蕭索。敗葉滴溜旋落。悶懷途路先寂寞。天外孤鴻。似我一身飄泊。便縱有音書怎托。</p>
        
        <p class="白">旅次好悽惶。道路悠悠愁斷腸。挑包帶傘促行裝。回首桂花香。故國恁風光。珠履金釵列兩行。今朝何事這淒涼。幾時歸故鄉。趙朔自與程嬰同出府門。各逃性命。不覺在路五六個月。那日程嬰忙報說。我親父得遇桑間饑人。背負逃走。我曾記得二月十五在翳桑濟饑餓人之名為靈輒。他說住于首陽山。知今我不免尋到此處。天若見憐。見父親一面。多少是好。</p>
        
        <p class="曲"><span class="牌">錦纏道</span>路中人。果然是勞落苦辛。昔日在宮庭。那曾識巉巖峻山高嶺。最苦是腳兒又疼。麻鞋和黑傘傷情。欲待奔他城。提兵領將除卻那佞臣。不道冤還報。萬民都道我不仁。</p>
        
        <p class="曲"><span class="牌">前腔</span>入山深。路崎嶇屈曲怎行。沒一個打柴人。但聞得山雞野鳥聲聲。聽猿啼鶴唳慘悽。靈輒的住那村。只得告神明。相哀相念令吾見父親。遠觀山林下。<span class="夾白">呀。</span>卻原來是所土堆墳。</p>
        
        <p class="白">前面一所墳墓。有一牌在上面。寫着數行字。<span class="科">念介</span>晉國上大夫趙正卿之墓。呀。原來父親死在此處。苦惱呵。</p>
        
        <p class="曲"><span class="牌">東甌令</span>尋思起痛傷情。萬苦千辛指望來見恁。誰知死在荒郊徑。罪重逆天命。有誰燒陌紙錢銀。<span class="科">合</span>教我珠淚傾。</p>
        
        <p class="曲"><span class="牌">前腔</span><span class="科">丑</span>靈輒去打柴薪。且往墳頭拜母親。<span class="夾白">既拜母親。還要拜恩人。趙老爺。</span>恩人冷落誰偢問。愁及言難盡。恩山義海痛難伸。<span class="科">合前生叫</span></p>
        
        <p class="白">靈輒哥。<span class="科">丑</span>你是何人。<span class="科">生</span>我是趙朔駙馬。<span class="科">丑</span>有鬼有鬼。<span class="科">生</span>非是鬼。我是趙朔居方。<span class="科">丑</span>是人是鬼是何神。靈輒何曾害汝身。岸賈是你冤家主。今日緣何嚇小人。<span class="科">生</span>趙朔居方是我身。遍處搜尋我父親。五六月前謝得周堅替我死。汝莫猜疑不是真。<span class="科">丑</span>是人一聲高一聲。<span class="科">生叫介丑</span>雖然是鬼。是我恩人。相見何妨。</p>
        
        <p class="曲"><span class="牌">哭相思</span><span class="科">合</span>昔日桑間相會。今朝又得相逢。</p>
        
        <p class="白"><span class="科">生</span>靈輒。我父親在你家麼。<span class="科">丑</span>駙馬老爺早來三日。也得見老相公。如今死了。<span class="科">生</span>好苦惱。我父親為何死了。<span class="科">丑</span>老相公令我去城中探駙馬消息。都道趙府三百口都被殺了。駙馬自刎了。公主禁在冷宮中。歸報相公。一時哽咽而亡。此間就是老相公墳墓。</p>
        
        <p class="曲"><span class="牌">孝順歌</span><span class="科">生</span>忒忠直。我父親。誰知內有奸佞臣。屠賊起私心。將惡犬害忠臣。靈輒若非你誰救我爹行脫離他境。<span class="夾白">那屠賊呵。</span>妄遣軍兵。把我一家殺盡。</p>
        
        <p class="曲"><span class="牌">前腔</span><span class="科">丑</span>靈輒病。多蒙賜米銀。歸家誰料喪母親。思量我恩人。特來剖方寸。怎知公相遭着奸佞。背負歸山。不知駙馬音信。</p>
        
        <p class="曲"><span class="牌">前腔</span><span class="科">生</span>謝周堅死。替我身。與程嬰兩兩出府門。一時奔前程。勞落受艱辛。鄉村遍經。半載風霜有誰投奔。不道爹行。葬此孤墳。</p>
        
        <p class="白"><span class="科">丑</span>且請駙馬到靈輒家住下。再作理會。<span class="科">生</span>我爹爹虧你殯葬。無恩可報。我在此三不可住。<span class="科">丑</span>如何不可住。<span class="科">生</span>一不可住。要報三百口冤仇。二不可住。不知俺公主的消息。三不可住。盤纏使盡。不當擾你。<span class="科">丑</span>駙馬道三不可住。靈輒道三可住。此處山深樹遠。地廣人稀。一可安身。靈輒不時入城買賣。探聽消息。二可安身。靈輒家中粗茶淡飯。略可充饑。三可安身。<span class="科">生</span>這話卻好。恐生受你。<span class="科">丑</span>駙馬差矣。你是靈輒恩人。何出此言。</p>
        
        <p class="落詩"><span class="科">丑</span>紫綬金章為正卿。<br />今朝葬在土堆墳。<br /><span class="科">生</span>正是未歸三尺土。<br />果然難保百年身。</p>
        
        <h2 id=ch29 class="chapter"><span class="齣題">第二十九齣　定計殺孤</span></h2>
        
        <p class="曲"><span class="牌">逍遙樂</span><span class="科">淨上</span>蕩淡金風細。送過木穉香。<span class="科">老旦</span>嬌黃嫩白惹蜂忙。另有一般佳況。</p>
        
        <p class="白"><span class="科">淨</span>夫人。今日恁英雄。不是岸賈逞自功。帶劍入朝文武懼。殺得趙盾一家不見蹤。<span class="科">老旦</span>休使一帆風。暗想人生如夢中。凡事只宜退一步。冤冤只怕又相逢。</p>
        
        <p class="曲"><span class="牌">金衣公子</span><span class="科">淨</span>今世我和伊。更奢華尤富貴。眼前簇擁皆珠翠。伊家貌美。吾官位極。滿朝文武皆驚畏。<span class="科">合</span>且傳杯。開懷暢飲。撇卻是和非。</p>
        
        <p class="曲"><span class="牌">前腔</span><span class="科">老旦</span>人事有興衰。得饒人且放去。位高職險從來是。年華撚指。時光過隙。休得用心結冤對。<span class="科">合前</span></p>
        
        <p class="曲"><span class="牌">劉潑帽</span><span class="科">丑</span>我們夜來蒙分付。入宮中探取消息。未知相公懷何意。不說男兒只說是女。</p>
        
        <p class="白"><span class="科">見老旦介</span>收生婆回了。<span class="科">老旦</span>公主生男生女。<span class="科">丑</span>是男兒。<span class="科">老旦</span>禁聲。相公面前只說是女兒。<span class="科">淨</span>夫人那裡去了。<span class="科">丑跪</span>收生婆回話。<span class="科">淨</span>德安公主生出甚麼。<span class="科">丑</span>是個女兒。<span class="科">淨</span>好了。生下女兒。冤家之患罷了。叫做甚麼。<span class="科">丑</span>叫做丫頭。<span class="科">淨</span>把那婆子拶起來。好好說饒你。<span class="科">丑</span>叫做孤兒。<span class="科">淨</span>卻原來。放了拶子。<span class="科">淨</span>幼而無父曰孤。趙朔駙馬與德安公主分別之言。你到瞞我。拿收生婆去砍了。</p>
        
        <p class="曲"><span class="牌">簇御林</span><span class="科">淨</span>當初道殺已盡。只留他公主的。如何削草根不去。至令得今日萌芽起。怎留伊。如今定計。殺卻趙孤兒。</p>
        
        <p class="曲"><span class="牌">前腔</span><span class="科">老旦</span>他公和父文武懼。尚不能脫汝計。纔生孺子三兩日。縱然長大何足慮。且饒伊。不須定計。饒卻趙孤兒。</p>
        
        <p class="白"><span class="科">淨</span>夫人。削草不除根。萌芽依舊發。叫張百戶分付張千李萬韓厥李海。好生把守前朝後宰門。不許奸細之人入宮。隱出孤兒自取累。<span class="科">內應介</span></p>
        
        <p class="落詩"><span class="科">淨</span>前朝後宰都把守。<br /><span class="科">老旦</span>孤兒只在宮中有。<br /><span class="科">合</span>假饒插翅也難飛。<br />便是騰雲飛不久。</p>
        
        <h2 id=ch30 class="chapter"><span class="齣題">第三十齣　醫人揭榜</span></h2>
        
        <p class="白"><span class="科">丑上</span>妙藥難醫冤債病。橫財不富命窮人。自家晉侯宮中一個內侍官。一月前公主生下孩兒。產後冒風。癥候難醫。紫金醫官醫治不好。除官減俸。如今出榜。召草澤醫人。若醫得好。有官加官。無官充本部職。不願官者賞銀三百兩。只恐藥能醫假病。不能醫死命。不免在此等候。多少是好。<span class="科">末</span>踏破鐵鞋無覓處。得來全不費工夫。榜文還掛。不免在此試讀一遍。</p>
        
        <p class="曲"><span class="牌">大聖樂</span>一女幽在宮中。數月前產後驚風。如今四肢無力渾不動。贖藥餌更無功。紫金醫官絕無效。特召草澤醫人定有功。<span class="科">合</span>醫得效也。賜黃金百兩。官上加封</p>
        
        <p class="白"><span class="科">淨上</span>誰揭榜。<span class="科">末</span>草澤醫人。<span class="科">淨</span>我問你。紫金醫官醫治不好。你識得甚麼病。</p>
        
        <p class="曲"><span class="牌">前腔</span><span class="科">末</span>公主犯產後驚風。論醫科非一種。四物湯加減隨時用。加官桂與防風。黑沈散把湯來送。管一服交他定見功。<span class="科">合前淨</span></p>
        
        <p class="白">醫得好。有官有祿。醫不好。險道人剝了矮道人衣服。大家做一場話靶。</p>
        
        <h2 id=ch31 class="chapter"><span class="齣題">第三十一齣　孤兒出宮</span></h2>
        
        <p class="曲"><span class="牌">三登樂</span><span class="科">旦上</span>自與兒夫分兩下。音書無個。教我心常掛。<span class="科">占</span>被奸臣行巧詐。把我一家拆破。奸雄性惡。尚不放下。</p>
        
        <p class="白"><span class="科">旦</span>詐病欲求醫。料想宮中總不知。未卜程嬰知也未。難期。來時交付與孤兒。<span class="科">占</span>出榜已多時。料想程嬰不敢違。只恐來得出不得。思之。願得奸雄醒覺遲。<span class="科">旦</span>春來。自從八月十五夜生下此兒。我看他形容和駙馬沒兩樣兒。你公公父親不知在那裡。<span class="科">占</span>如今屠賊將前朝後宰門。都交人把守。只愁程嬰來得去不得。</p>
        
        <p class="曲"><span class="牌">忒忒令</span><span class="科">旦</span>未知果程嬰掛心。未知他死生難准。未知他目下來的音信。只恐被奸人。竊窺榜下。入宮內謀事不成。</p>
        
        <p class="白"><span class="科">末扮醫人上丑</span>草澤醫人。皇宮內苑。非比尋常。可要志誠。</p>
        
        <p class="曲"><span class="牌">前腔</span><span class="科">末</span>念吾生行醫志誠。<span class="夾白"><span class="科">丑</span>不可調舌。<span class="科">末</span></span>須不會調舌弄唇。對天修合方真藥聖。揭榜入宮庭。醫公主切脈。便知驚風病癥。</p>
        
        <p class="白"><span class="科">內云</span>通報。草澤醫人進宮。<span class="科">旦</span>令入宮來。<span class="科">占</span>娘娘令醫人入宮。<span class="科">旦</span>那內使迴避。<span class="科">內下旦</span>那人是誰。</p>
        
        <p class="曲"><span class="牌">宮娥泣</span><span class="科">末</span>拜稟公主試聽。念小人姓張名鼎。<span class="夾白"><span class="科">旦</span>家住那裡。<span class="科">末</span></span>家居遠村。慣醫諸病癥。<span class="夾白"><span class="科">旦</span>敢是程嬰。<span class="科">末</span></span>名不喚程嬰。<span class="夾白"><span class="科">旦</span>是甚麼人。<span class="科">末</span></span>是個草澤醫人。<span class="夾白"><span class="科">旦</span>擡起頭來。</span>你們不須隱名。吾宮內並沒來人。伊休戰驚。寬懷放下心。今日見你來。謝得神明。<span class="科">末</span>聽得公主問因。非干是不言名姓。恐隔牆有耳人聞。使人欲言不語。淚珠交傾。</p>
        
        <p class="曲"><span class="牌">前腔</span><span class="科">占</span>早則是家業瓜分。老相公不知安頓。駙馬在何處安身。<span class="夾白"><span class="科">末</span>小人不知。<span class="科">旦</span></span>你且從頭說個元因。<span class="科">末</span>那日離門庭。不知老相公生死吉凶。逃身他郡。駙馬共程嬰。方纔離府門。被軍卒趕緊。兩兩奔前程。竟不知個音信。</p>
        
        <p class="曲"><span class="牌">前腔</span><span class="科">旦</span>我只道和你們同行。和你們同行。吾駙馬不識行徑。那曾受途路上艱辛。淚溋溋。淚零零。恁得寬心。<span class="科">占</span>公主公主後且說個如今。今日見你來。見你來使人愁悶增。忒尀耐鐵心腸的奸佞。程嬰你們老誠。你們志誠。好把孤兒。把孤兒交付與恁。</p>
        
        <p class="曲"><span class="牌">紅繡鞋</span><span class="科">末</span>公主請自寬心。請自寬心。看儀容似駙馬脫真。駙馬脫真。只恐怕那奸臣。施巧計。去無門。<span class="科">合</span>脫得去。謝神明。謝神明。</p>
        
        <p class="曲"><span class="牌">前腔</span><span class="科">旦</span>孤兒付與伊們。付與伊們。但願我兒聰俊。我兒聰俊。<span class="夾白">孤兒。</span>身長大與父親報冤恨。屠賊滅。我兒興。<span class="科">合</span>脫得去。謝神明。謝神明。</p>
        
        <p class="白"><span class="科">末</span>娘娘趁早打發小人去。恐屠賊知道。不當穩便。<span class="科">旦</span>程嬰取藥箱過來。<span class="科">末</span>娘娘。小恩主幾時生的。<span class="科">旦</span>此子八月十五日子時建生。你可牢記。春來。取十兩銀子過來與程嬰。<span class="科">末</span>小人不敢領。<span class="科">旦</span>倘被人拿住。為脫身之計。<span class="科">末</span>如此程嬰收下。<span class="科">旦</span>程嬰。你和孤兒回家。多多上覆你的媳婦。看他公公之面。好生看養。待他長成。說與冤枉之事。<span class="科">末</span>小人記得了。<span class="科">旦</span>我的兒。你在娘懷五個月。別了父親。今離娘懷一個月。又別母親。知他此去有相見日無相見日。兀的不痛殺我也。</p>
        
        <p class="曲"><span class="牌">香羅帶</span><span class="科">末</span>公主免淚零。寬懷放心。出得禁門伊再生。只愁屠賊有奸人也。若是搜將去。卻不苦程嬰。<span class="夾白">娘娘。凡事靠天。<span class="科">旦</span></span>天天可憐遮護恁。<span class="科">合</span>異日和他說冤恨。報取奸佞臣。<span class="夾白">程嬰。</span>若得成人也。趙府一門如再生。</p>
        
        <p class="曲"><span class="牌">前腔</span><span class="科">旦</span>程嬰你試聽。我把孤兒付恁。想相公駙馬不見影。<span class="夾白">孤兒。三百口盡被他殺了。</span>冤家都在你一身也。<span class="夾白">程嬰。你不要看我分上。</span>看他公公面。再思駙馬恩。看成乳哺勝嫡親。<span class="科">合前負箱走介</span></p>
        
        <p class="曲"><span class="牌">前腔</span><span class="科">末</span>辭卻離宮庭。不由人心懷戰兢。<span class="夾白"><span class="科">兒哭介末</span>不好了。小人踏步向前。卻纔得幾步。你看小恩主在藥箱中啼哭起來。前朝後宰門。可不被人聽見了。娘娘再分付幾聲。<span class="科">旦</span>孩兒。你怎麼這等不成器。你家三百口被屠賊殺了。望你一人報冤。你到啼哭起來。孩兒。趙家當滅。你到前朝後宰門啼哭起來。趙家當興。你不要啼哭。<span class="科">末</span></span>再三囑付小郎君也。休啼哭。莫高聲。高聲我死伊命傾。<span class="科">合前</span></p>
        
        <p class="曲"><span class="牌">哭相思</span><span class="科">合</span>親生骨肉分離去。不知何日再相逢。此行生死事難量。只恐別時容易見時難。<span class="科">並下</span></p>
        
        <h2 id=ch32 class="chapter"><span class="齣題">第三十二齣　韓厥死義</span></h2>
        
        <p class="曲"><span class="牌">梁州令</span><span class="科">小生上</span>單刀疋馬定乾坤。果然有聲名。論威風膽略冠三軍。主有德。民安靜。樂昇平。</p>
        
        <p class="白">自家姓韓名厥。三代將門。一生驍勇。十八般武藝。件件皆能。十三篇兵書。章章記得。本是忠良門下客。今為奸佞牙爪人。似此吾心不悅。左右何在。<span class="科">丑</span>不聞天子宣。慣聽將軍令。告將軍。有何鈞旨。<span class="科">小生</span>奉屠相公鈞旨。在此把守後宰門。怕有奸細人入宮。藏出孤兒。不當穩便。<span class="科">丑</span>朝中天子三宣。閫外將軍一令。奉爺鈞旨。教將軍好生把守後宰門。怕有奸細人入宮。藏出孤兒。個個要搜檢。<span class="科">小生</span>不妨。回去道與相公。不消囑付。<span class="科">丑下末</span>心懷有事出宮庭。如臨深淵履薄冰。假饒便有潑天膽。到此應須也喪魂。程嬰出此門。便是火裡蓮花再生。有軍馬在那裡。只得大踏步搶將過去。<span class="科">小生</span>拿過來。那裡來的。<span class="科">末</span>冷宮中來的。<span class="科">小生</span>是甚麼人。<span class="科">末</span>草澤醫人。<span class="科">小生</span>醫甚人。<span class="科">末</span>醫德安宮主。<span class="科">小生</span>甚麼病。<span class="科">末</span>產後驚風。<span class="科">小生</span>見效麼。<span class="科">末</span>見效。<span class="科">小生</span>藥箱中有孤兒沒有。<span class="科">本</span>沒有瓜蔞兒。<span class="科">小生</span>既沒有。去罷。<span class="科">末跌介小生</span>拿轉來。既沒有孤兒。為何慌張。<span class="科">末</span>小人是鄉下人。從沒有進城。今見將軍。不由不慌。<span class="科">小生</span>去。<span class="科">末跌介小生</span>拿轉來。左右搜一搜。<span class="科">末</span>不要搜。<span class="科">搜介小生</span>那里銀子。<span class="科">末</span>藥錢。<span class="科">小生</span>這是甚麼。<span class="科">末</span>人參。<span class="科">小生</span>好大人參。<span class="科">末</span>不差不差。男子漢做事若成。乃其功也。事做不成。聽之天也。將軍。你非不認得我。我非不認得你。你我皆趙正卿門下之人。今日你助桀為虐。來做他手下之人。你拿我去請功。卻是可惜。<span class="科">小生</span>可惜甚的。<span class="科">末</span>此兒是報三百口冤家之主。謾自悲哀空嘆息。英雄好漢助讒賊。你富你貴你身榮。我死他死說不得。他做高官寵用伊。孤兒你做黃泉客。吏官日後有公評。韓厥平生那些個表忠直。<span class="科">小生</span>聽得他言我淚零。男兒到此好施仁。得放手時須放手。得饒人處且饒人。快走。<span class="科">丑</span>將軍放不得。<span class="科">小生</span>誰要你管。<span class="科">丑</span>將軍專打自家官司。<span class="科">兒哭介丑</span>將軍放硬掙些。<span class="科">末</span>我程嬰聰明了一世。懞懵在一時。這將軍被我道了幾句言語。喬做人情。卻交別人拿住我。那時死又不明白。不如只就他手裡死也甘心。韓將軍。<span class="科">小生</span>放你去。又轉來做甚麼。<span class="科">末</span>將軍被小人道了幾句言語。喬做人情。待小人出去。教別人拿住。小人死不明白。不如只就將軍手裡死。小人也甘心。<span class="科">小生</span>你疑我。<span class="科">末</span>是疑將軍。<span class="科">小生</span>百戶。你去報與屠相公。說孤兒拿住了。多帶人馬來。<span class="科">丑應下末</span>將軍可看趙正卿之面。<span class="科">小生</span>宣子于吾多少恩。如今盡付與他孫。程嬰此去休疑惑。我自盡方能見此心。<span class="科">刎介</span></p>
        
        <p class="落詩">韓厥刎死為孤兒。<br />待他長大說交知。<br />一心貪着中秋月。<br />失卻盤中照殿珠。</p>
        
        <h2 id=ch33 class="chapter"><span class="齣題">第三十三齣　捱捕孤兒</span></h2>
        
        <p class="曲"><span class="牌">七娘子</span><span class="科">老旦上</span>心懷慢自成悒怏。為屠趙二人爭強。幾回諫勸其心不放。多應前世曾冤枉。</p>
        
        <p class="白">貧賤榮華前世因。不在燒香并告神。但願身心行好事。空中報應卻分明。趙家滅。屠氏興。幾番勸解不回心。近日看守孤兒緊。直欲剗草去其根。相公近日為因冷宮中德安公主生下孤兒。前朝後宰門卻交人把守。不知消息如何。且待他來。再將幾句言語勸解。饒取孤兒。多少是好。</p>
        
        <p class="曲"><span class="牌">秋夜月</span><span class="科">淨</span>事在眼前。不取必成怨。須去卻苗根。根須斷。那時放懷從吾願。無人報冤。</p>
        
        <p class="白"><span class="科">丑</span>相公穩坐深庭院。外面安危總不知。稟爺。<span class="科">淨</span>張千怎麼說。<span class="科">丑</span>韓厥在後宰門搜出孤兒了。<span class="科">淨</span>搜出了。好了。<span class="科">丑</span>搜便搜出了。被草澤醫人道了幾句言語。韓厥拔劍自刎而死。孤兒放去了。<span class="科">淨</span>放去了。吾差錯了人。韓厥本是趙盾家人。可知道放去了。<span class="科">老旦</span>相公。本待將心托明月。誰知明月照溝渠。相公使鉏麑。鉏麑觸槐。用韓厥。韓厥自刎。相公托得好人。據妾身之見。孤兒既走。不過些小殘生。饒他有何不可。可要三思而行。再思可矣。<span class="科">淨</span>夫人錯了。若留一個孤兒。長大之時。必來報冤。<span class="科">老旦</span>相公如今怎麼。<span class="科">淨</span>張千。你去街坊上分付。五家為甲。限三日拿捉孤兒。告首者賞銀五百兩。三日如不出首。把同年同月一國小兒盡皆殺了。</p>
        
        <p class="落詩"><span class="科">淨</span>五家一甲限三朝。<br /><span class="科">老旦</span>一個孤兒不肯饒。<br /><span class="科">丑</span>若無平地升天計。<br /><span class="科">合</span>目下災殃怎的逃。</p>
        
        <h2 id=ch34 class="chapter"><span class="齣題">第三十四齣　替換孤兒</span></h2>
        
        <p class="曲"><span class="牌">賀聖朝</span><span class="科">外上</span>悶來行樂村莊。每思兩相爭強。程嬰一去杳無蹤。未審吉和凶。</p>
        
        <p class="白">事無大小。關心者亂。那日我兄弟程嬰。為屠岸賈爭強。匿在我莊上四個月日。辭我歸家。說道探公主與妻子分娩的消息。一去四十餘日。更不聞個音信。不知禍福吉凶如何。<span class="科">末</span>曙色纔分出禁城。慮他前後有奸人。心慌不怕程途遠。錯走前村半里程。兀的是俺哥哥莊上。門開了。不須通報。俺哥哥正坐着。不免向前。哥哥拜揖。<span class="科">外</span>兄弟。你來了。<span class="科">末</span>哥哥。閉上了莊門。<span class="科">外</span>自從你去。日夜想念。<span class="科">出兒介</span>此兒是誰。</p>
        
        <p class="曲"><span class="牌">紅衲襖</span><span class="科">末</span>他公公是宰相宗。<span class="夾白"><span class="科">外</span>他娘。<span class="科">末</span></span>娘是王侯流派種。<span class="夾白"><span class="科">外</span>他父。<span class="科">末</span></span>父乃簪纓豪貴戚。一家兒做了虛飄飄水上蹤。覷着小兒童。似爺一般面容。他是報三百口冤家小主翁。</p>
        
        <p class="白"><span class="科">外</span>兄弟。此子幾時建生。<span class="科">末</span>是八月十五子時生。</p>
        
        <p class="曲"><span class="牌">前腔</span><span class="科">外</span>他生時年月冲。<span class="夾白"><span class="科">末</span>有關煞麼。<span class="科">外</span></span>反覆沈吟六害凶。<span class="夾白">八月十五子時太陰得令。他</span>未離娘懷先把爹爹送。纔離娘懷娘囚在冷宮。公公不見蹤。家私一旦空。他是敗國忘家小業種。</p>
        
        <p class="白">且問此子畢竟何人之子。<span class="科">末</span>此子乃恩主趙正卿之孫。駙馬之子。正是趙氏孤兒。<span class="科">外</span>且喜且喜。兄弟。你去了。我憂嫂嫂懷身卻如何。<span class="科">末</span>兄弟於前月已生下孩兒。<span class="科">外</span>賀喜賀喜。叫名甚麼。<span class="科">末</span>名喚驚哥。亦與此兒同月生的。<span class="科">外</span>驚哥。看來亦有關煞難養。<span class="科">末</span>哥哥不須閒講。<span class="科">外</span>兄弟。我且問你。公主冷宮生下孩兒。前朝後宰門。把守甚嚴。如何藏得出來。<span class="科">末</span>我不說。哥哥不知。其時公主產下得病。出榜召草澤醫人。兄弟扮為醫人入宮。藥箱內藏出來。到後宰門。正遇韓厥。搜出孤兒。欲拿程嬰去見屠賊。被程嬰道了幾句。那韓厥放出小弟和此兒。竟自刎而死。<span class="科">外</span>好俠烈丈夫。後來怎麼。<span class="科">末</span>如今屠賊出榜。五家一甲。只限三日。不見孤兒。把同年同月生下一國小兒盡皆要殺。兄弟孩兒也是死。此孤兒也是死。<span class="科">外</span>兄弟。你既看他公公父親之面。須要好生看養。你今抱此兒在此。怎麼。<span class="科">末</span>兄弟與哥哥忝為厚交。把此子安頓哥哥莊上。哥哥撫養成人。說與報冤之事。兄弟回去。把自己孩兒驚哥到屠賊處出首。代替孤兒。以報吾主之恩。<span class="科">外</span>兄弟。你曉得保孤死難麼。<span class="科">末</span>兄弟不曉。<span class="科">外</span>你今年幾十歲了。<span class="科">末</span>兄弟今年四十。<span class="科">外</span>卻又來。你要此子報冤。該得六十歲。我今年六十三。再加二十。得八十三歲。不死也潦倒龍鍾。說不得了。你既要報主之恩。你還把孤兒抱回家去。卻把你兒暗地送到我莊上。你去出首。說太平莊上有趙氏孤兒。那奸雄必定引軍來殺我和這兒。你養取孤兒。待他年長。說與報冤之事。那時節卻不是報主之恩。<span class="科">末</span>程嬰報主。理之當然。哥哥圖甚。<span class="科">外</span>圖名不圖利。有甚希罕。<span class="科">末</span>又一件。兄弟去報與屠賊。屠賊必來拿哥哥。倘或拷打不過。扯扳兄弟。此事如何。<span class="科">外</span>一言既出。豈肯改易。你去你去。</p>
        
        <p class="落詩"><span class="科">外</span>吾生六十有三年。<br /><span class="科">末</span>拚死今生不枉然。<br /><span class="科">合</span>異日孤兒生頭角。<br />殺取仇人冤報冤。</p>
        
        <h2 id=ch35 class="chapter"><span class="齣題">第三十五齣　偽報岸賈</span></h2>
        
        <p class="曲"><span class="牌">生姜芽</span><span class="科">淨上</span>昨日忒尀耐那韓厥。令他守着孤兒。底防奸細。怎想他心先變。放出孤兒吾不及知。有罪甘自犯。拔劍刎喪黃泉。</p>
        
        <p class="白">一着不到處。滿盤都是空。誰想韓厥放出孤兒。自刎而亡。我曾分付張百戶。限三日要孤兒出首。如今三日限滿了。如何回話。<span class="科">丑</span>稟爺。也有遠的有近的。<span class="科">淨</span>也罷。再限你幾個時辰。<span class="科">末上</span>出首孤兒。<span class="科">丑</span>稟爺。有人出首孤兒。<span class="科">淨</span>拿過來。叫做甚麼名字。<span class="科">末</span>小人叫名張鼎。<span class="科">淨</span>孤兒在那裡。<span class="科">末</span>小人箇早至城北五十里太平莊。見一老兒。手抱一子。見小人便走。小人趕着問道。老兒怎麼長。怎麼短。莫不是孤兒麼。那老兒把小人一頓打。以此出首。<span class="科">淨</span>那老兒姓甚名誰。<span class="科">末</span>其時訪問。那老兒姓公孫。名杵臼。<span class="科">淨</span>此行果有孤兒。你有官有賞。不見孤兒。你罪卻如何。<span class="科">末</span>小人甘死。</p>
        
        <p class="落詩"><span class="科">淨</span>拿住孤兒只一刀。<br /><span class="科">末</span>這回削草不留毛。<br /><span class="科">丑</span>好似皂鵰追紫燕。<br /><span class="科">淨</span>猶如猛虎啖羊羔。</p>
        
        <h2 id=ch36 class="chapter"><span class="齣題">第三十六齣　公孫赴義</span></h2>
        
        <p class="曲"><span class="牌">海棠春</span><span class="科">外上</span>每思世上英雄。少。不得身歸荒隴。</p>
        
        <p class="白">結交須勝己。似我不如無。兄弟程嬰一時許了他。他抱孩兒與我受死。今日屠賊必引兵來拿我。拚死一命。萬古留名。媽媽。抱孩兒出來。我看一看。孩兒。你父到屠賊處出首去了。命在須臾了。</p>
        
        <p class="曲"><span class="牌">駐雲飛</span>今日明朝。杵臼驚哥命怎逃。<span class="夾白">我今年六十三歲。我兒。</span>我死何足道。乍離娘懷抱。<span class="夾白">嗏。</span>都是五行招。為忠為孝。<span class="夾白">兒。</span>你向前行我也隨後到。<span class="夾白">死只一般。</span>生死一般只爭一個老共少。</p>
        
        <p class="白">媽媽。抱了進去。休驚了他。</p>
        
        <p class="曲"><span class="牌">前腔</span>休掩柴扉。只恐屠賊心下疑。只管叨叨絮。只恁閒嘔氣。<span class="夾白">呸。</span>與我合着鳥嘴。又不是我來尋你。<span class="夾白">媽媽。我死</span>埋我在伯夷首陽山根底。萬古留傳作話兒。<span class="科">丑領兵上</span></p>
        
        <p class="曲"><span class="牌">前腔</span><span class="科">外</span>休恁猖狂。密密層層是刀共鎗。四下無攔擋。唬得小鹿兒心頭撞。<span class="夾白">嗏。</span>撇番了土泥牆。休得鬭爭索強。好似長江後浪催前浪。都是一般狐群狗黨。</p>
        
        <p class="白"><span class="科">丑</span>老禽獸。<span class="科">外</span>小禽獸。我有甚罪犯。引兵來怎麼。<span class="科">丑</span>還說沒有罪。窩藏叛臣在家。<span class="科">外</span>𠳶<a epub:type="noteref" href="#ch36n1"><sup>註</sup></a>。你看莊門上甚麼字。<span class="科">丑</span>你也曾做官來。</p><aside epub:type="footnote" id="ch36n1"><p>「⿰口禿」</p></aside>
        
        <p class="曲"><span class="牌">前腔</span><span class="科">外</span>休得欺咱。俺不比尋常百姓家。曾伏侍君王駕。只為朝內多奸詐。<span class="夾白">嗏</span>不與你休干罷。又不曾販牛殺馬。<span class="夾白"><span class="科">丑</span>比販牛殺馬。罪還重些。<span class="科">外</span></span>若見屠賊指定名兒罵。<span class="夾白">我死到陰司。一殿二殿三殿四殿五殿。告</span>閻王不放他。</p>
        
        <p class="白"><span class="科">丑</span>屠爺有請。閻王注定三更死。定不留人到五更。<span class="科">同下</span></p>
        
        <p class="曲"><span class="牌">梁州序</span><span class="科">淨帶外上</span>皇朝撒扎兀誰不怕。<span class="夾白"><span class="科">淨</span>你怎麼不跪。<span class="科">外</span>我怎生跪你。<span class="科">淨</span>請聖旨過來。<span class="科">外跪介</span></span>跪只跪當今宮駕。把他一家殺盡。饒他有何不可。<span class="夾白"><span class="科">淨</span>他成人長大。那時報仇如何。<span class="科">外</span></span>既怕他成人長大。直恁冤仇何如休結下。<span class="科">打介外</span>任他麻鎚撒子也瑣上更添加。只恐將伊連累殺。不抵捱怕瞧破。</p>
        
        <p class="曲"><span class="牌">前腔</span><span class="科">淨</span>虎狼公吏。掤扒拷打。自覺氣力不加。替吾行權。莫不是就里拴科。官府事如同作耍。恨不得一鎚打死無回話。<span class="科">末</span>相公端的也是如何。好似一種黃連分兩下。卻教我怎結果。</p>
        
        <p class="曲"><span class="牌">前腔</span><span class="科">外</span>趙孤兒是伊家跚過。把惡頭踹來與我。叫一聲冤屈。有誰憐我。他是隱孤兒的窩主來到。<span class="科">末慌介外</span>把舌尖上話兒都吞下。<span class="科">末</span>潦倒公孫也險些露根芽。<span class="科">外</span>小膽程嬰慌怎麼。<span class="夾白">放了。有孤兒。</span>孤兒有。在吾家。<span class="科">殺兒介</span></p>
        
        <p class="曲"><span class="牌">前腔</span><span class="科">外</span>一劍下命掩黃沙。有一日還他千剮。鬼門關等待。報冤驚哥。若還是了。不枉了小唲唲。令人唾罵。異日相逢後。休想輕輕饒過他。</p>
        
        <p class="曲"><span class="牌">尾聲</span>杵臼驚哥擔消灑。大家做一場話靶。<span class="夾白">老夫死也勾了。</span>拽起枷稍向屠賊面上打。</p>
        
        <p class="白">不隨刀下死。情願觸枷亡。<span class="科">下淨</span>這老賊好狠。首告人請起。<span class="科">末</span>不敢。<span class="科">淨</span>你要官要賞。<span class="科">末</span>小人只是要救一國小兒性命。不願官賞。<span class="科">淨</span>極是好人。你年幾十歲了。<span class="科">末</span>小人四十歲。<span class="科">淨</span>我大你三歲。你可拜我為兄麼。<span class="科">末</span>小人豈敢。也沒這福。<span class="科">淨</span>你幹此大功。使我絕卻冤家之患。你是我恩人。我與你做結拜兄弟如何。<span class="科">末</span>相公不棄嫌。小人情願做個兄弟。<span class="科">淨</span>兄弟有子麼。<span class="科">末</span>近日生得一個小兒。<span class="科">淨</span>叫名甚麼。<span class="科">末</span>叫名驚哥。<span class="科">淨</span>為何叫作驚哥。<span class="科">末</span>為受許多虛驚。<span class="科">淨</span>兄弟。我沒孩兒。你肯過房與我麼。<span class="科">末</span>兄弟雖肯。恐夫人意下不悅。<span class="科">淨</span>我夫人甚是賢德。不妨事。</p>
        
        <p class="落詩"><span class="科">淨</span>殺卻孤兒絕禍胎。<br /><span class="科">末</span>這場冤事少人猜。<br /><span class="科">合</span>休言今日同結義。<br />五百年前已定來。</p>
        
        <h2 id=ch37 class="chapter"><span class="齣題">第三十七齣　山神點化</span></h2>
        
        <p class="曲"><span class="牌">戀芳春</span><span class="科">生上</span>勞落山間歲月。枉受了多少磨難。暗憶奢華快樂。萬愁千感。怎想恩情阻斷。<span class="科">丑</span>每歎息。都緣時乖運蹇。光陰轉。造物安排。使人得相見。</p>
        
        <p class="白"><span class="科">生</span>迅速光陰如過箭。<span class="科">丑</span>勞神困苦在山間。<span class="科">生</span>若得見吾公主面。尤如缺月再團圓。靈輒。我昔年在宮中受十分快樂。今日受此苦楚。如之奈何。<span class="科">丑</span>只得無奈。</p>
        
        <p class="曲"><span class="牌">梁州序</span><span class="科">生</span>憶昔從幼。生居宮苑。相子王孫為伴。融和天氣。紅紫遍滿名園。攜手同歌同唱。同飲同杯。兩兩同歡宴。怎知遭此行困山間。野草閒花作並蓮。何時見舊庭院。</p>
        
        <p class="曲"><span class="牌">前腔</span><span class="科">丑</span>山中冷淡。光陰如箭。是非榮辱不管。饑來就食。醉後草閣高眠。自覺炎威不入。蕩淡薰風。懶去揮紈扇。勝如仙洞府水晶宮。放下心腸免掛牽。興衰事總由天。</p>
        
        <p class="曲"><span class="牌">玩仙燈</span><span class="科">外</span>脫化變其形。來到此點化他們。</p>
        
        <p class="白">善哉善哉。自家非別。乃是本山土地是也。特來點化趙朔駙馬下山。假作客商為由。不免逕入。<span class="科">生</span>靈輒。何人在外面。出去看來。<span class="科">丑見</span>到此何幹。<span class="科">外</span>天色已晚。投宿一宵。<span class="科">丑</span>我這裡小房窄狹。安歇不得。<span class="科">外</span>隻身一幅之地便勾了。<span class="科">生</span>是誰。<span class="科">丑</span>投宿的。<span class="科">生</span>請進相見。不知客長何處來。<span class="科">外</span>城中來。<span class="科">生</span>城中有甚新聞。<span class="科">外</span>沒有什麼新聞。晉靈公崩。晉景公登位。朝綱正道了。<span class="科">生</span>公主在冷宮麼。<span class="科">外</span>不在冷宮了。<span class="科">生</span>在何處。<span class="科">外</span>在陰陵看守先君墳墓。<span class="科">生</span>岸賈老賊尤自弄權。<span class="科">外</span>岸賈老了。無人怕他。只怕兒子屠程。<span class="科">生</span>屠程是程嬰之子麼。<span class="科">外</span>沒相干。乃是趙朔之子。<span class="科">生</span>靈輒。那客長好古怪。再問還有甚新聞。<span class="科">外</span>沒有新聞。前面有人來了。<span class="科">生回頭介外</span>三醉岳陽人不識。朗吟飛過洞庭湖。<span class="科">下生</span>不見客長。只遺兩頂道巾。我曉得了。見我在山日久。分明是神明點化我二人下山。<span class="科">丑</span>駙馬寧可信其有。不可信其無。來日靈輒和駙馬扮作雲遊道人。下山去探公主消息。天若見憐。再得相逢。也未可知。<span class="科">生</span>此行你不要叫我駙馬。只叫師徒之稱。<span class="科">丑</span>師父請了。</p>
        
        <p class="落詩">改換衣裝扮道人。<br />遠探公主信和音。<br />萬事勸人休碌碌。<br />舉頭三尺有神明。</p>
        
        <h2 id=ch38 class="chapter"><span class="齣題">第三十八齣　孤兒耀武</span></h2>
        
        <p class="白"><span class="科">末上</span>蜘蛛結網最貪求。蝙蝠傷人為子仇。試看兩般奇異物。冤冤相報幾時休。程嬰為何說這話。只因兩相爭強。走了相公駙馬。禁了公主。殺了公孫杵臼和驚哥。屠賊反結我為兄弟。招孤兒為子。時光甚疾。又不覺過了一十八年。如今孤兒長成。文武雙全。有朝一日。惡緣相會。把這冤枉事說與他不遲。今日見說楚國有一奉使來我晉國。奉使喚做養由基。在教場中論武藝。誇能百步穿楊之箭。被孩兒屠程。一鎗搠下馬來。想屠賊不知。不免步過畫堂。問過消息。多少是好。</p>
        
        <p class="曲"><span class="牌">賀聖朝</span><span class="科">淨</span>我們六十有三年。孩兒贏了養由基。咱喜歡。</p>
        
        <p class="白">今日好快活好灑落。<span class="科">末</span>為甚的快樂。<span class="科">淨</span>今日楚國有一奉使。喚做養由基。來進奉。浪說百步穿楊之箭。被我孩兒一鎗搠下地來。<span class="科">末</span>孩兒來了。</p>
        
        <p class="曲"><span class="牌">燕歸梁</span><span class="科">小生</span>今日小將逞強梁。和他論一場。堂前料應不知道。拂着衣袂見我爹娘。</p>
        
        <p class="白">二位爹爹拜揖。<span class="科">淨</span>我兒。把養由基事。試說一遍。</p>
        
        <p class="曲"><span class="牌">二犯沽美酒</span><span class="科">小生</span>養由基惹禍殃。惹禍殃。來進貢。到吾邦。他賣弄百步穿楊。自逞強。使屠程燥莽燥莽。攀弓箭搭上絲韁。連射去三矢齊響。那將軍也不廝放。<span class="夾白">我呵。</span>好一似天王射着太陽。<span class="夾白">呀。</span>那養由基被屠程一鎗。落番在教場之上。</p>
        
        <p class="曲"><span class="牌">急板令</span><span class="科">淨</span>這幾日不見我兒。畫堂中詢問仔細。忽然見你來的。說道我兒今日煞似強會。聞得交人暗生歡喜。不日裡諸國聞知。羞殺了養由基。</p>
        
        <p class="白"><span class="科">丑</span>會傳天外信。善達世間書。奉諸王公子將令。差來請二位老爺。為贏了養由基。來日就北邙山下出獵。做慶喜筵席。一則重陽佳節。二則與小將軍賀喜。交來日早出郊去。<span class="科">淨</span>兄弟。明日引數隻獵犬。三人同北邙山去。多少是好。</p>
        
        <p class="落詩"><span class="科">丑</span>文武官僚五百員。<br /><span class="科">淨</span>與兒慶賞設華筵。<br /><span class="科">小生</span>時値香橙螃蟹月。<br /><span class="科">末</span>景當新酒菊花天。</p>
        
        <h2 id=ch39 class="chapter"><span class="齣題">第三十九齣　杵臼出現</span></h2>
        
        <p class="曲"><span class="牌">水底魚</span><span class="科">末上</span>暗想年時。兩相爭是非。光陰如箭。趙孤兒已長成。公主和駙馬不知在那裡。這一家冤事。在吾心下裡。</p>
        
        <p class="曲"><span class="牌">前腔</span><span class="科">小生</span>劍甲旌旗。馬前如錦綺。引幾隻獵犬。到北邙山遊玩時。蹀跡馬蹄不加鞭一似飛。諸王公子。儘今朝遊戲歸。</p>
        
        <p class="曲"><span class="牌">前腔</span><span class="科">淨</span>持箭拈弓。腕中無氣力。後生可畏。跨馬卻如飛。我兒雖強也須等片時。我非無氣力。恨馬只有兩雙蹄。<span class="夾白">此是那裡。<span class="科">末</span>太平莊。<span class="科">淨</span>有鬼。有鬼。<span class="科">末</span>左右扶太</span></p>
        
        <p class="白">老爺先去。<span class="科">淨下小生</span>爹爹怎麼見鬼。<span class="科">末</span>孩兒你不知道。他十八年前在此做了些不公之事。今日到此。眼花撩亂。心疑生惡異。你自去赴宴。不要管閒事。<span class="科">小生</span>迅砲一齊鳴。三軍不暫停。一心忙似箭。介馬疾如星。<span class="科">下末</span>善有善報。惡有惡報。若還不報。時辰未到。屠賊。想你惡貫滿盈。眼見虛花。方纔見的公孫杵臼。小廝就是我的孩兒驚哥。冤冤不散。在此討命。<span class="科">下</span></p>
        
        <h2 id=ch40 class="chapter"><span class="齣題">第四十齣　陰陵相會</span></h2>
        
        <p class="曲"><span class="牌">窣地錦襠</span><span class="科">丑上</span>駙馬快行休遲滯。兀的旌旗一似飛。料應只奔我和伊。俏沒個人家怎躲避。</p>
        
        <p class="曲"><span class="牌">前腔</span><span class="科">生</span>前頭鳳旄排鱗鱗。兀是襄王古墓墳。回頭軍馬亂縱橫。那裡權時好隱身。</p>
        
        <p class="曲"><span class="牌">雙勸酒</span><span class="科">小生引軍上</span>鶻打兔兒。不知音耗。前面兩人。拿得分曉。趕捉怕他奔走逃。拿來定不相饒。</p>
        
        <p class="白"><span class="科">小校稟介</span>方纔二犬二鶻。打得兩個兔兒。大的走了。小的到被兩個道人拿了。<span class="科">小生</span>拿過來。你這道人怎麼拿我兔兒。</p>
        
        <p class="曲"><span class="牌">雙鸂鶒</span><span class="科">生</span>望將軍聽哀告。我兩個雲遊道。不曾有甚觸犯了。望將軍休焦燥。<span class="科">小生</span>我兔兒是伊家藏了。這罪犯非輕小。打這無知道。料應你心不好。</p>
        
        <p class="曲"><span class="牌">前腔</span><span class="科">丑</span>這痛苦教人怎熬。惟有皇天可表。俺們若委的真拿了。甘受你掤扒弔拷。擒住住牢扯住牢。<span class="夾白">苦</span>怎得個人來勸好。</p>
        
        <p class="白"><span class="科">末</span>自不整衣毛。何須夜夜嚎。屠程。你不赴宴還在此。<span class="科">小生</span>告爹爹。孩兒一犬二鶻。打得兩個兔兒。大的走了。一個小的。被這兩個道人拿了。孩兒正問他。<span class="科">末</span>孩兒。他是個出家人。要他何幹。左右去問。果拿得還了罷。孩兒。你放了他。我說個比方你聽。<span class="科">小生</span>爹爹嚴命。孩兒拱聽。<span class="科">末</span>昔年有個強弱二人爭強。將一犬逐着弱的。弱的走了。那強的欲殺那弱的。幸仗一人負走了。那強的又要殺弱的。弱的之子。又得一義士替死。救其子性命。其子不死。今日你把犬逐着兔兒。小的想必是這一個大的之子。這兩個到像昔年強弱二人。如今你赴席去罷。<span class="科">小生</span>孩兒便去。情到不堪回首處。一齊分付與東風。<span class="科">下生</span>靈輒。我教你快走。如今喫了虧了。<span class="科">丑</span>喫虧不要說。那人好是程嬰。<span class="科">生</span>你又來。程嬰那得在此。<span class="科">丑</span>待我叫一聲。<span class="科">生</span>不要叫他。非是好人。就是程嬰。也不要見他了。</p>
        
        <p class="曲"><span class="牌">川撥棹</span><span class="科">丑</span>我這裡叫程嬰。他那裡故阻佯羞不側聲。你害了孤兒。你害了孤兒。自取身榮。到今日見恁。好交人怨着恁。</p>
        
        <p class="曲"><span class="牌">哭相思</span><span class="科">合</span>那日桑間相會。誰知此地相逢。</p>
        
        <p class="白"><span class="科">末</span>靈輒哥。為何到此。恩主如今在那裡。<span class="科">丑</span>你好欺心。誰是你恩主。<span class="科">末</span>駙馬是恩主。<span class="科">丑</span>駙馬不是你恩主。屠岸賈是你恩主。<span class="科">末</span>你不知其中緣故。待我見駙馬。自有分曉。<span class="科">丑</span>待我稟。<span class="科">生</span>果然是程嬰。不要見他了。<span class="科">末</span>駙馬爺。程嬰叩頭。<span class="科">生</span>程嬰。你忘恩負義賊。我有甚虧負你。把我孩兒在太平莊公孫杵臼處出首。與屠賊殺了。將自己孩兒。在他處享榮華受富貴。恨不得把你烏珠剜出來。今日來見我怎麼。<span class="科">末</span>駙馬爺。你莫責傾杯啞婦。休鞭為主耕牛。我有萬千愁恨在心頭。今日對伊分剖。只為你全家遭戮。空交我兩淚盈眸。恩東若要報冤仇。須仗取兔兒將軍之手。那太平莊殺的是我孩兒驚哥。適纔取兔兒的乃是恩主之子。趙氏孤兒。<span class="科">生</span>好苦也。原來錯埋怨你了。</p>
        
        <p class="曲"><span class="牌">憶多嬌</span>聽汝說。心哽咽。人生聚散如電掣。一十八年成永訣。一旦相逢。一旦相逢。兩兩盈盈淚血。</p>
        
        <p class="曲"><span class="牌">前腔</span><span class="科">末</span>聽訴說。休淚撇。孤兒暗藏出禁闕。深感將軍名韓厥。放出孤兒。放出孤兒。此恩何時報得。</p>
        
        <p class="白"><span class="科">生</span>我如今要見公主。怎麼得見。<span class="科">末</span>要見不難。如今不在冷宮。公主與春來在陰陵守先君墳墓。況小人與屠賊結為兄弟。一宅分為兩院。我家做事。他家不知。這陰陵軍士。都伏小人管。指引駙馬相見娘娘也不難。<span class="科">生</span>倘屠賊知道。<span class="科">末</span>都在小人身上。<span class="科">行介末</span>分付把守陰陵軍士。<span class="科">內應介末</span>屠爺傳示。要修理四面牆圍。<span class="科">內應介末</span>府中鄉親。要見娘娘。閒人都退。<span class="科">內應介生叫介</span></p>
        
        <p class="曲"><span class="牌">青玉案</span><span class="科">旦</span>陰陵鎮日多煩惱。多煩惱。兒夫斷音耗。今朝聽得鵲聲噪。未審何人囉唣。</p>
        
        <p class="白">疾風暴雨。不過寡婦之門。此乃晉襄公之陰陵。妾乃晉靈公之嫡女。當今晉侯之妹。汝何人不知進退。擅擊宮門。把門軍人。怎不止喝。<span class="科">生</span>趙朔一十八年相別。今日方來拜見。<span class="科">旦</span>誰人不知我丈夫叫名趙朔居方。故來調弄。<span class="科">生</span>我當日在宮中。感得周堅替死。公主五個月身孕。生下女兒。冤枉休提。生下男兒。暗取名趙氏孤兒。着程嬰扮草澤醫人入宮。藏出孤兒。撫養成人。說與報冤一事。言猶在耳。<span class="科">旦</span>這言語卻真的了。且開門。<span class="科">相見介</span></p>
        
        <p class="曲"><span class="牌">臨江仙</span><span class="科">合</span>自別伊家常念想。分飛去二十餘年。今朝相會謝蒼天。萬般哀苦事。今日對伊言。</p>
        
        <p class="白"><span class="科">旦</span>駙馬。你一向在那裡安身。<span class="科">生</span>我爹爹幸翳桑靈輒負歸家去。後來知道一家三百口被屠賊殺了。哽咽而亡。多謝靈輒殯葬。<span class="科">旦悲介生</span>我又在靈輒家一十八載。虧他看管。說不盡許多苦楚。<span class="科">旦</span>如今靈輒在那裡。<span class="科">生</span>在外面。<span class="科">旦</span>多謝靈輒。叫他見我。<span class="科">丑</span>公主娘娘。靈輒叩頭。<span class="科">旦</span>你是恩人。公公虧了你殯葬。駙馬生受你家。無恩可報。起來。<span class="科">丑</span>娘娘。程嬰要見。<span class="科">旦</span>程嬰是忘恩負義的賊。我恨不得剜出他烏珠。還見我怎麼。<span class="科">生</span>也非程嬰之過。待他相見。自有分曉。<span class="科">見介旦</span>𠳶<a epub:type="noteref" href="#ch40n1"><sup>註</sup></a>。程嬰。你這老禽獸。我家有甚虧負你。把我孩兒出首。將自己之子。過繼與他。還要見我怎麼。<span class="科">末</span>娘娘息怒。<span class="科">生</span>公主且聽他說。<span class="科">末</span>公主娘娘息怒。消停聽咨啟。自從兩相爭鬭。屠賊倚勢相欺。縱盜奸計。遣神獒逐趕奔馳。公主與駙馬宮中分別。不知駙馬去向因依。投奔公孫杵臼五個月日。娘娘分娩將期。小人不敢有違駙馬。扮作草澤良醫。入宮見娘娘。受多少驚恐。娘娘那時分付。孤兒哭哭啼啼。來到後宰門。遇韓厥把守。被他搜出孤兒。被我道了幾句。那將軍自刎。放出孤兒。那屠賊知道。五家一甲。限三日待首孤兒。小人心驚膽戰。怎禁魄散魂飛。把自己孩兒驚哥。寄在太平莊上。將來代替孤兒。小人反到屠賊處出首。說公孫杵臼窩藏趙氏孤兒。屠賊引兵圍住。拿下公孫杵臼與我孩兒殺了。傍人無不下淚傷悲。那屠賊道我為人忠直。反招孤兒為子。養着冤家。今年一十八歲。能文能武。誰想今朝偶輳。天教他出獵打圍。如今不說待何時。太平莊出首的是我孩兒驚哥。方纔取兔的是你孩兒。</p><aside epub:type="footnote" id="ch40n1"><p>「⿰口禿」</p></aside>
        
        <p class="曲"><span class="牌">大環着</span><span class="科">生旦</span>聽伊家言。卻苦了程嬰。說起當初分散元因。<span class="科">末</span>當時駙馬使令。<span class="科">生旦</span>感你不忘恩義。謝伊家恩深義深。結草銜環報伊不盡。<span class="科">合</span>今日裡恩報恩。怎想道相逢到此前定。</p>
        
        <p class="曲"><span class="牌">前腔</span><span class="科">末</span>公主分娩。扮作醫人。暗藏孤兒出離宮門。韓厥為他自刎。累及公孫杵臼遭刑。那奸雄信吾是好人。反把孤兒與我結義相親。</p>
        
        <p class="曲"><span class="牌">越恁好</span><span class="科">合</span>父親身喪。父親身喪。我家不見影。伊東我西十八載斷音信。如今謝得伊兩人重回帝京。若還報得冤和恨。雙雙老景諧鴛枕。</p>
        
        <p class="曲"><span class="牌">前腔</span>晚些人靜。晚些人靜。駙馬就此行。今宵父子先廝見再完成。從頭那時說事因。恩須報恩。冤家定不饒過恁。</p>
        
        <p class="曲"><span class="牌">尾聲</span>當初只道無忠信。誰想今朝恩報恩。得報冤仇只靠恁。</p>
        
        <p class="白"><span class="科">生旦</span>程嬰。我要見孩兒。怎生得見。<span class="科">末</span>駙馬宮主靈輒。今晚驀地都到程嬰家裡來。<span class="科">生</span>使不得。只恐屠賊先知了。卻不好。<span class="科">末</span>屠賊雖與程嬰共居。屠賊之宅。潭潭深處。一宅分為兩院。駙馬不須憂慮。我將一十八年之事。編成一手卷。待我說與小恩主知道。就可相見。</p>
        
        <p class="落詩"><span class="科">生</span>夫妻子母謝神天。<br /><span class="科">旦</span>天若憐冤必報冤。<br /><span class="科">丑</span>兩片菱花重相會。<br /><span class="科">末</span>一輪明月再團圓。</p>
        
        <h2 id=ch41 class="chapter"><span class="齣題">第四十一齣　報復團圓</span></h2>
        
        <p class="白"><span class="科">末上</span>造惡欺君妄自尊。殺人害命實傷心。此事若還無報應。鬍臉閻王木偶人。昨日屠岸賈與屠程出郊打獵。到十五里太平莊。忽然眼見虛花。口稱有鬼。先自回來。吾到陰陵。天差遇見駙馬公主靈輒。我把殺驚哥救孤兒的事。從頭說與一遍。夫妻團圓。三人俱潛到我家。吾思屠賊祿盡。勢敗無權。今日不說與屠程得知。更待何時。我如今把兩相爭強。一十八年的事。畫成一軸圖畫。不免點起畫燭。在小閣兒上少坐片時。待屠程出來。從頭一一說與他知。先教父子團圓。次殺屠賊報此冤。<span class="科">小生</span>踏盡天涯路。平生不信邪。為人豈怕鬼。怕鬼是心疑。那壁廂爹爹日昨口稱有鬼。不知為何。不免到這壁廂爹爹處問明。爹爹拜揖。<span class="科">末</span>你那裡來。<span class="科">小生</span>如今在那壁廂爹爹處來。<span class="科">末</span>我問你那裡是親的。那裡是義的。<span class="科">小生</span>那邊是義父。這邊是屠程親父。<span class="科">末</span>你也是個不成器的。為人怎麼有許多父母。</p>
        
        <p class="曲"><span class="牌">北村里迓歌</span><span class="科">小生</span>俺爹爹為何為何眉皺。莫不是與娘與娘爭鬭。他那裡一聲聲罵着。罵着誰是負心禽獸。他那裡長吁氣拭着淚點着頭。莫不是老人家近日來殢酒。</p>
        
        <p class="曲"><span class="牌">上馬嬌</span>既然殢酒也不煞恁憂。俺欲將撲天關手段解他愁。<span class="夾白">罷罷。</span>又道屠程開大口。</p>
        
        <p class="白"><span class="科">末</span>三六年間問是非。此情不與外人知。伊心不曉吾心事。仔細端詳仔細推。<span class="科">下小生</span>適纔爹爹為何掛起畫圖。待我看一看。這是甚麼故事。</p>
        
        <p class="曲"><span class="牌">元和令</span>這幾個燈下遊。這婆娘將衣袂扭。這一個臥在桑林下。那兩個多應是公與侯。這一個貌皺搜。這兩個燒香燒香稽首。</p>
        
        <p class="曲"><span class="牌">柳葉兒</span>穿紅的引惡犬在街上吼。穿紫的得一個背了走。<span class="夾白">呀。</span>想一家怎有。這將軍自刎自刎其首。這老子莊上遭枷扭。這一個埋屍首。這婆娘淚交流。也不知有甚冤仇。</p>
        
        <p class="白"><span class="科">末</span>要知心腹事。但聽口中言。屠程你看畫。曉得其中之事麼。<span class="科">小生</span>孩兒頗知。<span class="科">末</span>那一個卻是。那一個卻不是。<span class="科">小生</span>孩兒看起來。那穿紅的卻不是。穿白的卻是。<span class="科">末</span>我說你也曉得穿紅的卻不是。那一個強。那一個弱。<span class="科">小生</span>穿白的強。穿紫的弱。<span class="科">末</span>你如今敢替那穿紫穿白的。殺那穿紅的麼。<span class="科">小生</span>爹爹說與孩兒明白。就去殺那穿紅的。<span class="科">末</span>既如此。你坐着。我站着。說與你知道。<span class="科">小生</span>爹爹到站着。孩兒到坐着。傍觀不雅。<span class="科">末</span>你不坐。我不說。當初那畫工說。若要此畫講明。須要公子坐了。方纔好說。<span class="科">小生</span>孩兒告坐了。<span class="科">末</span>景遇元宵。花燈滿市。<span class="科">小生</span>那戴鳳冠與穿着白的是誰。</p>
        
        <p class="曲"><span class="牌">啄木兒</span><span class="科">末</span>這是趙駙馬和公主。<span class="夾白">此樓喚名望春樓。</span>為結綵觀燈樂盛時。<span class="夾白">那醉漢名喚周堅。</span>賒酒飲潛奔天街。<span class="夾白">這個婆子。</span>索酒價扭告樓底。<span class="夾白">那醉漢與那穿白的呵。</span>儀容動止渾無二。待還酒價留他住。<span class="夾白">那穿紫的乃是穿白的父親。正是當朝丞相。這個地名喚做翳桑。</span>為勸課農民到此處。</p>
        
        <p class="白">這個餓夫呵。</p>
        
        <p class="曲"><span class="牌">前腔</span>名靈輒病又饑。賜飯還留半不食。待攜歸奉養慈親。因孝義贈他銀米。那穿紅的與穿紫的生嫉計。<span class="夾白">為因趙老丞相勸農不曾同他去呵。</span>遣人行刺三更裡。<span class="夾白">那刺客喚名鉏麑。聞得趙老丞相言詞忠義呵。</span>他不忍行兇反自觸槐死。</p>
        
        <p class="白">那穿紅的因謀不果。又生一計。他家有一犬。名曰神獒。諸物不喫。止喫羊肉的。分付心腹之人。縛一草人。扮作趙老丞相模樣。</p>
        
        <p class="曲"><span class="牌">前腔</span>冠緇弁掛紫衣。與丞相儀容克肖的。設計兒腹匿羊羔。使惡犬終朝食之。他讒言奏主滅天理。<span class="夾白">故稱外邦進一犬。名曰神獒。能識忠佞。兩班文武止有趙老丞相穿紫。其時放出犬來呵。</span>果然犬見來撲取。把個護國忠臣無計施。</p>
        
        <p class="白">當時虧了直殿將軍提彌明呵。</p>
        
        <p class="曲"><span class="牌">前腔</span>真烈士義氣舒。他怒執金瓜將犬擊死。<span class="夾白">那丞相呵。</span>出朝門忽遇靈輒。得他人背負前去。<span class="夾白">那穿紅的知道走了趙老丞相呵。</span>奏君又欲傷其子。<span class="夾白">這穿白的其時呵。</span>幸周堅拚死能相替。這三百口冤仇有誰報取。</p>
        
        <p class="曲"><span class="牌">黃鶯兒</span>公主痛分離。在冷宮中產下兒。<span class="夾白">那穿藍的呵。</span>喬妝草澤入宮去。<span class="夾白">將那趙氏孤兒呵。</span>藏出禁闈。<span class="夾白">後宰門有韓厥把守。</span>被他搜出。<span class="夾白">穿藍的自分必死。</span>返觸他幾句傷心語。好傷悲。將軍義勇。自刎放孤兒。</p>
        
        <p class="曲"><span class="牌">前腔</span>出榜限三日。<span class="夾白">若出首孤兒則止。假如無出首呵。</span>把同年兒盡誅。<span class="夾白">那穿藍的無計可施。只得把親生孩兒驚哥呵。</span>俏然送到公孫處。<span class="夾白">那穿藍的逕到穿紅的府中出首。說城北十五里太平莊公孫杵臼。窩藏趙氏孤兒。那穿紅的呵。</span>領兵四圍。<span class="夾白">拿了公孫杵臼和那驚哥呵。</span>一時殺取。<span class="夾白">那穿紅的錯認穿藍的是個好人。</span>欣然結拜為兄弟。把孤兒。螟蛉為子。冤恨有誰知。</p>
        
        <p class="曲"><span class="牌">簇御林</span><span class="科">小生</span>聽言語。自三思。舉一隅當三返之。看來愁容蹙迫無些喜。說明白我與彼爭些氣。<span class="夾白"><span class="科">末哭介</span>可憐可憐。<span class="科">小生</span>爹爹。</span>你免傷悲。從頭至尾。說與恁兒知。</p>
        
        <p class="曲"><span class="牌">前腔</span><span class="科">末</span>將言發。又三思。說將來卻甚易。只怕受恩深處冤難洗。<span class="夾白">天那。</span>枉教人墮下千行淚。話難提。<span class="夾白"><span class="科">小生</span>我的親爹。你有話就說。<span class="科">末</span>我不是親爹。那穿白的是你父親。戴冠的是你母親。穿紫的是你公公。穿紅的就是屠岸賈。</span>那穿藍的是我。<span class="夾白"><span class="科">小生</span>那趙孤兒是誰。<span class="科">末</span></span>你就是趙孤兒。</p>
        
        <p class="白"><span class="科">小生</span>呀。十八年枉叫讒賊為父。好氣殺我也。<span class="科">倒介末</span>駙馬公主快出來。救取孤兒甦醒。</p>
        
        <p class="曲"><span class="牌">荷葉鋪水面</span><span class="科">生旦占上</span>不甦醒怎奈何。屠賊那曾發付我。三百口冤家盡靠着兒一個。你如今有失教我怎生結果。傷痛怎不教人恨殺屠岸賈。</p>
        
        <p class="曲"><span class="牌">前腔</span><span class="科">小生起介</span>尋思起那匹夫。一十八年枉叫你為父母。把我一家蕩絕無門路。<span class="夾白">老恩人。我</span>爹娘知道有也無。教我苦無伸訴。</p>
        
        <p class="白"><span class="科">見介</span>我的爹娘。</p>
        
        <p class="曲"><span class="牌">駐馬聽</span>年少愚癡。得罪逆天我是不肖兒。使人氣冲牛斗。怒決江河。便死待何如。管教屠賊受分屍。閻王注定已無辭。<span class="夾白">老恩人。</span>你休漏深機。須防人有隔牆耳。</p>
        
        <p class="曲"><span class="牌">前腔</span><span class="科">生旦</span>少長深閨。誰識人間是與非。把我陰陵囚禁。酷暑嚴冬。罕見天日。今朝得見我孩兒。天交夫婦重相會。觸景傷悲。思量展轉偷彈珠淚。</p>
        
        <p class="曲"><span class="牌">前腔</span><span class="科">末</span>住哭停悲。聽我從頭說仔細。疾忙開宴。請他夫妻。到此相會。待吾設個小機兒。管教中俺牢籠計。<span class="夾白">那日呵。</span>四下裡把兵圍。除非插翅難飛去。</p>
        
        <p class="白"><span class="科">生</span>孩兒。我一家三百口被屠賊立盡。今仗兒報冤。你心下如何。<span class="科">小生</span>待孩兒奏過朝廷。<span class="科">生</span>還與老恩人商議。<span class="科">小生</span>老恩人有何妙計。<span class="科">末</span>來日就此設席。只說有一鄉親在此。請他夫妻。席間下手。<span class="科">小生</span>倘被他知覺。不要走了。<span class="科">末</span>一十八年尚不泄漏。何愁一時。<span class="科">小生</span>叫小校。<span class="科">眾應介小生</span>快點五百名軍士。圍了自家府第。<span class="科">末</span>去請大老爺和夫人出來陪鄉親。</p>
        
        <p class="曲"><span class="牌">鮑老催</span><span class="科">淨</span>前日我孩兒和兄弟。出郊巡歷去打圍。</p>
        
        <p class="白"><span class="科">見介</span>兄弟請我出來。有何話說。<span class="科">末</span>兄弟有兩個鄉親在此。請哥哥嫂嫂。<span class="科">淨</span>既有鄉親。請相見。<span class="科">末</span>今日是我。明日是大哥。<span class="科">淨生見介淨</span>好無禮。我且下禮。他不回禮。<span class="科">末</span>他是鄉里人。不曉禮數。<span class="科">小生喚</span>小校。刀要出鞘。弓要上絃。<span class="科">喝介</span>屠賊。認得上面的是誰。<span class="科">淨</span>好古怪。<span class="科">生</span>我是誰。<span class="科">淨</span>好似駙馬居方。<span class="科">小生</span>可知道。挷了。<span class="科">眾挷淨介</span>岸賈氣凌雲。威權殺大臣。殺伊三百口。就死也甘心。<span class="科">下小生</span>小校傳令。把屠賊一家老幼都殺了。<span class="科">末</span>他夫人最賢。累累諫勸不從。非干他事。可饒他死。<span class="科">小生</span>老恩人。屠夫人他豈不知。<span class="科">末</span>累累相勸。不肯聽從。<span class="科">小生</span>既是老恩人討饒。發在漿糨房去罷。冤仇已報。酒過來。此杯酒先送那一位恩人。<span class="科">生</span>先到靈輒。後到程嬰。</p>
        
        <p class="曲"><span class="牌">園林好</span><span class="科">小生</span>斟一杯香醪薀美。我公公若非是伊。怎脫得奸雄謀計。吾父親困山居。不是你怎相會。</p>
        
        <p class="曲"><span class="牌">前腔</span><span class="科">小生</span>趙孤兒為人在世。這恩德將何報伊。害了公孫杵臼。又帶累你孩兒。</p>
        
        <p class="曲"><span class="牌">川撥棹</span><span class="科">小生</span>娘歡喜。飲一杯。休怨憶。娘在冷宮中悲慼。娘在冷宮中悲慼。父在山中怨憶。恨奸臣沒道理。管教他為粉碎。</p>
        
        <p class="白"><span class="科">生</span>孩兒。你為何曉得此事。</p>
        
        <p class="曲"><span class="牌">大環着</span><span class="科">小生</span>因孩兒觀畫。因孩兒觀畫。問及恩人。說起當初分散元因。提起交人怒憎。殺害我一家老幼遭刑。恨奸臣直恁誑君。萬剮凌遲報也不盡。今日裡恩報恩。怎想道相逢到此前定。</p>
        
        <p class="曲"><span class="牌">越恁好</span><span class="科">合</span>事皆前定。事皆前定。冤冤相報尋。一還一報。遭誅戮怎逃命。如今謝得伊兩人。重回帝京。冤家怎生饒過恁。</p>
        
        <p class="落詩">晉侯殿下伸冤枉。<br />十字街頭辨是非。<br />好手之中逞好手。<br />喫拳須記打拳時。</p>
    </body> 
</html>
<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/玉合記</title>
        <meta name="author" content="明　梅鼎祚　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">玉合記</span></h1>

        <p class="作者">明　梅鼎祚　著</p>
        
        <h2 id=ch1 class="chapter"><span class="齣題">第一齣　標目</span></h2>

        <p class="曲"><span class="牌">玉樓春</span><span class="科">末上</span>畫堂春色濃於酒。花插盈頭杯到手。百年三萬六千場。人世難逢開笑口。　　青天高朗閒搔首。眼底英雄誰更有。試歌垂柳覓章臺。昔日青青今在否。</p>
        
        <p class="曲"><span class="牌">滿庭芳</span>才子韓翃。名姬柳氏。多情打得成雙。參軍出塞。鼙鼓起漁陽。暫向禪林寄跡。遭番將強逼專房。還朝後。香車綺陌。邂逅各沾裳。　　雄威看許俊。立時飛馬。奪取孤凰。把當年玉合。再整新裝。為問王孫侍女。重相會下界仙鄉。章臺詠。風流節俠。千古播詞場。</p>
        
        <p class="落詩">李王孫仙遊濁世。<br />許中丞義合良緣。<br />柳夫人章臺名擅。<br />韓君平禁苑詩傳。</p>
        
        <h2 id=ch2 class="chapter"><span class="齣題">第二齣　贈處</span></h2>
        
        <p class="曲"><span class="牌">遶池遊</span><span class="科">生韓君平唐巾服上</span>雲和日燦。着眼春濃淡。展青旛玉田初暖。嬌鳥華林。雜英芳甸。儘行吟風流少年。</p>
        
        <p class="白"><span class="科">韓詩</span>時輩已爭先。書躭守太玄。絳紗儒客帳。丹訣羽人篇。魏闕心猶戀。周才道豈捐。一丘自無逸。三府會招賢。小生姓韓。名翃。字君平。本貫鄧州南陽人也。棨戟門牆。何止朱輪十乘。詩書戶牖。真看縹帙千函。自家穆穆天成。軒軒霞舉。幼叨文筆。抉二酉之珍藏。長學陰符。占六庚之害氣。一向來風花寄勝。婚宦無心。即今天寶十載。正陸機入洛之年。應賈誼對廷之薦。暫違鄉國。留寓帝京。季布名高。楚人重百金之諾。君卿舌在。漢世食五侯之鯖。這長安城中。有個李王孫。散財結客。置驛邀賓。與小生契合雲霞。遊同山澤。屢遷幸舍。不勞彈鋏馮驩。信美他鄉。頗似登樓王粲。只他卻不肯道出名來。也曾聞希知則貴。多管是有托而逃。目下二月中旬。春和景麗。殘梅灑雪。細柳餐風。好約李王孫攜他家樂。郊外一遊。正是紅箋色奪風流座。白紵詞傾翰墨場。道猶未了。王孫早到。<span class="科">小生李王孫上</span></p>
        
        <p class="曲"><span class="牌">前腔</span>年光瞥換。草色青袍亂。問春在幾家庭院。<span class="科">生接合介</span>遊鑣早辦。好趁韶華半。願歲歲花前相見。</p>
        
        <p class="白"><span class="科">見禮介生</span>年光遍原隰。<span class="科">小生</span>春色滿汀洲。<span class="科">生</span>飛軒結良駟。<span class="科">小生</span>寶劍擁輕裘。韓兄。花朝在邇。緹琯漸和。願整遊驂。一開吟興。<span class="科">生</span>小生正有此心。至期敬當如約。李兄。君才如干將鏌鎁。陸則破駟。水則殲蛟。能忘一割之司。久作雙函之秘。</p>
        
        <p class="曲"><span class="牌">黃鶯兒</span>三尺字龍泉。影含星。氣燭天。芙蓉溢水精光變。<span class="夾白">這時節那貴妃專寵。祿山擅兵。眼見得天下將亂也。</span>妖狐在前。長蛇在邊。五都名價君當獻。<span class="科">合</span>問蒼天。學成文武。遇主是何年。</p>
        
        <p class="白"><span class="科">小生</span>韓兄。你雄譚非馬。禪世雕龍。以君之才。有如圭璧。須薦明堂清廟。可終懷寶迷邦。</p>
        
        <p class="曲"><span class="牌">前腔</span>雙璧產荊山。望如虹。氣吐煙。悠悠抱璞空流怨。<span class="夾白">你看朝廷之上呵。</span>璠璵在軒。瓊琚在懸。連城重價君當獻。<span class="科">合前丑牽馬上</span></p>
        
        <p class="白">駿馬繡障泥。紅塵撲四蹄。歸時何太晚。日照杏花西。啟郎君。馬在此了。<span class="科">小生</span>韓兄。小生不惜千金。市得此馬。你試一賞者。<span class="科">生</span>是好馬。那竹批雙耳。鏡夾方瞳。滅沒權奇。追風躡影。小生雖乏鴻章。敢揚駿騎。<span class="科">小生</span>願聞。<span class="科">生讀詩介</span>鴛鴦赭白齒新齊。晚日花中散碧蹄。玉勒乍回初噴沫。金鞭欲下不成嘶。<span class="科">小生</span>佳作佳作。馬愧龍媒。詩稱鳳采。就捐匹練。代報雙珠。<span class="科">生</span>自非千里之材。何當太一之況。多謝了。小生今有此馬呵。</p>
        
        <p class="曲"><span class="牌">琥珀貓兒墜</span>驕嘶噴沫。玉勒控金韀。處處春風醉管絃。章臺晚出半籠鞭。<span class="科">合</span>翩翩。向綺陌香塵。拾取遺鈿。</p>
        
        <p class="白"><span class="科">小生</span>韓兄。你如馬斯良。與龍為友。但願早窺金馬。入侍銅龍。</p>
        
        <p class="曲"><span class="牌">前腔</span>鴛鴦赭白。紫艷鏡雙懸。大宛龍駒汗血傳。贈君快着祖生鞭。<span class="科">合</span>翩翩。管萬里橫行。所向無前。</p>
        
        <p class="白">蒼頭。把這馬送到韓相公廐中去。<span class="科">丑應介</span>車馬原堪共。金蘭久定交。<span class="科">牽馬下淨外眾執樂器上</span></p>
        
        <p class="曲"><span class="牌">六么令</span>帝城春暖。看千紅萬紫爭妍。傳聲御駕幸名園。排鹵簿。設宮懸。<span class="科">合</span>太平時節天家宴。<span class="夾白"><span class="科">生小生</span>你們那裡去的。<span class="科">眾</span>我們是御前供奉人。皇帝爺與貴妃娘娘要往樂遊園賞春。如今去教坊司點名哩。<span class="科">生小生</span>原來如此。<span class="科">眾</span>相公方便。我們去也。</span>太平時節天家宴。<span class="科">下丑末眾執樂器上</span></p>
        
        <p class="曲"><span class="牌">前腔</span>天街遊衍。看千門萬戶爭先。來朝相國出秦川。鳴鼓吹。鬧喧闐。<span class="科">合</span>太平時節侯家宴。<span class="夾白"><span class="科">生小生</span>你們那裡去的。<span class="科">眾</span>我們是楊相國家樂人。相國爺與諸姨們要遊秦川。如今去府中點名哩。<span class="科">生小生</span>卻又如此。<span class="科">眾</span>相公自在。小人們別了。</span>太平時節侯家宴。</p>
        
        <p class="白"><span class="科">下小生</span>往年天子行幸。賜長安士民大酺三日。我們雖不得侍駕。也去遊翫一番。<span class="科">生</span>便是。</p>
        
        <p class="落詩">蓬萊闕下是天家。<br />上路新回白鼻騧。<br />急管晝催平樂酒。<br />春衣夜宿杜陵花。</p>
        
        <h2 id=ch3 class="chapter"><span class="齣題">第三齣　懷春</span></h2>
        
        <p class="曲"><span class="牌">祝英臺近</span><span class="科">旦柳氏上</span>柳籠煙。花蘸雨。春色已如許。<span class="科">貼輕蛾持妝盒上</span>繡戶羅幃。探取起還未。<span class="科">旦</span>我待嬌倩人扶。懶嗔人喚。<span class="科">合</span>是何處流鶯雙語。</p>
        
        <p class="誦"><span class="牌">臨江仙</span><span class="科">旦</span>幽閨欲曙聞鶯囀。紅窗月影微明。好風頻謝落花聲。<span class="科">貼</span>隔幃殘燭。猶照綺屏箏。　　<span class="科">旦</span>繡被錦裀眠玉煖。炷香斜嫋煙輕。淡蛾羞斂不勝情。<span class="科">貼</span>暗思閒夢。何處逐雲行。</p>
        
        <p class="白"><span class="科">旦</span>奴家柳氏。長安人也。從小養育在李生家。李生他本籍天潢。藏身地肺。交遊任俠。聲色自污。奴家生來二八。方且待年。長在綺羅。儘堪永日。輕蛾。我女侍數人。只有你粗通文義。頗識人情。卻也那曉我心事來。<span class="科">貼</span>姐姐。你朝雲含笑。春旭揚輝。繞梁雅足清歌。長袖由來善舞。標梅將及。奪花隊之金篦。芳草堪憐。拾蘅皋之翠羽。有甚麼心事來。<span class="科">旦</span>我性厭繁華。情躭藻翰。合歡裁扇。班婕妤彤管齊名。素手縫裳。薛夜來神針可數。況且我郎君暫稱豪俊。每托仙遊。詠夭桃雖則有時。歎匏瓜終當無匹。這些時日暖風恬。花明柳媚。好惱人的春色也。<span class="科">貼</span>姐姐。曙色初高。曉妝久待。雙鸞鏡。九鳳釵。寫頰胭脂。拂眉螺黛。已都在此了。我看你星眸半掩。笑靨慵開。還像是春夢未醒哩。</p>
        
        <p class="曲"><span class="牌">綿搭絮</span><span class="科">旦</span>夢魂無賴。山枕印紅腮。<span class="科">對鏡介</span>顧影徘徊。片玉寒生玉鏡臺。<span class="夾白"><span class="科">貼</span>姐姐。</span>拭纖埃。粉膩輕揩。則見你鬢雲光繞。怕溜金釵。<span class="夾白"><span class="科">旦</span>待我把眉來重描一描。<span class="科">貼</span></span>便做道翠黛重描。那兩道春愁掃不開。<span class="科">旦</span>我有甚春愁掃不開</p>
        
        <p class="白"><span class="科">貼</span>姐姐治妝已畢那杏子衫。茱萸帶。凌波羅襪。鏤麝金裙。已都在此了。可試穿一穿。</p>
        
        <p class="曲"><span class="牌">前腔</span>冰紈舒彩。巧趁身裁。畫約香煤。拂袖花穠誤蝶來。<span class="夾白"><span class="科">旦</span>我且下階行行。看可好麼。</span>步搖階。淺印蒼苔。則見那一鉤羅襪。半露弓鞋。<span class="夾白"><span class="科">貼</span>姐姐。你帶圍寬了些。<span class="科">旦</span></span>便做道錦帶圍寬。我半點春心鎖不開。<span class="科">貼</span>你半點春愁鎖不開。</p>
        
        <p class="白"><span class="科">旦</span>輕蛾。那畫闌干外簇簇搖搖的。甚麼東西。<span class="科">貼</span>這是雲影和那花陰。</p>
        
        <p class="曲"><span class="牌">前腔</span><span class="科">旦</span>花陰雲靄。翠影斜篩。眼慢驚回。幾度風搖卻暗猜。<span class="夾白"><span class="科">貼</span>這豆蔻花就是我姐姐。</span>嫩紅催。豆蔻含胎。<span class="夾白">我近來絃管都生疎了。</span>為甚的滿牀絲竹。月冷煙埋。<span class="科">旦</span>消受那一種閒情。把門掩梨花晝不開。<span class="科">貼開門介</span>你門掩梨花且半開。</p>
        
        <p class="白">姐姐。這兩日不到門前。那銀塘上草都青了。且隨你步幾步去。</p>
        
        <p class="曲"><span class="牌">前腔</span>王孫空待。草遍天涯。紫陌青臺。風暖銀塘綠縐迴。<span class="科">旦整髻倚貼貼扶介</span>髻兒歪。忽地相挨。這的是晝長人靜。不奈幽懷。<span class="夾白"><span class="科">貼</span>姐姐。</span>幾時得玉管偷香。把孔雀金屏選日開。<span class="夾白"><span class="科">旦</span>我便是李家人丁。</span>那望金屏選日開。</p>
        
        <p class="白">天色薄暮。且與你回繡閣去者。</p>
        
        <p class="落詩">細樹含殘影。<br />深閨散晚香。<br />羞令白日暮。<br />車馬鬱相望。</p>
        
        <h2 id=ch4 class="chapter"><span class="齣題">第四齣　宸遊</span></h2>
        
        <p class="詩"><span class="牌">集唐</span><span class="科">末高內侍上</span><br />天子春遊動地來。黃金瑞榜絳河隈。<br />微臣昔忝方明御。長命先添獻壽杯。</p>
        
        <p class="白">自家唐朝內使高力士的便是。本馮盎之曾孫。冒延福之養子。幼經給事今上皇帝。佐平中難。啟屬內坊。累功做到右監門衛將軍。只今畫袴懸魚。朱扉施馬。殿頭供奉。名掛著紫微垣中。班首傳宣。位列在黃門郎上。說起今上。是神堯皇帝五代玄孫。踐祚三十餘載。朔更天寶。諱曰隆基。武戢聖功。一怒風霆迅掃。文成睿藻。片言雲漢昭回。試看萬國咸賓。平堯柳。通舜梧。梯山航海。若問四靈畢至。獻玉環。出銀瓮。援契應圖。況兼那天縱多能李三郎風流得數。合配這春生百媚楊太真秀色可餐。他果然降自瑤臺。卻好的貯來金屋。神光離合。燦燦爛爛。乍陰乍陽的五采並馳。骨法穠纖。閃閃爍爍。似遠似近的萬方希見。怎顯得名花傾國。沈香亭北。一枝芍藥露華濃。曾說個宿酒凝妝。寶鏡臺前。並蔕海棠春睡足。播羯鼓。撥琵琶。調絃弄管。靡靡新聲。又何減神童撫瑟。皇娥讌戲窮桑。鬭百草。盤五木。蹴踘彈棋。纖纖曲伎。卻一似天帝投壺。玉女㗨噓閃電。更有那馬仙期。李龜年。張野狐。賀懷智。宜春苑嘈嘈雜雜。雍雍肅肅。奏九成威鳳來儀。千尺竿。半仙戲。銜杯馬。距芥雞。長秋宮亭亭嫋嫋。玲玲瓏瓏。呈百戲遊龍角觝。有時節六蹕巡遊。步輦飛輪。天迴地轉。聽歷歷碌碌。空中拋下阿香車。近日來五家分隊。明妝袨服。雲簇霞鮮。看的的雰雰。河邊織出天孫錦。紅塵奔一騎。六宮爭笑。無人知道荔枝。清夜發明駞。千里兼程。有使私遺瑞腦。雲開需宴。願陛下永固南山。億萬歲遙承露掌。雷占豫樂。祈海內常依北斗。三千界盡上春臺。今日花朝之日。聖上同着貴妃娘娘有幸曲江。聞得楊國舅和那虢國夫人們也去遊賞。敢或者中道相逢。又不知幾多恩澤。正是男不封侯女作妃。君看女卻是門楣。幸願一生同草樹。年年歲歲樂于斯。道猶未了。只見有兩個宮娥笑嘻嘻走將來。卻是怎的。<span class="科">淨丑宮女上</span></p>
        
        <p class="曲"><span class="牌">字字雙</span><span class="科">淨</span>調脂弄粉學宮妝。<span class="科">丑</span>嬌養。<span class="科">淨</span>掃地金蓮尺八長。<span class="科">丑</span>加兩。<span class="科">淨</span>尋來個內監摸空湯。<span class="科">丑</span>不長。<span class="科">淨</span>好風揭起繡裙香。<span class="科">丑</span>白鯗。</p>
        
        <p class="白"><span class="科">末收介</span>此時對雪遙相憶。這不是白想。<span class="科">淨</span>你想起我們來。我們也多想你幾想。我就要一個紅想。<span class="科">末</span>夢為蝴蝶也尋花。這不是紅想。<span class="科">丑</span>我要一個黑想。<span class="科">末</span>月隱青林人未歸。這不是黑想。<span class="科">丑</span>我要一個黃想。<span class="科">末</span>叢菊兩開他日淚。這不是黃想。<span class="科">丑</span>我要一個綠想。<span class="科">末</span>不堪芳草思王孫。這不是綠想。<span class="科">丑</span>我要一個青想。<span class="科">末</span>柳色如今深未深。這不是青想。<span class="科">丑</span>我要一個紫想。<span class="科">末</span>遍插茱萸少一人。這不是紫想。<span class="科">淨</span>我曾伏事娘娘誦佛經。記得兩句。就要一個非想。<span class="科">末</span>庭花含笑似無情。這不是非想。<span class="科">淨</span>我要一個非非想。<span class="科">末</span>半是思郎半恨郎。這不是非非想。<span class="科">淨</span>我要一個非非非想。<span class="科">末</span>野人心地都無著。這不是非非非想。<span class="科">丑</span>我要一個非非非非想。<span class="科">末</span>諢不過三。<span class="科">淨</span>着手畢竟喫我們想倒了。<span class="科">末</span>宮娥。御駕今日遊春。此時貴妃娘娘象還未動身。你道聖上如何卻這般寵他。<span class="科">淨</span>高公公。怪他不得。去年重陽。我隨去繡嶺宮登高。娘娘醉了。我也就戴他在頭上哩。<span class="科">末</span>調謊。娘娘若醉了。好少人扶。你怎麼戴在頭上得。<span class="科">丑</span>聽他扯淡。他折得一枝醉楊妃菊花。戴在頭上。說是娘娘一般<span class="科">末</span>這算不得。美人半醉朱顏酡。<span class="科">丑</span>我前幾日春色困人。略與娘娘睡一睡。委的是好。<span class="科">末</span>一發胡柴。娘娘如何與你睡。<span class="科">淨</span>他賴風月。前日在御几上偷得本郭舍人壺譜。投了個楊妃春睡。就說是娘娘一般。<span class="科">末</span>只好道當時求夢不曾眠。呀。隱隱的聞得蹕聲。想是聖駕來了。我在此伺候。你們且速避去。<span class="科">淨丑下小生明皇小黃門引上</span></p>
        
        <p class="曲"><span class="牌">女冠子</span>金宮玉沼。祥雲麗日初韶。絳闕神霄。黃圖光運。紫霞觴裡。昇平新調。<span class="科">小旦貴妃宮女引上</span>稀聞清漏報。殢人錦帳留春。轆轤傳曉。<span class="科">末引眾跪介</span>試宸遊趁早。莫待南陌鶯殘。上林花老。</p>
        
        <p class="誦"><span class="科">行禮介</span><span class="牌">小重山</span><span class="科">小生</span>春入神京萬木芳。禁林鶯語滑。蝶飛忙。<span class="科">小旦</span>曉桃凝露妒啼妝。紅日永。風和百花香。　　<span class="科">末</span>煙鎖柳絲長。御溝澄碧水。轉池塘。時時微雨洗風光。<span class="科">合</span>天衢遠。到處引笙簧。</p>
        
        <p class="白"><span class="科">小生</span>妃子。朕與卿玉琯方調。金環有序。臣民歡忭。夷夏宴安。遇此月夕花晨。正好天行雲從。<span class="科">小旦</span>臣妾職在當熊。容非落雁。金符寶冊。多慚象月稱尊。霓裳羽衣。略配歸風送遠。願同牛女。永莫參商。<span class="科">末進花介</span>百花院採得千葉緋桃進獻。<span class="科">小生</span>妃子。此花既可消恨。又足助嬌。何止萱草忘憂。缽羅善笑。朕與你親戴者。<span class="科">簪花介末</span>奴婢奏上。早已傳旨。鑾駕司列仗。光祿寺排筵。金吾衛清道。宜春苑演樂。俱各齊備。<span class="科">小生</span>啟駕前行。<span class="科">行介眾合</span></p>
        
        <p class="曲"><span class="牌">好事近</span>縹緲五雲高。萬點龍鱗飛耀。<span class="夾白"><span class="科">內呼萬歲介小生</span>金吾官。不得驚動都人。由他瞻仰。<span class="科">眾應介</span></span>翠華臨幸。都人共瞻天表。攀花踐草輾宮車。處處雷霆繞。<span class="夾白"><span class="科">小生</span>高力士傳旨。到曲江南苑去。<span class="科">末</span>領旨。<span class="科">傳介</span></span>御離宮漢寢椒塗。開別院曲江蓬島。<span class="科">眾下淨楊國忠旦貼虢國秦國夫人眾引上合</span></p>
        
        <p class="曲"><span class="牌">前腔</span>神皋。麗色破花朝。儘遊處綺薄珠叢春早。<span class="夾白"><span class="科">淨</span>奴客們俺們五家。每家一隊。不要混雜。<span class="科">應介</span></span>籠絲串轡。都來五家爭巧。風流隊裡簇歌塵。暗雜衣香嫋。<span class="夾白"><span class="科">淨</span>那一片綠的是何處。<span class="科">眾</span>是秦川。</span>望函關紫氣經天。對秦川綠波縈繞<span class="科">下小生小旦眾上</span></p>
        
        <p class="曲"><span class="牌">千秋歲</span>護妖韶。匝路春先到。一片片紅凝青了。鳳吹鸞輿。鳳吹鸞輿。隱約那半面芙蓉花貌。霓裳奏。雲光耀。海棠醉香魂輕俏。並輦招搖。好似鴛鴦碧沼。翡翠蘭苕。<span class="科">下淨旦貼眾上</span></p>
        
        <p class="曲"><span class="牌">前腔</span>索春饒。看掩映長楊道。急穰穰來去多少。百寶闌前。百寶闌前。爭窺翠㔩紅渠光照。花心動。黃蜂鬧。草色引青驄頻躍。綺宴酲猶惱。更紛綸象筯。縷切鑾刀。<span class="科">下小生小旦眾引左行上貼右行上淨旦合</span></p>
        
        <p class="曲"><span class="牌">越恁好</span>綺羅深處。綺羅深處。約翩翩拂袖招。一群兒鬧咳齊打哄嬌還小。忽錚錚射毛。忽錚錚射毛。聽嗶崩崩琵琶兒撥着紫槽。吉支支笛兒骨鼕鼕羯鼓兒間着玉簫。淩波曲。得寶詞。譜入梨園了。遇良辰美景。趁取年少。</p>
        
        <p class="白"><span class="科">眾遇介小生</span>高力士。何處喧嚷。<span class="科">末</span>是楊丞相大姨八姨們遊春到此。朝見聖駕。<span class="科">見介淨</span>臣楊國忠見。<span class="科">旦貼</span>臣妾虢國秦國見。<span class="科">小生</span>卿等少禮。今日之遊樂乎。<span class="科">淨旦貼</span>陛下恩波。俯及臣等。樂事仰同。<span class="科">小生</span>今春乍雨乍晴。不寒不暖。真好天氣也。<span class="科">淨旦貼</span>陛下玄德格天。聖母徽儀應地。自當雨師效駕。風伯掃塵。<span class="科">小生</span>高力士。可命梨園子弟。與謝阿蠻王大娘輦。各隨本技。一路承應前去。<span class="科">末應傳介合</span></p>
        
        <p class="曲"><span class="牌">前腔</span>醞寒仍勒暖。醞寒仍勒暖。漸融融雨點消。柘枝兒砑光花作帽繡纏腰。顫巍巍錦標。顫巍巍錦標。見翠亭亭戴竿兒挺着細腰。皎團團月兒艷騰騰火蛾兒簇着絳綃。遺朱履。墮翠翹。御道煙花繞。近天顏有喜。莫惜歡笑。</p>
        
        <p class="白"><span class="科">末</span>日御暫停。夜筵已啟。請聖駕回宮。<span class="科">淨旦貼</span>臣等趨送。<span class="科">合</span></p>
        
        <p class="曲"><span class="牌">紅繡鞋</span>羨太平天子風騷。風騷。看大家極樂逍遙。逍遙。逐烏棲。詠魚藻。珠斗直。卿雲飄。斟聖酒。進仙韶。</p>
        
        <p class="白"><span class="科">淨旦貼</span>臣等告退。年光陌上發。香輦禁中遊。<span class="科">下小生小旦眾合</span></p>
        
        <p class="曲"><span class="牌">前腔</span>握雨攜雲妖嬈。妖嬈。青繒綵纛飄蕭。飄蕭。縷鯨飛。影蛾照。金波麗。爟火燒。歸月殿。駕虹橋。</p>
        
        <p class="曲"><span class="牌">尾聲</span>蓮壺漏促星楡燿。願萬歲千秋玉燭調。屏缸膩曉只恐春寒花睡了。</p>
        
        <p class="落詩">秦地山川似鏡中。<br />紫雲香駕御微風。<br />古來徒羨橫汾賞。<br />今日宸遊聖藻雄。</p>
        
        <h2 id=ch5 class="chapter"><span class="齣題">第五齣　邂逅</span></h2>
        
        <p class="曲"><span class="牌">薄倖</span><span class="科">旦上</span>薄曙妝凝。生煙夢杳。對玲瓏玉樹。瑣窗縈照。問春何似。又添多少。<span class="科">貼上</span>春多少。試看你修蛾慢臉。更一搦腰肢漸小。</p>
        
        <p class="誦"><span class="牌">河滿子前</span><span class="科">旦</span>無語殘妝淡薄。含羞嚲袂輕盈。<span class="科">貼</span>幾度香閨眠過曉。綺窗疎日微明。<span class="科">旦</span>雲母帳中偷惜。水晶枕上初驚。</p>
        
        <p class="白">輕蛾。我曾許法靈寺繡幡一掛。前幾日繡得大半。沒情沒緒。又丟下了。今早紅樓妝罷。好不清問。乘此春和。須要趲完前件。你再注些香。去烹茶來。<span class="科">貼</span>姐姐。牙尺翦刀。金針綵線。俱安在閣子上。沈水香也注在博山罏了。我自去烹茶來了。焚香修正果。汲水煮新茶。<span class="科">下旦繡幡介</span></p>
        
        <p class="曲"><span class="牌">香遍滿</span>紅樓春曉。金針綵線閒自挑。一縷心香還細嫋。繞身珠珞搖。垂頭寶蓋飄。<span class="夾白">奴家如此虔心。或有顯應。也不見得。</span>倘然現白毫。仗諸品圓明照。</p>
        
        <p class="白"><span class="科">貼持茶上</span>螺甲煙猶篆。龍團月有痕。姐姐。茶在此。你旛繡完了。掛起來看。<span class="科">掛幡介</span>呀。你看星粲色絲錦麝。月圓法相華鬘。一任劫灰難燼。管他佛日常瞻。是好一掛旛也。<span class="科">旦</span>輕蛾。後日是黃道吉日。你可去法靈寺尋悟空老師。辦些香水。掛在佛前。<span class="科">貼</span>曉得。<span class="科">旦</span>我前日教你的曲兒。可記得麼。<span class="科">貼</span>這幾時姐姐不去理會。輕蛾也失記了。<span class="科">旦</span>繡倦無聊。試再教你一番。<span class="科">貼合介</span></p>
        
        <p class="曲"><span class="牌">北二犯江兒水</span>歌喉清俏。聽百囀歌喉清俏。似啼鶯風外曉。要唇朱不動。黛綠輕挑。掩桃花團扇小。白雪調須高。白雪調須高。幽蘭曲自操。聲振林皋。響入雲霄。恰正是羨驪珠一串巧。梁塵暗消。繞華堂梁塵暗消。當筵懽笑。圖得個當筵歡笑。最宜人是悠揚逸韻乍飄。</p>
        
        <p class="白"><span class="科">貼</span>多謝教道。姐姐。春氣餘寒。閒愁轉逼。那紅樓之外。香車寶馬。穠李落梅。都是些長安士女。與你倚闌遙望則個。<span class="科">旦行介</span>軒車映日過。<span class="科">貼</span>簫管逐風來。<span class="科">旦</span>若非邯鄲夢。<span class="科">貼</span>便是洛陽才。</p>
        
        <p class="曲"><span class="牌">懶畫眉</span><span class="科">旦</span>綠鬟雲散嫋金翹。雙釧寒生玉粟嬌。<span class="夾白"><span class="科">貼</span>待我把簾兒捲起。<span class="科">旦</span></span>畫簾高軸望春遙。<span class="夾白"><span class="科">內馬嘶介貼</span>姐姐。那西郊頭一個少年郎。騎着匹馬。敢打從此間過哩。<span class="科">旦望介</span>是那騎紫騮的白面郎麼。把簾兒放下來。</span>花源怕有漁郎棹。檢點流波莫泛桃。<span class="科">生騎馬丑僕隨上</span></p>
        
        <p class="曲"><span class="牌">前腔</span>紫騮珠勒驟四郊。綠水回通宛轉橋。<span class="科">內吹簫介</span>玉人何處教吹簫。<span class="夾白">這是章臺之下。適方那樓上的人兒。想在此了。<span class="科">下馬介</span>你且控馬回去。我隨後步來。<span class="科">丑</span>香來知驟近。汗斂覺風吹。<span class="科">牽馬下生</span>門開在此。待我窺看。呀。有這般好樓閣哩。</span>雕闌十二春寒峭。<span class="夾白"><span class="科">貼</span>姐姐。那碧桃花開得爛熳也。<span class="科">笑介生</span></span>一笑東風放碧桃。</p>
        
        <p class="白"><span class="科">貼</span>門外為何犬吠。我去看來。</p>
        
        <p class="曲"><span class="牌">前腔</span>金鈴小犬吠哰哰。莫不是風送花陰隔院搖。<span class="夾白">是誰郎君輒敢到此。</span>兒家樓閣倚重霄。<span class="夾白"><span class="科">生</span>便是瑤池蓬島。也須有路。<span class="科">貼</span>誰引你來。</span>縱瑤池有路無青鳥。<span class="夾白"><span class="科">生</span>小娘子就是王母使者了。<span class="科">貼</span>呸。</span>你錯認三偷阿母桃。</p>
        
        <p class="白"><span class="科">生</span>小娘子。豈不聞青青子衿。悠悠我心。<span class="科">貼</span>我又不是鄭康成家婢。誰與你調今弄古。<span class="科">生</span>小生尋春郊外。迷路到此。願借瓊漿。以慰消渴。<span class="科">貼</span>且不要忙。我去問姐姐。肯時擎一甌與你。姐姐。門外便是那騎馬的少年郎在此。你嫁得這般一個。也勾了。<span class="科">旦</span>這丫頭是甚說話來。<span class="科">貼</span>你常則如此說。難將無限意。虛度可憐宵。</p>
        
        <p class="曲"><span class="牌">前腔</span><span class="科">旦</span>可憐人度可憐宵。柔暈香魂付寂寥。冰心那肯逐春消。<span class="夾白"><span class="科">貼</span>他道是青青子衿。悠悠我心。<span class="科">旦</span>他可知道豈不夙夜。謂行多露。</span>夜行多露愁霑草。<span class="夾白"><span class="科">貼</span>茶借他一杯也無妨。<span class="科">旦</span>你與他甚往來。</span>難道是瓊瑤報木桃。<span class="夾白"><span class="科">貼對生</span>快去快去。偏你會說詩。我姐姐道。豈不夙夜。謂行多露。</span>夜行多露愁霑草。<span class="夾白"><span class="科">生</span>借茶何如。<span class="科">貼</span>也說了。你與他有甚往來。</span>難道瓊瑤報木桃。</p>
        
        <p class="白">姐姐。我們掩上門自去也。<span class="科">旦</span>日暮且歸去。江城未可邀。<span class="科">貼旦下生弔場</span></p>
        
        <p class="曲"><span class="牌">朝天子</span>日暮江城未可邀。笑倚東窗下。眼色嬌。就中閒處暗相招。繫心苗。誰禁曉夜魂搖。逐驚花亂飄。逐驚花亂飄。</p>
        
        <p class="白">這是我鄰近人家。到不知有這般絕色。好生驚魂動魄也。</p>
        
        <p class="落詩">倡樓對三道。<br />吹臺臨九重。<br />誰能暫留客。<br />解珮一相從。</p>
        
        <h2 id=ch6 class="chapter"><span class="齣題">第六齣　緣合</span></h2>
        
        <p class="曲"><span class="牌">誦子令</span><span class="科">淨尼姑上</span>身如楊柳面如花。削髮披緇學出家。道是佛胎容易結。年年生個小呱呱。<span class="夾白">南無阿彌陀佛。師弟來了。<span class="科">丑上</span></span>方便人開方便門。菩提枯樹就盤根。雪山見火應須化。水底燈明也要昏。</p>
        
        <p class="白"><span class="科">淨收介</span>好一個十方普照。<span class="科">丑</span>討便宜。我纔尋得一個孤老。你就要十方普照。<span class="科">淨</span>那水底燈也是昏的。<span class="科">丑</span>師兄稽首。<span class="科">淨</span>師弟到來。我們一向在此。不曾說出各人行徑。今日試說一說。小妮喚做法雲。糊塗投入空門。不曉參禪面壁。可知說咒看經。沙彌原稱眷屬。行者就是魔君。弄得出生入死。那管倒褲翻裙。說甚五禪五蘊。只做不見不聞。湼槃去見閻老。下階接禮殷勤。<span class="科">丑</span>他為甚的殷勤你。<span class="科">淨</span>道我救苦救難。靈山會上觀音。<span class="科">丑</span>怪道你身邊常有個善才童子哩。待我來說。小妮喚名慧月。生來有些劣撇。替人指點迷方。自己積成冤孼。遇酒餓虎投巖。好色蒼蠅見血。前門婆子收生。後戶情人作別。撮合幼男少女。就中吹個木屑。死去若見閻君。真道不生不滅。<span class="科">淨</span>卻怎的來。<span class="科">丑</span>十八地獄何方。准准送君拔舌。<span class="科">淨</span>這個是口業報了。師弟。我這法靈寺是先朝長孫娘娘蓋造的。香火最盛。如今春明景和。多有那燒香士女。隨喜官員。都要來此。師父下山去了。且與你打掃殿堂。開門伺候則個。<span class="科">貼上</span></p>
        
        <p class="曲"><span class="牌">出隊子</span>皇都佳麗。皇都佳麗。十里香風紫陌吹。蘼蕪水暖泛銅池。楡莢春殘疊繡闈。何處鐘聲遙出翠微。</p>
        
        <p class="白">僧臘階前樹。禪心江上山。疎簾看雪捲。深戶映花關。迤邐行來。此間已是法靈寺。只聽得鳴鐘擊鼓。想禪師們都在殿上了。不免逕入。<span class="科">見介</span>列位師父萬福。<span class="科">淨丑</span>呀。柳娘子家輕蛾姐。為何到此。<span class="科">貼</span>我姐姐向日許下佛前繡幡一掛。今日特還前願。命我來此。拜上老師父。酌水焚香。通個意旨。<span class="科">淨</span>家師不在荒山。我們就此行事。<span class="科">動法器介合</span></p>
        
        <p class="曲"><span class="牌">誦子令</span>巍巍妙品紫蓮臺。法鼓金鐃動地雷。四萬八千降伏盡。玉毫光裡見如來。</p>
        
        <p class="白">輕蛾姐拈香。待我宣疏。<span class="科">跪讀介</span>竊以金仙出世。啟震旦于東方。寶律披文。衍恆河于西界。仰憑法力。締結良緣。南贍部洲大唐國長安李門柳氏。向許本寺世尊座下繡幡一掛。今遣侍女輕蛾。特賚信香。拜還前件。伏願韋馱尊者主盟。忍辱仙人普化。過去未來兼見在。明證三生。多福多壽以多男。消除百難。又願輕蛾就為廝養婦。也偕鸞鳳之歡。若近主人翁。常踮鷺鶿之步。<span class="科">貼</span>佛前休得取笑。<span class="科">丑</span>好好。幡掛起了。順星轉燈。<span class="科">貼同轉介合</span></p>
        
        <p class="曲"><span class="牌">前腔</span>金燈照徹寶花開。日主星君順序排。願得法身常不壞。楊枝甘露灑千災。</p>
        
        <p class="曲"><span class="牌">前腔</span>四天神女獻花來。八部龍王大會齋。小姐今年還促對。輕蛾明歲定懷胎。</p>
        
        <p class="白"><span class="科">貼</span>經上那裡說懷胎。<span class="科">丑</span>我念的是胎骨經。禮佛已畢。師兄。你去收拾。我陪輕蛾姐閣上廊下行行。<span class="科">淨下貼丑行介</span></p>
        
        <p class="曲"><span class="牌">孝南歌</span>龍池遠。鷲嶺巍。鳴鐘罷齋停午時。<span class="夾白"><span class="科">丑</span>這是潮音閣。<span class="科">貼</span></span>梵語出林稀。潮音向空起。<span class="夾白"><span class="科">丑</span>這是諸位禪院。那是迴廊。<span class="科">貼</span></span>暫來隨喜。諸院逶迤猶傍迴廊倚。幾曲雲連。一片如秋水。<span class="夾白">呀。你看</span>花影移。日影遲。鳥亂啼。歸路恐成迷。</p>
        
        <p class="白"><span class="科">丑</span>山門下又有人來也。</p>
        
        <p class="曲"><span class="牌">前腔</span><span class="科">生上</span>生衣試。步履遲。禪林借棲雙樹枝。<span class="夾白">看那浮圖直上。朱戶半開。已到法靈寺了。</span>寶鐸聽風吹。珠扉破雲啟。<span class="科">貼驚避介生</span>乍逢高髻。一道行光初見驚還避。半面低回。似惱還如喜。<span class="夾白">我那裡曾見他。好似紅樓下那女子一般。</span>是也非。<span class="夾白">且住。天下少甚廝像的。</span>信也疑。<span class="夾白"><span class="科">貼背介</span>這郎君像曾見來。<span class="科">生</span></span>他也費尋思。俊人兒像是誰。</p>
        
        <p class="白"><span class="科">見介</span>小娘子。拜揖。<span class="科">貼</span>相公。萬福。<span class="科">丑</span>韓相公。荒山募緣。疏頭要請大筆。古人道。不看僧面看佛面。就是你家孔聖人也重我們。<span class="科">生</span>怎見得。<span class="科">丑</span>你不見孔聖人叫做仲尼。<span class="科">生</span>使不得呵佛罵祖。<span class="科">丑</span>師兄取茶。再不見來。我催一催去。你們坐坐。枕簟入林僻。茶瓜留客遲。<span class="科">下生</span>小娘子。記得小生那里相遇來。莫是採桑城南。曾遣使君之吏。或者挹流阿谷。嘗抽孔子之琴。<span class="科">貼</span>賤妾名在下陳。職參中饋。將命言雖出閫。送客足不過門。今偶相逢。原無半面。<span class="科">生</span>數日前尋春郊外。章臺之下。紅樓之上。曾遇小娘子來。</p>
        
        <p class="曲"><span class="牌">醉羅歌</span>當日當日曾逢你。今日今日我為誰。<span class="夾白"><span class="科">貼</span>你曾到章臺。便說此間從何處去。<span class="科">生</span></span>何勞夾轂問華居。柳市南頭去。<span class="夾白">小生那日借一杯茶。兀自不肯。就把門兒鎖上了。忒下得</span>瓊漿無分。藍橋轉迷。葳蕤暗鎖。簾旌半垂。惺惺那惜惺惺的。<span class="夾白">小娘子何事來此。<span class="科">貼</span>為掛幡而來。<span class="科">生</span>小生代小娘子佛前祈禱。<span class="科">拜佛介</span></span>慈雲庇。佛日輝。<span class="夾白">佛囉。保佑小娘子早招風流俊雅似韓君平的個郎君。</span>願他做蓮花會上並頭枝。</p>
        
        <p class="白">宅上小姐無恙麼。<span class="科">貼</span>承問何為。<span class="科">生</span>小生居止。頗與章臺相近。雖非西第之賓。實慕東家之子。<span class="科">貼</span>相公差了念頭。只似想做春夢也。</p>
        
        <p class="曲"><span class="牌">前腔</span>夢遠夢遠春迢遞。眼飽眼飽肚中饑。<span class="夾白">我姐姐呵。</span>清冰徹底不霑泥。莫認東鄰女。<span class="夾白"><span class="科">生</span>小生馬上遙望。尚未分明。像也不見何如。<span class="科">貼</span>你唐突西子了。</span>纖腰束素。隨風漸欹。雙眉寫翠。和煙漸舒。<span class="夾白"><span class="科">生</span>果然這般好。敢是未成人哩。<span class="科">貼</span></span>章臺弱柳三眠未。<span class="夾白">妾身也與相公佛前祈禱。<span class="科">拜佛介</span></span>慈雲庇。佛日輝。<span class="夾白">保佑這位相公急收妄想。早建功名。</span>願他早攀仙桂最高枝。</p>
        
        <p class="白"><span class="科">生</span>扳話良久。到不曾動問小娘子誰家宅眷。<span class="科">貼</span>妾是萬歲街李王孫家女郎。<span class="科">生</span>呀。原來是我好友家。失敬了。<span class="科">貼</span>適間長老叫韓相公。敢是與我郎君相契的韓君平麼。<span class="科">生</span>就是小生。<span class="科">貼</span>郎君常道相公才貌來。<span class="科">生</span>多承奬借。那紅樓上小姐是誰。<span class="科">貼</span>便是李王孫柳姬。因他性好幽閒。別居在此。<span class="科">生</span>是人傳的那章臺柳麼。<span class="科">貼</span>正是。<span class="科">生</span>如此小生枉勞心了。</p>
        
        <p class="曲"><span class="牌">好姐姐</span>羅敷知他有夫。不着緊目成心許。雖多夢見。此生應見稀。春何處。從今打疊香魂死。飛絮遊絲無定時。</p>
        
        <p class="白">小姐年也在時了。李郎怎生只放閒他。<span class="科">貼</span>相公又來勞神。他好事也只在這早晚了。</p>
        
        <p class="曲"><span class="牌">前腔</span>亭亭十三有餘。這早晚破瓜將及。野鴛休學。難教彩鳳隨。春何處。聲聲杜宇催歸去。流水桃花又一時。</p>
        
        <p class="白"><span class="科">淨上</span>竹徑通幽處。禪房花木深。你們在此話長哩。<span class="科">生</span>長老。小生有一個小玉合。原是族中韓林相國家的。欲托令師換數百文錢。以為杖頭之費。<span class="科">淨接介</span>好玉合。輕蛾姐。你看氣吐白虹。文雕彩鳳。雖然徑寸。便是連城。<span class="科">貼</span>我姐姐妝奩中玉導金篦都已有了。正少個玉合兒。<span class="科">生</span>便奉小姐。聊充膏沐。<span class="科">貼</span>自當奉價。</p>
        
        <p class="曲"><span class="牌">尾聲</span><span class="科">生</span>這是藍田白璧無瑕器。<span class="科">貼</span>你莫猜做雲英玉杵。<span class="夾白"><span class="科">生</span>小娘子好多心。</span>我只換三百青錢佐酒貲。</p>
        
        <p class="白">小娘子告別了。長老拜上令師。改日相訪。<span class="科">淨</span>多慢多慢。</p>
        
        <p class="落詩">細蕊穠花滿目斑。<br />忽聞春盡強登山。<br />因過竹院逢僧話。<br />偷得浮生半日閒。</p>
        
        <h2 id=ch7 class="chapter"><span class="齣題">第七齣　參成</span></h2>
        
        <p class="曲"><span class="牌">西地錦</span><span class="科">旦上</span>細雨閒銷香燼。微風暗揭簾瓊。雕梁語燕驚殘夢。呢喃春恨難平。</p>
        
        <p class="誦"><span class="牌">天仙子</span>柳色披衫金鏤鳳。纖手輕拈紅豆弄。翠蛾雙臉正含情。桃花洞。瑤臺夢。一片春愁誰與共。</p>
        
        <p class="白">奴家這幾日身子不快。輕蛾去法靈寺掛幡未回。我且到繡簾下候他。想是來也。<span class="科">末冠帶小末便服引眾上</span></p>
        
        <p class="曲"><span class="牌">窣地錦襠</span>龍樓鳳閣繞秦城。一片輕煙望裡生。垂鞭殘照踏花行。<span class="夾白">韓君平家那里去。<span class="科">眾</span>柳營西去。</span>夾路春陰十里營。</p>
        
        <p class="白"><span class="科">下旦窺介</span>這去訪韓君平的。<span class="科">外冠帶引眾上</span></p>
        
        <p class="曲"><span class="牌">前腔</span>銅駝草色映空明。長樂花枝拂曙輕。同官載酒出郊行。<span class="夾白">問他們去不曾。<span class="科">眾問介</span>我們是高常侍。去訪韓相公。王摩詰員外孟浩然山人去了麼。<span class="科">內應介</span>有兩個過柳營去了。<span class="科">眾</span></span>柳下停車遙問津。</p>
        
        <p class="白"><span class="科">下旦</span>這又去訪韓君平的。那韓生十年作客。未有鸞棲。末路依人。還同燕幕。所幸門如流水。猶多長者之車。筆可凌雲。定獻子虛之賦。但今日下方困泥中。想起我李郎。珠圍翠擁。何在一姬。我雖慚司馬之琴。願舉梁鴻之案。只是此事。我卻怎生好說來。早見那飛絮橫空。香塵撲地。好春光都則孤負也。</p>
        
        <p class="曲"><span class="牌">宜春令</span>空中絮。陌上塵。笑春光何曾戀人。殘雲沒定。乘風目斷東牆影。<span class="夾白">吾聞士羞自獻。女愧無媒。</span>假饒他碧玉多情。也須要明珠為聘。<span class="夾白">罷罷。我終是籠中物了。</span>算分明圍鸞檻鳳倩誰着緊。<span class="科">睡介貼上</span></p>
        
        <p class="曲"><span class="牌">前腔</span>金屏晚。畫閣春。料他們臨風待人。<span class="夾白">姐姐晚妝未畢。怎生睡了。</span>梨雲夢冷。闌珊翠壁窺妝影。<span class="夾白"><span class="科">旦起介</span>輕蛾。你回來了。<span class="科">貼</span>是回來。幡已掛完。</span>早收拾半捻檀痕。好問取一枝梅信。<span class="夾白"><span class="科">旦</span>有甚梅信問得。<span class="科">貼</span>你道向日紅樓下那郎君是誰。就是東鄰的韓君平。<span class="科">旦</span>早知是他。借杯茶與他也罷了。<span class="科">貼</span>如今也尚未遲。<span class="科">旦</span>他認得你麼。<span class="科">貼</span>他一雙俊眼兒就認得。再三問姐姐起居。<span class="科">旦</span>這丫頭。問我則甚。<span class="科">貼</span>姐姐。還有一件東西兒。謝了我。方與你看。<span class="科">旦</span>我也不要看他。<span class="科">貼</span>姐姐好喬作衙。<span class="科">出玉合介</span></span>這分明是溫家勾鳳引鸞的玉鏡。</p>
        
        <p class="白"><span class="科">旦</span>好個玉合兒。溫家玉鏡。是結姻的故事。你說他怎的。<span class="科">貼</span>姐姐。我家李郎。雖則豪俠。你在此也不過選伎徵歌。分行逐隊。那裡是到頭的勾當。倘隨着韓君平。早討個夫榮妻貴。縱不然。郎才女貌。卻也相當。<span class="科">旦</span>李郎負氣愛才。素重韓生。無所吝惜。只是我原非斥女。他也難同棄妻。如何使得。<span class="科">貼</span>姐姐。事不可知。<span class="科">旦</span>哎。這話也休提了。李郎說今日來看我。還不見到。你且去門前伺候。<span class="科">貼</span>他來想看你溫習歌管哩。正是丈人且安坐。調絲方未央。<span class="科">下</span></p>
        
        <p class="曲"><span class="牌">太師引</span><span class="科">小生上</span>少年場幾載曾馳騁。且藏身珠圍錦屏。<span class="夾白">前幾日邀得念奴來教柳姬唱。他是內家人。又走去了。我待看柳姬如何。</span>試探他明妝金屋。還按取鏤字瑤笙。<span class="夾白"><span class="科">見介</span>柳姬。</span>你香羅半嚲春煙暝。鎮日裡粉殷脂剩。<span class="夾白">你好生妝裹。數日後要會客哩。</span>華堂宴裙釵繡裀。多情處要殷勤翠勺銀缾。</p>
        
        <p class="白"><span class="科">旦</span>天氣困人。這早晚好生體倦。有的是他們一班絃管。好省我了。<span class="科">小生</span>我這番宴客。不是他們好應承的。<span class="科">旦</span>是誰。<span class="科">小生</span>是韓君平秀才。<span class="科">旦</span>韓君平一窮士耳。<span class="科">小生</span>你怎曉得。他雖窮士。是當今一個大才子哩。近有寒食詩。都譜入御前供奉了。<span class="科">旦</span>可是那春城無處不飛花的詩麼。<span class="科">小生</span>便是。<span class="科">旦</span>清新俊逸。庾子山鮑明遠也只如此。<span class="科">小生</span>你在此數載。一向深藏。但這般人也須一見。<span class="科">旦</span>豪客貴人。郎君不以妾一見。而見一窮士。真高義也。那韓秀才呵。</p>
        
        <p class="曲"><span class="牌">前腔</span>家徒四壁如懸磬。況沒個當壚麗人。<span class="夾白">郎君所不足者非財也。況且那後房玉立。有女如雲。</span>少甚麼黃金結客。可教他白雲窺臣。<span class="夾白">韓生所與遊多名士。必非久貧賤者。</span>那雕輪畫轂遊豪俊。想多緣席上堪珍。<span class="夾白"><span class="科">小生背介</span>這妮子到是個女英雄。自古道凌霄之姿。安能作人耳目之玩乎。我有道理。<span class="科">轉身介</span>柳姬。韓君平僕馬之費。我儘輸與他。只是一件。憑他這般才貌。必須得個麗人。只今誰有似你的。<span class="科">旦</span>呀。郎君不用多疑。</span>也終須石見水清。今日且休猜有女懷春。</p>
        
        <p class="白"><span class="科">小生</span>你且安心。還是去麼。<span class="科">旦</span>郎君有命。妾須強行。<span class="科">小生</span>如此我去。其日你到春明園來。不要送了。正是桂山留上客。蘭室命媱妖。<span class="科">下貼上</span></p>
        
        <p class="曲"><span class="牌">三學士</span>隔戶春催花信緊。<span class="夾白">姐姐。你聽得郎君說麼。</span>試聽葉底流鶯。他開籠擬放凌霄翼。你出峽應輸夢雨情。<span class="夾白"><span class="科">旦</span>輕蛾。你好輕信。</span>倚玉蒹葭須分定。那辨取假共真。</p>
        
        <p class="白"><span class="科">貼</span>大丈夫一言為定。那有不真的理。只是韓郎忒貧些。<span class="科">旦</span>這何足病。你且看他人地。豈有韓夫子而長貧賤者乎。</p>
        
        <p class="曲"><span class="牌">前腔</span>北海鵬程終一奮。又何方食鷇衣鶉。<span class="夾白">我只慮他兩件來。</span>縱多情桃葉羞相接。怕薄倖青樓浪得名。<span class="夾白"><span class="科">貼</span>敢或有大娘子。也不可知。料他不做薄倖。</span>倚玉蒹葭多分定。還辨取假共真。</p>
        
        <p class="白"><span class="科">旦</span>輕蛾。適間那玉合做甚。我不曾問你。<span class="科">貼</span>這也是韓君平的。他客囊羞澀。將來托悟空師父轉賣。是我袖來與姐姐。韓君平說道。就奉姐姐。聊充膏沐。<span class="科">旦</span>那有這話。你可送錢十千。為取酒之貲。<span class="科">貼</span>輕蛾有計了。只做送錢與他。因便探他事體何如。<span class="科">旦</span>你總來閒在此。這也使得。</p>
        
        <p class="落詩">何用識夫婿。<br />難言夫婿殊。<br />取婦得如此。<br />齊姜亦不如。</p>
        
        <h2 id=ch8 class="chapter"><span class="齣題">第八齣　除戎</span></h2>
        
        <p class="曲"><span class="牌">番卜算</span><span class="科">外侯節度戎裝引眾軍上</span>手握赤麟符。坐鎮盧龍府。桓桓上將挺雄圖。戮力酬明主。</p>
        
        <p class="白">漠南春色到滹沱。邊柳青青塞馬多。萬里江山今不閉。漢家頻許郅支和。下官姓侯。名希逸。營州人也。身長七尺。敵學萬人。陷陣登先。論功居後。以此從戎十載。只得副將平盧。一月前因那王玄志之子殞身。部下共推我為節度。押衙許俊。義烈超群。驍騰絕世。他道是六師無主。眾意所歸。勸我權且俯從。以安反側。我就遣他具表奏聞去了。此地東連渤海。西握長安。又聞安祿山這廝善得虜情。將窺神器。不時竊發。須要預防。目下羽檄稍閒。狼煙暫靜。把軍士們操練一番。中軍官那有。<span class="科">小生中軍官戎裝上</span>星月開天陣。山川列地營。中軍官見。<span class="科">外</span>今日開操。你好去將臺上傳令中軍。操鼓搴旂。四面分營結隊。務要首尾相應。步伐整齊。違者以軍法從事。<span class="科">小生</span>得令。<span class="科">照前傳介合</span></p>
        
        <p class="曲"><span class="牌">倒拖船</span>排陣勢。按營圖。按營圖。風雲變化在須臾。只須臾。好把蛇蟠聯虎翼。休將鵝鸛混魚麗。混魚麗。<span class="科">合</span>試看驃姚新出塞。管教一鼓滅強胡。</p>
        
        <p class="白"><span class="科">外</span>中軍官再傳令。務要旗幟鮮明。戈矛犀利。弓彎滿月。馬逐奔虹。違者以軍法從事。<span class="科">小生</span>得令。<span class="科">傳介合</span></p>
        
        <p class="曲"><span class="牌">前腔</span>攢畫戟。佩雕弧。佩雕弧。星流電轉耀雲衢。耀雲衢。閫外先威明號令。軍中殺氣滿旌旗。滿旌旗。<span class="科">合前末許俊冠帶捧勑上</span></p>
        
        <p class="曲"><span class="牌">番卜算</span>三錫剖金符。後命加茅土。盈盈又向府中趨。紫鳳銜天語。</p>
        
        <p class="白">聖旨已到。跪聽宣讀。皇帝勑攝平盧節度使侯希逸。頃者禍降平盧。變生肘腋。共戕若主。歸命于卿。爾即暫攝本官。撫茲狂校。雖少嫌于專制。實有利于國家。爾奏以聞。朕心加悅。今就拜爾為平盧節度使。兼御史大夫。爾其益懋忠貞。作先敵愾。乃眷西顧。守在四鄰。押衙許俊。面闕之日。進階二級。別有勑行。欽哉毋忽。謝恩。<span class="科">外謝恩介末見介</span>許俊久違麾下。恭喜主帥玉節光臨。彤弓寵錫。<span class="科">外</span>下官暫借權宜。處非其據。薦膺恩錫。罪浮于功。私懼方深。何喜之有。</p>
        
        <p class="曲"><span class="牌">奈子花</span>念微臣暫攝銅符。荷皇恩竟掌平盧。愧干城心腹。折衝樽俎。誓捐軀奮先戎伍。<span class="科">合</span>文武。好誦取萬邦吉甫。</p>
        
        <p class="白"><span class="科">外</span>許押衙。一路生受你了。<span class="科">末</span></p>
        
        <p class="曲"><span class="牌">前腔</span>遠騑騑四牡馳驅。<span class="夾白"><span class="科">外</span>朝廷之上。也談兵麼。<span class="科">末</span></span>振堂堂九伐謀謨。<span class="夾白"><span class="科">外</span>范陽聲息。頗自不佳。<span class="科">末</span>范陽與此處地相接踵。災近剝膚。有俺主帥在上。料不患他。</span>笑春生組練。夜高笳鼓。擁羆貅臨邊都護。<span class="科">合前外</span></p>
        
        <p class="白">許押衙。軍士們今日我已操演一場。自後你可常監督他。定要精強。須同甘苦。其不用命者。付軍政司治之。<span class="科">末</span>領鈞旨。</p>
        
        <p class="落詩">王師非樂戰。<br />之子慎佳兵。<br />莫負盧龍塞。<br />歸邀麟閣名。</p>
        
        <h2 id=ch9 class="chapter"><span class="齣題">第九齣　詗約</span></h2>
        
        <p class="曲"><span class="牌">唐多令</span><span class="科">生上</span>心折大刀頭。咸陽客幾秋。牀頭金盡敝貂裘。又見青梅贈柳。春欲暮。歲空流。</p>
        
        <p class="白">高田種小麥。終久不成穗。男兒在他鄉。焉得不憔悴。我韓君平從來慷慨。不會淒涼。卻怎生說出這般話來。想我的平生。風流出眾。才氣無雙。管討個一顧傾城。片言入彀。到如今孤身久客。四海空囊。有賦聲金。未許看花立仗。其人如玉。空教擲果盈車。當此春景融和。不奈鄉心迢遞。正是自在飛花輕似夢。無邊絲雨細如愁。</p>
        
        <p class="曲"><span class="牌">醉扶歸</span>歎西歸難把秦烏守。向南棲空教越鳥留。隔園桃枉卻要攀頭。道傍李料不能甘口。更長安花落送春愁。正風風雨雨清明候。</p>
        
        <p class="曲"><span class="牌">不是路</span><span class="科">貼上</span>試覓風流。曲曲橋西百尺樓。<span class="科">扣門介</span>把雙環扣。<span class="夾白">為何沒人應門。</span>敢垂楊何地玉驄遊。<span class="科">生</span>滴瀏瀏。聽他百囀鶯求友。<span class="夾白">待我開門看。<span class="科">見介</span>呀。原來是李家女郎。<span class="科">貼</span>相公。</span>管你遷喬在上頭。<span class="夾白">你在此何幹。<span class="科">生</span></span>眠清晝。<span class="科">貼</span>想夢為蝴蝶和花瘦。莫非中酒。<span class="科">生</span>那些中酒。</p>
        
        <p class="白"><span class="科">貼</span>非關中酒。定是傷春。<span class="科">生</span>我那得春傷來。<span class="科">貼</span>前者玉合。姐姐奉錢十千。為取酒之貲。<span class="科">生</span>這平樂價了。女郎請坐。<span class="科">貼</span>相公是郎君契友。怎生好坐。<span class="科">生</span>女郎原是大人家風範。況且柳夫人有命。道不得個敬主及使麼。<span class="科">貼</span>僭了。相公客舍蕭條。何以娛日。<span class="科">生</span>歸思甚濃。馬首東矣。<span class="科">貼</span>一向與我郎君相處。到不曾曉得相公行藏。</p>
        
        <p class="曲"><span class="牌">紅衲襖</span>你甚的困新豐似馬周。<span class="夾白"><span class="科">生</span>是久留在此。<span class="科">貼</span></span>敢只為出函關尋李叟。<span class="夾白"><span class="科">生</span>李郎也只傾蓋相與。承他顧盼。<span class="科">貼</span></span>可輕拋舉案的齊眉偶。<span class="夾白"><span class="科">生</span>室中無人。<span class="科">貼</span></span>想貪他倚門的獻笑流。<span class="夾白"><span class="科">生</span>不欺女郎說。閒花野草。也不到小生眼底。<span class="科">貼</span>呀。久別故園。又無妻室。你</span>怎免得雉朝飛在野愁。更教那烏夜啼臨霜候。<span class="夾白"><span class="科">生</span>只是松楸在望。況且雨露既濡。小生青年。不愁佳麗。<span class="科">貼</span>相公少說。</span>只恐你韶顏不久留春也。露濕荷裳已報秋。</p>
        
        <p class="曲"><span class="牌">前腔</span><span class="科">生</span>我只為誤看花帝里遊。<span class="夾白"><span class="科">貼</span>原來為春試到此。<span class="科">生</span></span>卻討個結如蘭豪俠友。<span class="夾白"><span class="科">貼</span>是與我李郎厚了。<span class="科">生</span></span>恨生平種璧在藍田後。那裡去懷珠向漢浦求。<span class="夾白"><span class="科">貼</span>縱有個人兒縫裳綴綻。難得你一心哩。<span class="科">生</span></span>怎拚得賦淒淒怨白頭也。不得弄摻摻縫素手。<span class="夾白"><span class="科">貼</span>你這等會看待。怕沒有人麼。<span class="科">生</span></span>只恐那仙宮鎖定嫦娥也。斟酌天寒奈九秋。</p>
        
        <p class="白"><span class="科">貼</span>細看月輪還有意。定知丹桂近嫦娥。<span class="科">生</span>你小姐到似嫦娥。誰近得他來。<span class="科">貼</span>韓相公。你未必近得他。他卻也說得你不遠哩。<span class="科">生</span>願聞。<span class="科">貼</span>姐姐常對我說。韓夫子豈長貧賤者乎。<span class="科">生</span>這般說。李王孫有孟嘗君之賢。柳夫人也就是僖大夫之婦。<span class="科">貼</span>他還說得你好哩。<span class="科">生</span>一發見教。<span class="科">貼</span></p>
        
        <p class="曲"><span class="牌">解三酲</span>美詞華天垂列宿。<span class="夾白"><span class="科">生</span>小生也是識得幾字。<span class="科">貼</span></span>好風神水湛清秋。<span class="夾白"><span class="科">生</span>天生如此。<span class="科">貼</span>你好不識誇。<span class="科">生笑介</span>小生就話答話。休要認真。<span class="科">貼</span></span>當壚沒個人偎守。更臨邛四壁堪愁。<span class="夾白"><span class="科">生</span>四壁堪愁。不在話下。小姐也想到當壚上了。<span class="科">貼</span></span>那瑤姬判夜歸巫岫。我驛使傳春到隴頭。雙星湊。雙星湊。似盈盈一水。織女牽牛。</p>
        
        <p class="白"><span class="科">生</span>此是小姐美意。知你郎君何如。<span class="科">貼</span>料我郎君雖無粉黛三千。不少金釵十二。尚堪換馬。何況贈君。<span class="科">生</span>女郎。雖然如此。只是小生與李郎。禮周賓主。契洽弟昆。極欲攬子之袪。無奈據人之席。這事也多難了。</p>
        
        <p class="曲"><span class="牌">前腔</span>只贏他提心在口。早難言有鵲巢鳩。累累已似忘家狗。誰承望燕侶鶯儔。怕桃花爛熳迷仙岫。教柳眼安排怨陌頭。<span class="科">合前生</span></p>
        
        <p class="白">女郎多多致謝小姐。只恐此生無以為報。<span class="科">貼</span>相公耐心。就是李郎也有幾分在意了。</p>
        
        <p class="落詩">柳色參差隱畫樓。<br />遠書歸夢兩悠悠。<br />春風無限瀟湘思。<br />欲采蘋花不自由。</p>
        
        <h2 id=ch10 class="chapter"><span class="齣題">第十齣　懷仙</span></h2>
        
        <p class="曲"><span class="牌">粉蝶兒</span><span class="科">小生李王孫上</span>瑟懶琴慵。一曲懷仙堪弄。</p>
        
        <p class="詩"><span class="牌">集唐</span><br />心期仙訣意無窮。十載青春不負公。<br />歌舞教成心力盡。一時回首背西風。</p>
        
        <p class="白">俺李王孫。想起那浮生易往。先路難期。練色徵聲。都歸欲界。輕財任俠。也屬微塵。雖已變跡埋名。還要棄家訪道。只是我室稱金穴。座有玉人。難道是斥如犬羊。棄同溝壑。那柳姬眾中最少。才色絕倫。前對我說。韓君平目今暫在泥中。必不久居人下。這妮子所見。略與我同。我今日設酒春明園。就把這妮子配與他。先遂室家之願。後寄筦鑰之司。其餘女侍。驅他出閣。亦有何難。此時且不須提起。蒼頭那裡。<span class="科">末上</span>招之則來。麾之則去。請郎君差遣。<span class="科">小生</span>昨日分付你庖人樂部。想俱齊備。可去接柳娘子先到春明園。我自尋韓相公。由宣陽里一路來。<span class="科">末</span>領命。小山叢桂初招客。東閣觀梅欲待人。<span class="科">下小生</span>俺便從天街上去。想柳姬年貌也在時了。</p>
        
        <p class="曲"><span class="牌">普天樂</span>麗華濃。芳塵動。須有個人兒共。<span class="夾白">只是我自要遊仙。誰顧得你。今就與韓君平。恰好相稱。</span>春歸急。春歸急。擲翠拋紅。雙雙的宛轉玲瓏。似珠連璧融。<span class="夾白">人生都只為這個情字。管多少無明煩惱。俺早已打破也。</span>從今把多情付與東風。</p>
        
        <p class="落詩">閒雲不繫東西影。<br />野鶴寧悲去住心。<br />蘭渚蒼蒼春欲暮。<br />落花流水怨離琴。</p>
        
        <h2 id=ch11 class="chapter"><span class="齣題">第十一齣　義姤</span></h2>
        
        <p class="曲"><span class="牌">一江風</span><span class="科">貼上</span>怯春寒。綠襯芳茸淺。嬌護金蓮倦。<span class="夾白">我還了韓君平玉合錢。又透出他實信來。回覆姐姐去。</span>做蜂媒着意花間。逗得花心亂。東家望眼穿。東家望眼穿。西樓好夢圓。<span class="夾白">說話之間。不覺已到。呀。如何鎖上門在此。試問一聲。柳娘子今在何處。<span class="科">內應介</span>李家接去春明園了。<span class="科">貼</span>姐姐。你去則去。只恐你乘興而來。興盡而返。</span>怕啼鵑灑血空成怨。<span class="夾白">行來此間。是韓君平門首。如何也鎖上門。想是我們郎君請去。韓郎。韓郎。你事多難成。到不見姐姐也罷了。</span>怕啼鵑灑血空成怨。</p>
        
        <p class="白">這便是春明園。那花徑中遮遮掩掩走來的。多是我姐姐也。</p>
        
        <p class="曲"><span class="牌">前腔</span><span class="科">旦上</span>惜春殘。徑踏飄紅遍。簇蝶香裙散。<span class="夾白">輕蛾。你來了。我今日妝束好麼。<span class="科">貼</span>鬢兒梳得絕精。只是安黃不正些。<span class="科">旦</span></span>問安黃不正纖纖。鬢墨光浮渲。<span class="夾白"><span class="科">貼</span>韓郎好生致意。早承鸞信。願協鳳占。<span class="科">旦</span></span>飛鸞信早還。飛鸞信早還。<span class="夾白"><span class="科">貼</span>姐姐。他並未新婚。亦無外宅。<span class="科">旦</span>住口。</span>輕蛾口暫緘。怕金籠鸚鵡能傳怨。<span class="夾白">前話只好你知我知。</span>怕金籠鸚鵡能傳怨。</p>
        
        <p class="白">郎君自去邀韓相公。想必就到。我們一壁廂候他。<span class="科">生小生眾作樂同上</span></p>
        
        <p class="曲"><span class="牌">海棠春</span><span class="科">小生</span>開林選勝貪遊衍。着罨畫樓臺當眼。陰洞宿煙迷。曲檻餘寒淺。<span class="科">生</span>北斗城邊。南山掌畔。承露金莖霄漢。<span class="科">合</span>把酒送春歸。萬點春零亂。</p>
        
        <p class="誦"><span class="牌">歸國遙</span><span class="科">小生</span>春欲暮。滿地落花紅帶雨。<span class="科">生</span>惆悵玉籠鸚鵡。單棲無伴侶。　　<span class="科">旦</span>南望去程何許。問花花不語。<span class="科">貼</span>早晚得同歸去。恨無雙翠羽。</p>
        
        <p class="白"><span class="科">小生</span>柳姬過來。見韓相公。<span class="科">旦</span>相公萬福。<span class="科">生</span>柳娘子拜揖。這就是章臺柳麼。<span class="科">小生</span>他久已深居。今特薦上客耳。<span class="科">生</span>李兄。名園不殊金谷。麗人何減綠珠。仗此花神。願得青春無恙。白首同歸。<span class="科">旦</span>相公與郎君同心聯璧。可參騎省之遊。賤妾澀指縫絲。良愧石家之婦。<span class="科">小生</span>叫樂人們承應。輕蛾拂席。柳姬把盞。<span class="科">眾作樂旦送酒介</span></p>
        
        <p class="曲"><span class="牌">桂枝香</span>押簾銀蒜。拂纓珠串。啼妝半貼鈿蟬。手語斜飛金雁。看花期漸闌。花期漸闌。露條香濺。風心紅綻在長安。人遠天涯近。春歸客路先。</p>
        
        <p class="白"><span class="科">小生</span>韓兄。你寒食佳篇。柳姬近來頗習。試歌侑酒。<span class="科">旦</span></p>
        
        <p class="曲"><span class="牌">北寄生草</span>催風雨愁中節怨。龍蛇原上田。那花飛細蕊胭脂絢。門垂御柳金絲顫。宮傳蠟燭青煙變。知何方火向客心然。便禁煙也不禁侯家宴。</p>
        
        <p class="白"><span class="科">生</span>李兄。綺庭玉樹。聲聲自合鸞歌。繡幌金荃。字字偏諧鳳律。不數四時子夜。絕勝舉國陽春。<span class="科">小生</span>小生手奉一卮。</p>
        
        <p class="曲"><span class="牌">桂枝香</span>風回彫扇。春催檀串。璇題梓澤高鶱。玉柱梁州低按。<span class="夾白">韓兄請酒。</span>把金樽再拈。金樽再拈。羞蛾偷換。清矑流盼。笑嫣然。引鳳停歌拍。驚鴻試舞筵。</p>
        
        <p class="白">柳姬。我久不見你舞了。好一折腰。試他垂手。</p>
        
        <p class="曲"><span class="牌">北對玉環帶過清江引</span><span class="科">旦舞眾合介</span>碧玉珊珊。羅裳風外單。紫燕翻翻。纖腰掌上安。頓趾卻仍前。迴身斷復還。飛雪流波。盈盈舒媚眼。餘姿逸態張猶掩。障袂驚香散。急鼓會繁絃。白紵縈清彈。乍猶矜忽如疑中似幻。</p>
        
        <p class="白"><span class="科">生</span>看他矯若遊龍。超踰集鳥。春風香徑。花前翠帶從風。夜月紅樓。樹下霓裳出月。是好舞也。<span class="科">小生</span>當直。把酒移到瑤光臺。我們從金波橋過去。<span class="科">移席介合</span></p>
        
        <p class="曲"><span class="牌">燒夜香</span>金波蕩影弄雲鮮。織女橋回幾曲聯。洞口花源別有天。<span class="科">合</span>別有天。邀客儘留連。向晚。扇月斜窺。繩河半展。</p>
        
        <p class="白"><span class="科">到介生</span>王孫別舍擁朱輪。<span class="科">小生</span>不羨空名樂此身。<span class="科">旦</span>門外碧潭春洗馬。<span class="科">貼</span>樓前紅燭夜迎人。<span class="科">小生</span>酒到。<span class="科">送生酒介</span></p>
        
        <p class="曲"><span class="牌">梁州序</span>瑤臺新列。金波虹瞰。十二屏山不斷。籠香拈翠。臨春笑攬韶年。<span class="夾白">韓郎。你名士無虛。柳姬。你佳人獨立。一個赤繩未繫。一個玄的猶存。自合雙飛。真難再得。便相配偶。不必遲疑。<span class="科">指生介</span></span>看你詞華掞日。<span class="科">指旦介</span>麗彩升霞。絕世俱堪羨。玉笙吹徹也會雙仙。一任天風駕紫鸞。<span class="夾白">輕蛾掌燭。柳姬送酒。<span class="科">合</span></span>然錦燭。開羅薦。把玄漿合巹頻頻勸。</p>
        
        <p class="白">酒來。我代你們一祝。<span class="科">對天酬酒介</span>祝此二人。佳期之後。天長地久。夫貴妻榮。期百歲結良緣。<span class="科">生</span>李兄。他雖未抱衾裯。已在小星之列。小生後來烏鵲。敢分明月之棲。況你玉牒名流。合配金屏艷質。</p>
        
        <p class="曲"><span class="牌">前腔</span><span class="科">指小生介</span>天潢貴種。<span class="科">指旦介</span>星橋仙媛。掩映金輝玉璨。絲蘿喬木。根株豈合纏綿。<span class="夾白"><span class="科">小生</span>咳。大丈夫相遇。杯酒間一言道合。尚許以死。何況一女子乎。<span class="科">生</span>大德不報。知己誠難。安得復勤子之施。奪人之好。</span>況我窮林賦鳥。幸舍歌魚。涸轍波非淺。褰裳何處也隔蓬山。敢望文簫逐彩鸞。<span class="科">合前旦</span></p>
        
        <p class="白">郎君。妾方待歲。不止周星。弄管持觴。既免蒸梨之過。稱詩守禮。何來唾井之嫌。</p>
        
        <p class="曲"><span class="牌">前腔</span>捧瓊蘇醉壓銀蟬。點松肪光飛玉繭。更沈香火底。穠李花前。<span class="夾白"><span class="科">小生</span>柳姬差了。你就是仙女。也有個吹簫碧落。怕不做悔藥青天。<span class="科">旦</span></span>可是嫦娥奔月。帝女乘雲。覿面將人閃。<span class="科">悲介</span>謾憐雙笑也鏡空圓。翠影羞窺舊舞鸞。<span class="科">合前貼</span></p>
        
        <p class="白">姐姐他相女配夫。韓郎為君擇婦。佳人才子。真如二曜經天。吉日良宵。試看三星帶月。</p>
        
        <p class="曲"><span class="牌">前腔</span>道新人琬琰名鑴。問才郎金華時彥。看花房低綴。黼帳高懸。<span class="夾白">郎君。</span>這是推雲出岫。掇月移宮。好事行方便。<span class="夾白">姐姐。</span>今朝遷次也笑啼難。一曲離鴻雜引鸞。<span class="科">合前小生</span></p>
        
        <p class="白">韓郎柳姬。你們當此星月之前。花燭之下。誓同結髮。都莫負心。<span class="科">生旦拈香介</span></p>
        
        <p class="曲"><span class="牌">節節高</span>名香炷博山。瑞罏煙。<span class="科">拜天介</span>深深拜發低低願。憑天鑑。交頸鴛。雙飛燕。春光到處常相見。風波縱有休輕散。<span class="科">合</span>一日長安遍看花。管教早晚魁金殿。</p>
        
        <p class="白"><span class="科">小生</span>蒼頭們。將鼓樂花燭。送到園中西洞房去。<span class="科">眾行介</span></p>
        
        <p class="曲"><span class="牌">前腔</span>蘭房笑語喧。擁嬋娟。銀缸隱見桃花面。香鬟亂。寶唾沾。靈犀泮。遊蜂細簇幽黃淡。啼鶯暗度驚鴻散。<span class="科">合前</span></p>
        
        <p class="曲"><span class="牌">尾聲</span>銅龍午夜催銀箭。障溶溶香氳夢暖。<span class="夾白"><span class="科">生揖小生介</span>小生奉謝。<span class="科">小生</span>意氣相與。何所可謝。<span class="科">生</span></span>你海樣恩深石樣堅。</p>
        
        <p class="白"><span class="科">小生</span>韓兄。三日之後。同柳姬到俺宅中。一言相告。<span class="科">生</span>領教。</p>
        
        <p class="落詩">仙史高臺十二重。<br />巧將花木占春風。<br />可憐今夜千門裡。<br />銀漢星回一道通。</p>
        
        <p class="白"><span class="科">小生下生旦弔場介生</span>柳娘子。向者紫陌閒遊。紅樓乍遇。山陂相隔。恐成千里之遙。蓬梗還逢。喜遂同根之願。我想起當日呵。</p>
        
        <p class="曲"><span class="牌">啄木兒</span>紗窗倚。繡陌遊。不是從前相識久。猛偷傳一縷柔情。卻空拋萬種閒愁。想今生沒路投機彀。東風怕不堪回首。可料浮槎替入舟。</p>
        
        <p class="白"><span class="科">旦</span>那日綠柳煙勻。纔堪繫馬。碧桃春老。似誤停舟。將無永絕今生。何意為歡此夜。</p>
        
        <p class="曲"><span class="牌">前腔</span>瑠璃榻。翡翠樓。手捲真珠上玉鉤。擲年光幾樹楊花。躍春風甚處驊騮。記初窺薄怒頳相逗。將辭轉盼精堪授。今日蒙羞載鄂舟。<span class="科">貼持燭上</span></p>
        
        <p class="曲"><span class="牌">三段子</span>綿藤話兜。算從前相思盡勾。香甜味投。趁新來風流上頭。<span class="夾白">呀韓郎。你那得閒坐。<span class="科">生</span></span>他防身寶襪牢牢扣。躭驚翠黛輕輕縐。兀那一段銷魂乍喜乍羞。</p>
        
        <p class="白"><span class="科">貼</span>好不即溜的相如。</p>
        
        <p class="曲"><span class="牌">歸朝歡</span>留心的。留心的緊偎慢抽。<span class="夾白">姐姐。</span>恰好處些兒着手。<span class="夾白">你們到要緊時莫丟了我。</span>針和線。針和線計他引頭。<span class="夾白">韓郎。</span>你如今真喚個章臺折柳。<span class="夾白">姐姐。這替不得你的。你怕他待怎生。<span class="科">旦</span></span>怕他燈前光眼將人𥉳<a epub:type="noteref" href="#char01"><sup>註</sup></a>。牀頭絮語將人搆。<span class="夾白"><span class="科">貼</span>韓郎走來。我教你個七字經兒。<span class="科">引生攜旦手介</span></span>做道是軟款溫柔不識羞。</p><aside epub:type="footnote" id="char01"><p>「⿰目留」</p></aside>
        
        <p class="白"><span class="科">生旦下貼</span>他兩個洋洋去了。卻怎生發付我來。你看。</p>
        
        <p class="落詩">春風拂檻露凝香。<br />花燭熒熒照洞房。<br />一樣玉壺傳漏出。<br />南宮夜短北宮長。</p>
        
        <h2 id=ch12 class="chapter"><span class="齣題">第十二齣　譯賓</span></h2>
        
        <p class="曲"><span class="牌">夜遊朝</span><span class="科">淨番將眾上</span>擊鼓吹螺分別部。捧氈槃酥酪酣呼。飲馬黃河。射雕赤嶺。西日近長安何處。</p>
        
        <p class="白">平沙落日大荒西。隴上明星高復低。孤山幾處看烽火。戰士連營候鼓鼙。自家吐蕃大將沙吒利的是也。蒙贊普擢我鎮守河隴。令嚴金箭。名綴銀塗。近日來被唐朝哥舒翰攻拔諸城。盡收故地。郡澆河于積石。軍神策于臨洮。這國中蘇毗彊部。又以歸降。封王賜姓。我想起那日磾辭胡助漢。由余從戎入秦。這都是用夏變夷。到落得畫圖標史。俺身留番地。心慕華風。願備外藩。將稱內屬。且待俺部將乞力斤到來。把都兒們。喚乞力斤來帳中議事。<span class="科">眾應喚介末乞力斤上</span>鷲翎金僕姑。燕尾繡蝥弧。獨立揚新令。千營共一呼。乞力斤見。<span class="科">淨</span>乞力斤。俺意欲散離戎部。歸附唐朝。倘列雁臣。猶勝鳥使。你道如何。<span class="科">末</span>大唐統接帝王。西戎親本甥舅。合有金鵝之獻。以代銅馬之圖。只是要力修表章。得預朝請方好。<span class="科">淨</span>俺正意如此。你聽我道。</p>
        
        <p class="曲"><span class="牌">瑣窗郎</span>喜天王撫有輿圖。築降城徹拂廬。和戎賜樂。拜表平胡。還呈玉馬不勞銀鶻。<span class="科">合</span>試看他河源東注隴頭路。隨碣石片鴻度。</p>
        
        <p class="曲"><span class="牌">前腔</span><span class="科">末</span>望中朝紫氣黃圖。蝕星旄偃月弧。好教簉鷺。莫恥垂狐。漢官今日威儀重睹。<span class="科">合前淨</span></p>
        
        <p class="白">俺一面修表。收拾玉帶金皿。作貢獻之物。勞你前去長安。<span class="科">末</span>小將便須速行。此時長安已是三月了。</p>
        
        <p class="落詩">秦中花鳥已應闌。<br />塞外風沙猶自寒。<br />夜聽胡笳折楊柳。<br />教人氣盡憶長安。</p>
        
        <h2 id=ch13 class="chapter"><span class="齣題">第十三齣　醳負</span></h2>
        
        <p class="白"><span class="科">小生上</span>轉知名宦是悠悠。分付空源始到頭。待送妻兒下山了。便隨雲水一生休。俺一向不樂人間。意欲尋仙方外。只有柳姬。撇他不下。又已配與韓君平。前約他夫婦。三日之後。過俺宅中。早已着輕蛾請去。待他來時。這幾十萬家計。盡付與他。俺便飄然長往了。韓郎。韓郎。你怎知俺數十年前曾為名將。北征突厥。西討吐蕃。後來卻混跡屠沽。逃名花酒。到今日都似做一場大夢也。</p>
        
        <p class="曲"><span class="牌">雙調北新水令</span>一生塵土夢初醒。幾年來隱名留姓。烏飛和兔走。虎鬭與龍爭。誰是惺惺。百忙裡難提省。<span class="科">生旦貼上</span></p>
        
        <p class="曲"><span class="牌">南步步嬌</span>曉帳沈沈茱萸冷。鳥喚東風醒。香肩併影行。一抺生煙。柳昏花冥。何處把車停。<span class="夾白"><span class="科">貼</span>此間是李郎宅子了。</span>試看人在瑤臺境。</p>
        
        <p class="白"><span class="科">見介小生</span>韓兄。你們都來了。來得恰好。俺檢點些小家貲。大約有數十萬。家僮數百人。都已在此。今日就交付你們。俺從此逝矣。<span class="科">生旦</span>呀。卻為何這般說起。<span class="科">小生</span>韓兄。俺與你都是英雄輩。一諾無雙。不必再讓。<span class="科">旦</span>怎好受這許多。<span class="科">小生</span>柳姬。你知俺是豪爽的人。怎做得守錢的虜。年來費用。其實不多了。</p>
        
        <p class="曲"><span class="牌">北折桂令</span>則空憐一事無成。儘家緣一諾都傾。穩趁着一介書生。今日這繡戶銀屏。鴉青獸錦。婢織奴耕。一任你支分管領。伴他們嫋娜娉婷。早成個錦片前程。<span class="夾白"><span class="科">生</span>李兄縱要尋仙。再住幾時。去未遲也。<span class="科">小生</span>遲了遲了。</span>俺可待無錢斷酒。折末也垂老修行。</p>
        
        <p class="曲"><span class="牌">南江兒水</span><span class="科">生</span>一片英雄氣。三年客旅情。疎財仗義交曾訂。<span class="夾白">李兄。我那件不受你惠來。</span>騎來匹練穿花影。偎將雙袖臨妝靚。況復傾家相贈。三匝堪棲。到教你南枝孤另。</p>
        
        <p class="白"><span class="科">小生</span>韓兄。你道俺仗這幾貫腐物了。你聽俺道。</p>
        
        <p class="曲"><span class="牌">北雁兒落帶得勝令</span>俺也曾腳蹬將日窟平。俺也曾手撼得天關應。俺也曾指河山帶礪盟。俺也曾驅虎豹風雲陣。<span class="夾白"><span class="科">生</span>原來李兄身曾為將。到頭來卻何如。<span class="科">小生</span></span>到頭來長揖謝公卿。暗妝孤花柳情。打滅下粗豪性。做幽居不用名。<span class="夾白"><span class="科">旦</span>你如今卻又怎生。<span class="科">小生</span></span>盈盈。漸白髮飄明鏡。泠泠。我則待駕鸞驂上玉京。駕鸞驂上玉京。</p>
        
        <p class="曲"><span class="牌">南僥僥令</span><span class="科">旦</span>佳期空自定。別恨轉多縈。縱有日相邀雲路迥。料環珮只空歸月下聲。</p>
        
        <p class="曲"><span class="牌">北望江南</span><span class="科">小生</span>呀。你子道環珮只空歸月下聲。誰待會到蓬瀛。可知那飛梭日月一棋枰。更茫茫欲海幾千層。俺虛飄飄此行。虛飄飄此行。甚的是東風回首不堪情。</p>
        
        <p class="曲"><span class="牌">南園林好</span><span class="科">貼</span>聽金雞雲中共鳴。看青鳥筵頭共行。<span class="夾白">郎君。輕蛾雖則婢子。性亦有靈。</span>願傍着蓬山芝嶺。隨子晉學吹笙。擣靈藥兔長生。擣靈藥兔長生。</p>
        
        <p class="白"><span class="科">小生</span>輕蛾肯從我去麼。你縱不是仙才。亦非凡骨。好做個秦宮毛女。梁家玉清。數年之內。到是你先會俺哩。<span class="科">貼</span>郎君此去。雲水浮蹤。雖無定所。蘧廬寄跡。亦在何方。<span class="科">小生</span>俺多在終華二山了。</p>
        
        <p class="曲"><span class="牌">北沽美酒帶太平令</span>蓮峰矗紫閣橫。蓮峰矗紫閣橫。仙露掌白雲庭。<span class="夾白"><span class="科">生旦悲介</span>你定要去了。相見之期。今生未卜。待將一杯。渭城相別。<span class="科">小生</span></span>這杯酒殷勤唱渭城。疊陽關你送行。正垂柳怨青青。<span class="夾白">俺此去呵。</span>早除卻花魔酒病。慣聞他鶴唳猿聲。守清夜藥罏丹鼎。張碧落粉圖霞㡠。你呵若問俺今生。試聽一待滿千齡再經。呀怕難尋舊家門徑。</p>
        
        <p class="白">俺就此去也。仰天大笑出門去。卻伴青霞入翠微。<span class="科">下旦</span>他就長揖而去。你何不追及。還讓與他。<span class="科">生</span>不是。此豪達者。適已備言之矣。勿復致謝。我想起人生呵。</p>
        
        <p class="曲"><span class="牌">南尾</span>風花聚散真無定。<span class="科">旦</span>憶歲歲王孫草色青。<span class="科">貼</span>空擲下千金結客名。</p>
        
        <p class="白"><span class="科">旦</span>相公資用頗給。家室有人。日月蹉跎。功名在意。<span class="科">生</span>天子行幸將歸。尚須春試。禮部侍郎楊渡。他常知我才名。至期自當努力。</p>
        
        <p class="落詩">人無回意似波瀾。<br />琴有離聲為一彈。<br />縱使空門再相見。<br />還如秋月水中看。</p>
        
        <h2 id=ch14 class="chapter"><span class="齣題">第十四齣　逆萌</span></h2>
        
        <p class="曲"><span class="牌">北點絳唇</span><span class="科">淨安祿山眾軍引上</span>掌握河山。部兼蕃漢。鴻圖建。地覆天翻。穩坐那黃金殿。</p>
        
        <p class="白">營州少年厭原野。狐裘蒙茸獵城下。虜酒千鍾不醉人。胡兒十歲能騎馬。自家東平郡王安祿山的是也。俺本營州胡人。姓康。名軋犖。幼蒙張守珪養為己子。後來累官做平盧節度。兼柳城太守。天寶初年。入朝稱旨。唐天子坐俺金雞大障。起第京師。又拜楊貴妃為兒。出入宮掖。即今總領范陽三道。進封東平郡王。恩寵極矣。想起俺生多異相。難道只位極人臣。況且那海內無兵。朝中多故。正是天與不取。反受其殃。俺帳下番漢各兵之外。又有那契丹曳落河八千人。家奴善弓矢者數百人。日前曾遣人築雄武城于范陽之北。又遣人買錦繡數萬。以佐軍貲。想俱完備。叫曳落河。你們近來勇力何如。俺指日就要渡河入洛了。<span class="科">眾</span>大王聽稟。<span class="科">外</span></p>
        
        <p class="曲"><span class="牌">浪淘沙</span>一鼓奮爭先。帳捲胡天。黃河似帶可投鞭。管取軍威如破竹。飲馬三川。</p>
        
        <p class="白"><span class="科">淨</span>家奴等。你們近來弓矢何如。<span class="科">末</span></p>
        
        <p class="曲"><span class="牌">前腔</span>破的聽鳴弦。一箭雙穿。驚鴻虛發下平原。管取射人先射馬。七札誰堅。</p>
        
        <p class="白"><span class="科">淨</span>叫築雄武城的。那城果是何如。<span class="科">小生</span></p>
        
        <p class="曲"><span class="牌">前腔</span>千仞看高騫。雉堞言言。秦城北斗料空傳。管取金湯成保障。百萬當關。</p>
        
        <p class="白"><span class="科">淨</span>那群賈們。前買的錦繡服色何如。<span class="科">丑</span></p>
        
        <p class="曲"><span class="牌">前腔</span>霞𣱁<a epub:type="noteref" href="#char02"><sup>註</sup></a>共霜氈。日耀雲鮮。戎衣一着白旗懸。管取春溫如挾纊。組練三千。</p><aside epub:type="footnote" id="char02"><p>「⿺毛疊」</p></aside>
        
        <p class="白"><span class="科">淨</span>你們成功之日。都有重賞。<span class="科">眾謝介淨</span>數日前何千牛與俺說。平盧一帶。雖則屬俺節制。那侯希逸是個不良的人。倘或俺直入中原。哥舒翰提潼關之眾。以衝其前。侯希逸統河北之兵。以躡其後。卻不做腹背受敵。進退無門。俺已命高尚修一書。遣中人韓朝敭去說他連和便了。</p>
        
        <p class="落詩">晝暗狐狸得勢。<br />天陰魑魅持權。<br />不能流芳百世。<br />亦當遺臭萬年。</p>
        
        <h2 id=ch15 class="chapter"><span class="齣題">第十五齣　逢世</span></h2>
        
        <p class="曲"><span class="牌">一翦梅</span><span class="科">旦貼上</span>臚傳三殿日華重。滿眼英雄。誰識英雄。<span class="科">貼</span>花明十里曉煙籠。滿眼春風。誰領春風。</p>
        
        <p class="誦"><span class="牌">小重山</span><span class="科">旦</span>正是神京爛熳時。群仙初折得。上林枝。烏巾白紵最相宜。精神出。御陌袖鞭垂。　　<span class="科">貼</span>柳色展愁眉。管絃分響亮。探花期。光陰占斷曲江池。<span class="科">合</span>新榜上。名姓徹丹墀。</p>
        
        <p class="白"><span class="科">旦</span>輕蛾。韓郎今日裡南宮引奏。北闕敷言。不知他文福何如。<span class="科">貼</span>姐姐。相如獻賦。猶幸同時。主父陳書。方嗟見晚。你也曾說來。似韓郎才貌。那得長貧賤麼。少刻就有佳音了。<span class="科">旦</span>說便這般說。你見那顯達的。幾個有才貌來。我想此時呵。</p>
        
        <p class="曲"><span class="牌">賞宮花</span>桃花浪融。風雷百道通。乘流妨點額。一躍可成龍。<span class="科">合</span>但願泥金飛喜信。應知剖璧遇良工。</p>
        
        <p class="白"><span class="科">末上</span>才子已為金殿客。好音速報玉樓人。報夫人。相公喜得高第了。<span class="科">旦</span>奚奴。你見誰來。<span class="科">末</span>小人親在午門外見來。只有俺相公年少。主上賜名探花。使特敕京兆府。儀從鼓樂送歸第里。<span class="科">旦</span>他如今在那裡。<span class="科">末</span>如今赴瓊林宴。到曲江題名去了。<span class="科">旦</span>你還去接相公。<span class="科">末</span>小人就去。曲江院裡題名處。十九人中最少年。<span class="科">下貼</span></p>
        
        <p class="曲"><span class="牌">前腔</span>芙蓉紫宮。春光醉九重。祥雲看五色。女婿近乘龍。<span class="夾白">姐姐。你好喜了。<span class="科">旦</span>也只偶然。何足為喜。時世人得個科名。便似做驚天動地。着甚來由。<span class="科">合</span></span>已見泥金飛喜信。真教剖璧遇良工。</p>
        
        <p class="白"><span class="科">旦</span>你且去排個夜筵。待相公回來作慶。<span class="科">貼</span>知道。闕下開金榜。閨中肆夜筵。<span class="科">下生冠帶眾儀從鼓樂上</span></p>
        
        <p class="曲"><span class="牌">黃龍袞</span>宮袍柳色濃。宮袍柳色濃。烏帽花枝重。簇出神仙左右飛鸞鳳。<span class="科">合</span>天門日拱。香街繡擁。誇得意。馬蹄歸。東風送。<span class="夾白"><span class="科">生</span>勞列位了。<span class="科">眾</span></span>誇得意。馬蹄歸。東風送。</p>
        
        <p class="白"><span class="科">下見介生</span>獨受主恩歸。<span class="科">旦</span>當朝似者稀。<span class="科">生</span>玉壺分御酒。<span class="科">旦</span>金殿賜春衣。相公。你遇主已收東箭。許身好比南金。幸無一第為多。須要孤忠自獻。<span class="科">生</span>小生偶膺鳳舉。夫人與有鸞封。願致警于齊風。得傾心于堯日。</p>
        
        <p class="曲"><span class="牌">大聖樂</span>大羅天蕊榜朣朧。奏芳名禁籍通。凌雲一賦龍顏動。歌湛露荷天工。只今那瓊林賜出皇風重。准備你玉殿新頒紫誥崇。<span class="科">合</span>雞鳴可諷。好趁取金門待漏。長樂聞鐘。</p>
        
        <p class="曲"><span class="牌">前腔</span><span class="科">旦</span>羨才華錦繡蟠胸。策臨軒過賈董。簫韶奏引虞廷鳳。看咫尺覲重瞳。分明是連枝紅杏依雲種。還效那一點丹葵捧日忠。<span class="科">合前</span></p>
        
        <p class="白">相公。可惜李郎不見你有今日。<span class="科">生</span>我正此念他。只是他已塵垢浮名。糠粃濁世。看着我們。就如浮漚在海中。鵷雛視腐鼠了。<span class="科">旦</span>正是。早已命輕蛾設宴後閣。且自少敘一回。</p>
        
        <p class="落詩">萬年枝影轉斜光。<br />三道先成君激昂。<br />谷永直言身不顧。<br />郤詵高第轉名香。</p>
        
        <h2 id=ch16 class="chapter"><span class="齣題">第十六齣　拒間</span></h2>
        
        <p class="曲"><span class="牌">掛真兒</span><span class="科">外侯節度末許俊引眾上</span>笑談功成膺上賞。藉王靈捍禦邊疆。<span class="科">末合</span>燕寢香凝。平安火報。好圖取文修武講。</p>
        
        <p class="白"><span class="科">外</span>分閫仍推轂。援桴且訓車。風揚旌斾遠。雨洗甲兵初。許虞侯。俺在此節鎮數年。所喜胡塵不動。日羽停飛。苔臥綠沈。花明畫戟。此皆主上之威。及諸將校之力也。<span class="科">末</span>許俊聞得安祿山招軍買馬。積草儲糧。又聞得多進駱駝犬馬。以蠱上心。日前獻媚玉樂器。以諂妃子。真個是狐媚方深。豕心難化。肘腋之變。只在旦夕了。<span class="科">外</span>他必有細作往來傎候。俺們須要謹防。<span class="科">末</span>有如高見。<span class="科">丑中官韓朝敭上</span>曾盜張儀璧。還裝陸賈金。懸河吾有口。篡位爾何心。自家中人韓朝敭的便是。領俺東平王之命。來說平盧侯節度。定約連兵。共舉大事。此間是他轅門了。牙門官可通報。東平王有使人在此。<span class="科">報介外</span>我們方纔議他。卻好就有人來。着他進見。<span class="科">丑</span>中人韓朝敭見。<span class="科">末</span>你是東平王差來的。有書麼。<span class="科">丑</span>先曾有書。生怕軍情漏洩。遣小官口代天言。<span class="科">外</span>怎麼叫做天言。大意何如。<span class="科">丑</span>大意欲興晉陽之師。以清軍側之惡。元帥若能互相掎角。效力櫜鞬。則天下不足平矣。<span class="科">外</span>差了差了。當今天衢清朗。社稷靈長。女謁雖行。王綱猶振。何損桓公之霸。敢借晉陽之名。俺說你那祿山呵。</p>
        
        <p class="曲"><span class="牌">八聲甘州</span>三方保障。似群星拱北。睿日當陽。<span class="夾白"><span class="科">丑</span>俺大王功高賞薄。以此不安。<span class="科">外</span></span>天恩浩蕩。怎做得反戈相向。<span class="夾白"><span class="科">丑</span>他有這般勇略。怎肯置身人下麼。<span class="科">外</span></span>他噬人乳虎威難抗。似負主饑鷹飽即颺。<span class="夾白"><span class="科">丑</span>古今霸王之主。也都是及時成功。<span class="科">外</span>哎。他已封東平王了。</span>試詳。少甚麼列土分王。</p>
        
        <p class="曲"><span class="牌">前腔</span><span class="科">丑</span>騰驤。兵彊馬壯。要親提霜甲。一掃天狼。<span class="夾白"><span class="科">外</span>他自作孼罷了。怎的污及于我。<span class="科">丑</span></span>輔車相仗。況總是楚弓得喪。<span class="夾白"><span class="科">外</span>他既廢人倫。又昧天道。<span class="科">丑</span>元帥。你要問天道麼。</span>那氣占沸粉晨空望。月暈圍參夜少光。<span class="夾白"><span class="科">外</span>便是霸王之業。豈就容易成得。<span class="科">丑</span></span>誠量。管教成定霸圖王。</p>
        
        <p class="白"><span class="科">末</span>中官。俺元帥呵。</p>
        
        <p class="曲"><span class="牌">前腔</span>忠良。金符玉帳。看妖摧太白。士列中黃。<span class="夾白"><span class="科">丑</span>唐家多少功臣宿將。有甚明白處。</span>賢勞鞅掌。怕不做鳥盡弓藏。<span class="夾白"><span class="科">外</span>唗。閒說。</span>我從軍白髮三千丈。報國丹心一寸長。<span class="夾白"><span class="科">丑</span>你若不見從。他一定移兵相擊。怕當他不過哩。</span>敢當。定須教斬馘擒王。</p>
        
        <p class="曲"><span class="牌">前腔</span><span class="科">外</span>猖狂。陰謀妄想。看鼎魚暫息。幕燕終亡。<span class="夾白"><span class="科">丑</span>識時務者為俊傑。請元帥三思。</span>雲移日盪。笑當車怒奮螳螂。<span class="夾白"><span class="科">外怒介</span>唗。這廝好無狀。叫群刀手推出轅門嫋首示眾。<span class="科">眾應綁丑下末</span>元帥。這廝斬訖。賊必先加兵我了。</span>這相持勢已拚鷸蚌。一戰功須淨犬羊。<span class="科">合</span>誓當。取前茅討賊勤王。</p>
        
        <p class="白"><span class="科">外</span>許虞侯。俺如今幕下少人。聞得金部員外韓君平。文武兼資。才力俱壯。遣人去長安把祿山反狀奏聞。就辟他為書記。<span class="科">末</span>如此極好。</p>
        
        <p class="落詩">家散黃金詶士死。<br />身留一劍答君恩。<br />漁陽老將多迴席。<br />魯國諸生半在門。</p>
        
        <h2 id=ch17 class="chapter"><span class="齣題">第十七齣　言祖</span></h2>
        
        <p class="詩"><span class="科">丑童子上</span><span class="科">集句</span><br />花氣渾如百和香。不辭啼鴂妒年芳。<br />樓臺深鎖無人到。綠樹陰濃夏日長。</p>
        
        <p class="白">俺是韓相公家小園丁。相公官授金部員外郎。夜來入直去了。今日是賜沐之期。分付俺在此打掃園亭。你看這煙中蟬咽涼柯。燕雛午幕。新桐飲露。密柳眠風。卻就是初夏景象。俺打掃已畢。待相公回來。與夫人到此。儘着他春宮秘戲。真可愛夏閣微涼。呀。只見那輕蛾姐也走來了。我且閃在左廂。看他說甚。<span class="科">做虛避介貼上</span></p>
        
        <p class="曲"><span class="牌">駐雲飛</span>玉樹瓊葩。帝苑春來第一家。<span class="夾白">這園中春去夏來。又是一般了。</span>朱果累累亞。荷葉些些大。<span class="夾白"><span class="科">內鳥鳴介</span>嗏。</span>何物叫喳喳。<span class="科">做打鳥介</span>把青梅閒打。<span class="夾白">原來是一個鵲兒兩個鴉兒飛去了。我想那烏鵲也會填橋。織女一年一度。誰似我們。</span>縱有烏鵲填橋。織女還空踏。<span class="科">丑出介</span>我是牛郎你是他。<span class="夾白"><span class="科">貼</span>呸。</span>誰是牛郎誰是他。</p>
        
        <p class="白">這小廝。你是牛郎。可曾沾一滴天河水兒。<span class="科">丑</span>你那天河水。賜我一滴兒。也是你陰騭。<span class="科">貼收介</span>一滴何曾到九泉。<span class="科">丑</span>你就罵我。又說起詩來。我唱一個曲兒贈你。<span class="科">貼</span>使得。<span class="科">丑</span></p>
        
        <p class="曲"><span class="牌">北清江引</span>小梅香百樣相勾搭。眼挫將人抹。筵頭謊沒查。櫈角忙凹軋。幾番兒眼巴巴想着那光踢遢。</p>
        
        <p class="白"><span class="科">貼</span>這小廝到會抓人癢處哩。我也唱個曲兒贈你。<span class="科">丑</span>也好也好。<span class="科">貼</span></p>
        
        <p class="曲"><span class="牌">前腔</span>小哥哥後庭花早發。背地和人刮。好處把頭抓。忍處將胸掐。幾番兒吹地灰坌得雙眼瞎。</p>
        
        <p class="白"><span class="科">丑倒地哭介</span>你贓污我。我死了。<span class="科">貼</span>癡孩子。你起來。我打桃子你喫。<span class="科">丑</span>要你喫半個。我喫半個。<span class="科">貼</span>你還要啖我以餘桃哩。<span class="科">旦內叫介</span>輕蛾。天色大曉。把銀缸滅了罷。<span class="科">貼</span>夫人來了。<span class="科">丑慌下旦上</span></p>
        
        <p class="曲"><span class="牌">駐雲飛</span>簾幕重遮。破曉膏凝髻半髽。春與東風嫁。夢怯餘寒壓。<span class="夾白">嗏。</span>畫省正隨衙。待歸來花下。<span class="夾白">相公此時還不見回。<span class="科">做弄花介</span></span>只把細蕊輕挼。立倦鞦韆架。耳聽鳴珂眼盼他。<span class="夾白"><span class="科">內馬鳴介</span>相公回也。去看茶來。</span>試聽鳴珂管是他。<span class="科">貼下生冠帶末僕隨上</span></p>
        
        <p class="曲"><span class="牌">駐馬聽</span>下直金華。紫馬春殘踏落花。<span class="夾白">當直的。把朝衣解去。<span class="科">末應解衣下生</span>我方乘月出朝。到家卻早見日了。</span>只見星移閣道。月轉勾欄。日動窗紗。<span class="夾白"><span class="科">進見介</span>夫人。你曉妝畢了。<span class="科">旦</span>鬢兒好麼。<span class="科">生</span></span>那流波入鬢向人誇。<span class="夾白"><span class="科">生</span>你為何雙眉未畫。<span class="科">旦</span>留待君歸。作京兆故事。<span class="科">生</span>我與你畫。<span class="科">畫眉介</span></span>遠山橫黛邀郎畫。<span class="科">抱旦介</span>試約裙靫。趁背人深處妝初罷。</p>
        
        <p class="白"><span class="科">旦</span>這是甚樣子。可象個官人們麼。<span class="科">生</span>依你說。紗帽到會俗了人。<span class="科">貼上</span>逢時方燕喜。退食且從容。相公。夫人。茶來了。<span class="科">旦</span>我們去園子邊行行。<span class="科">同生行介</span></p>
        
        <p class="曲"><span class="牌">前腔</span>景湛清華。問信風吹到楝花。可是南薰漸引。嫩紫輕淹。慢綠交加。<span class="夾白"><span class="科">生</span>穿着這洞過去。<span class="科">做穿洞旦整頭介</span></span>低穿花洞翠翹斜。<span class="夾白"><span class="科">生</span>天氣乍暄。待脫衣着。<span class="科">脫衣介</span></span>半褰蘿薜絺衣掛。晝永無譁。正困人天氣鶯啼罷。</p>
        
        <p class="白"><span class="科">住介旦</span>輕蛾。可將酒移到水樓上去。<span class="科">貼應介</span>樓似陽臺上。池如洛水邊。<span class="科">下旦</span>相公。妾有一言。願效左右。<span class="科">生</span>試說何妨。<span class="科">旦</span>榮名及親。昔人所尚。豈宜以濯泥之賤。稽採蘭之美乎。日器具資用足。以俟君之來也。<span class="科">生</span>夫人。桑梓久違。扮楡係念。無奈春光殢客。難教秋氣將歸。<span class="科">旦</span>我和你俱係少年。為歡有日。請無內顧。決意前行。<span class="科">生</span>如此再當卜日起程。<span class="科">末上</span>西羌榮漢將。白起佐軍威。相公。那安祿山意欲謀反。使人去說平盧節度侯希逸。侯節度斬了來使。奏聞聖上。要請相公為書記。聖上就着相公去參他軍事。因便體察安祿山反狀。即日就要動身了。<span class="科">生</span>呀。如何是好。你可去打點行裝。領着隨行軍校。都到青門外俟候。<span class="科">末應下旦</span>相公。方言晝錦。又歷星軺。卻不是兩得其便。大丈夫正當立功邊陲。安可繫情兒女。你此去呵。</p>
        
        <p class="曲"><span class="牌">勝如花</span>清和近。紫塞賒。一路煙花飄灑。道參軍妙算前籌。管成功先聲震瓦。<span class="夾白">妾有玉劍一口。贈君佩之。<span class="科">送劍介</span></span>贈玉劍蓮花妝靶。<span class="科">合</span>理愁蹤紛然似麻。問來期還當及瓜。白艸黃沙。指長安日下。盼不到片心無那。好翩翩結束辭家。懶翩翩結束辭家。</p>
        
        <p class="白"><span class="科">生</span>我此番雖屬壯行。終多別恨。想我與你呵。</p>
        
        <p class="曲"><span class="牌">前腔</span>連枝樹。並蔕花。襯着風流俊雅。是誰教蕩子從軍。虛撇下嫦娥守寡。<span class="夾白">我把別物來贈你。也都是閒。只有這帕上幾點眼淚兒。是痛腸中出的。<span class="科">出帕拭淚介</span></span>贈淚點傳情羅帕。</p>
        
        <p class="白"><span class="科">旦</span>輕蛾。置酒到青門外去。<span class="科">內應介旦</span>相公。送你到青門外別者。<span class="科">合前末持冠帶貼持酒上</span>功名萬里外。心事一杯中。<span class="科">末</span>相公。冠服在此。<span class="科">貼</span>夫人。酒在此。<span class="科">旦</span>黃雲斷春色。畫角起邊愁。不識陽關路。新從定遠侯。古今送別。多唱陽關。我便歌陽關送酒也。<span class="科">送酒介</span></p>
        
        <p class="曲"><span class="牌">榴花泣</span>陽關一曲。幽恨寫琵琶。<span class="科">悲介</span>和淚雨注流霞。魂隨芳艸遶天涯。似東西溝水爭差。<span class="夾白"><span class="科">生</span>適方何等慷慨。到如今也淚下了。<span class="科">旦</span></span>蟬聯歲華。怕遊絲到處將春罣。閃孤眠帳額芙蓉。可重逢人面桃花。</p>
        
        <p class="白"><span class="科">生</span>聽你的歌兒。雖是嬌嬌滴滴。多少切切悽悽。正是思聲應帶別。聲斷似兼秋。岐路風將遠。關山月共愁。古今邊塞多唱關山。我也歌關山一曲。勸你一杯。<span class="科">送酒介</span></p>
        
        <p class="曲"><span class="牌">前腔</span>關山一曲。萬里逐輕車。看折柳聽吹笳。離腸棖觸斷無些。怎支吾一捻香娃。紅顏自嗟。怕行雲早趁東風化。倘相逢肯詠蘼蕪。或歸來好覓菱花。</p>
        
        <p class="白"><span class="科">旦</span>歸覓菱花。莫不是徐德言與樂昌公主麼。你不須過慮。自後妾當罷妝。一意相待。</p>
        
        <p class="曲"><span class="牌">急板令</span>斷冰絃鴛鴦柱斜。減香肌茱萸帶賒。<span class="夾白"><span class="科">生</span>你決不要消瘦了。<span class="科">旦</span>我還有幾句話祝付你。</span>你奉使乘槎。奉使乘槎。只恐白磧沙寒。綠鬢霜華。龍劍休離。貂錦時加。<span class="科">合</span>從今去出塞還家。張大纛擁高牙。<span class="科">生</span></p>
        
        <p class="曲"><span class="牌">前腔</span>想鼓鼙漁陽幾撾。料王師出征有嘉。<span class="夾白">我不久就回。少要想憶。</span>且休教憶咱。休教憶咱。<span class="夾白">此時天氣漸暑了。</span>辦取透骨龍綃。拭汗蟬紗。<span class="夾白">若到秋來呵。</span>玉琬雙纏。寶褋交叉。<span class="夾白"><span class="科">旦</span>我還送你一程。到渭河相別。<span class="科">行介</span></span>從今去出塞還家。張大纛擁高牙。</p>
        
        <p class="白"><span class="科">生</span>臨河濯長纓。<span class="科">旦</span>念子悵悠悠。<span class="科">生</span>行人懷往路。<span class="科">旦</span>何以慰我愁。<span class="科">末</span>已到渭河。相公行了罷。</p>
        
        <p class="曲"><span class="牌">一撮棹</span>垂柳渡隔水促驕騧。<span class="夾白"><span class="科">貼</span>日色將晚。夫人別了罷。</span>桑柘影依。斜日數棲鴉。<span class="夾白"><span class="科">生旦拜介生</span>我們就此別了。</span>尊前路室邇處覺人遐。<span class="科">旦</span>紅愁併綠慘鏡無華。<span class="科">合</span>清秋裡思歸似邊馬。飛夢也一點暮雲遮。<span class="夾白"><span class="科">眾捧勑旗隊上</span>萬里鳴刁斗。三軍出井陘。小的們隨老爺去河北。在此久等。<span class="科">生</span>叫捧敕官先行。眾軍校們照隊前進。</span>飛夢也一點暮雲遮。<span class="科">下</span></p>
        
        <p class="曲"><span class="牌">尾聲</span><span class="科">旦</span>那臨邛駟馬車高駕。<span class="科">貼</span>看諭蜀爭傳司馬。<span class="夾白"><span class="科">丑軍官上</span>韓爺差小官拜上夫人。請就回車。<span class="科">旦</span>拜上韓爺。邊庭之事。務必留心。不須念我。<span class="科">丑應下旦</span></span>拚白首文君不怨他。<span class="科">下</span></p>
        
        <h2 id=ch18 class="chapter"><span class="齣題">第十八齣　悟真</span></h2>
        
        <p class="白"><span class="科">外道妝張果上</span>紫煙衣上繡春雲。青隱山書小篆文。明月在天將鳳管。夜深吹向玉宸君。吾乃九霄仙伯張果的便是。生本堯時。歷經唐代。名題仙籍。職掌天曹。寓身汾晉之間。棲志蓬瑤之上。三晨默運。邢和璞不見其形。萬劫常通。師夜光莫窮其算。放驢曾戲朝元殿。真看揮手如神。騎驢每過趙州橋。須信回頭即道。俺一向隱在中條。這幾時雲頭起處。望見那長安城中。有個李王孫。原係仙都散吏。到今來謫限將滿。功行未圓。他已棄家到此。指點他去西岳華山金天部下修真煉性。又還須虔誠度物。來往人間。方可上昇。復歸本位。且分付山神土地。多設魔難。試他一番。正是欲尋仙路近。須辦道心堅。<span class="科">下小生李王孫道妝上</span>生在儒家遇太平。繁纓重滯布衣輕。誰能世上爭名利。臣事玉皇歸上清。自家李王孫。棄家求道。雲遊到此。聞得那通玄先生張果。向隱中條。意要訪他。一路來千峰蔽日。萬嶂凌雲。或聞牧唱樵歌。只有獸蹄鳥跡。這是中條山了。呀。忽律律的無影無形。半明半暗。好一陣怪風也。<span class="科">做虎上叫舞介</span>呀。卻原來一隻金精白額虎來了。怎生是好。</p>
        
        <p class="曲"><span class="牌">剗鍬兒</span>悽悽樹杪風生霧。蕭蕭嶺外日臨晡。中途乍逢虎。驚魂半無<span class="夾白">我聞昔人投巖餵虎。不過為道。還向前去也。則憑他</span>張牙怒呼。搖頭肆舞。訪道投巖。拚教餵汝。</p>
        
        <p class="白"><span class="科">虎舞下小生</span>謝得靈聖。虎到去了。呀。又見那陰雲四合。腥風滿耳。卻為何來。<span class="科">淨丑二鬼上叫舞介生</span>呀。是山中神鬼都來了。怎生的好。</p>
        
        <p class="曲"><span class="牌">前腔</span>三頭六臂神驚顧。朱睛紺髮鬼群趨。冥冥望難數。紛紛載車。<span class="夾白">我聞山鬼伎倆有盡。至人不聞不見無窮。也則憑他</span>穿林亂呼。吹燈暗舞。秉正驅邪。須教任汝。</p>
        
        <p class="白"><span class="科">外張果上鬼驚下</span>李生。你來了麼。要尋通玄先生。則我便是。<span class="科">小生拜地介</span>既蒙聖恩。使弟子枯骨復見光明。刻骨銘心。願隨雲駕。<span class="科">外</span>李生。你道心雖固。仙骨未全。更須煉性修真。還要虔誠度物。<span class="科">小生</span>願賜一言。終身佩服。<span class="科">外</span>你試聽者。夫大道守真。三品為則。以一為度。以正為德。子能知道。萬事將畢。<span class="科">小生</span>敬領真言。<span class="科">末金童小旦玉女持節眾作樂上</span>雲臥留丹壑。天書降紫泥。<span class="科">見外介</span>群僊已集蓬萊上宮。請先生赴天池會。論五元真人神遊記事。<span class="科">外</span>如此俺就去也。<span class="科">眾行介合</span></p>
        
        <p class="曲"><span class="牌">江頭送別</span>鵝笙導。鵝笙導。妙音低度。蜺旌送。蜺旌送。慶雲深護。<span class="夾白"><span class="科">小生</span>弟子拜送。<span class="科">外</span>還有兩言。你再聽者。待後應驗。又來訪我。<span class="科">小生</span>弟子願聞。<span class="科">外</span>遇華則止。遇侯則行。後會有期。珍重珍重。<span class="科">眾行介</span></span>不久洞天還重聚。管有日扈駕玄都。</p>
        
        <p class="白"><span class="科">外末小旦先下小生</span>你看玉蓋金鈴。朱裳翠佩。乘雲西去。冉冉如飛。<span class="科">望介</span></p>
        
        <p class="曲"><span class="牌">前腔</span>飛鸞御。飛鸞御。月中歸去。飛鳧望。飛鳧望。道傍空竚。只恐洞天難重聚。可有日侍宴仙都。</p>
        
        <p class="白">俺本意要往終南太華。今日先生說遇華則止。一定是華山了。又說是遇侯則行。這卻不曉其意。想後必有驗處。聞得華山是金天氏所掌。雲臺道觀。好生靈異。俺須索那裡去也。</p>
        
        <p class="落詩">得道從來相見難。<br />又聞東去幸仙壇。<br />先生去後身須老。<br />乞與貧儒換骨丹。</p>
        
        <h2 id=ch19 class="chapter"><span class="齣題">第十九齣　發難</span></h2>
        
        <p class="曲"><span class="牌">梁州令</span><span class="科">淨安祿山末丑二將眾卒上</span>雄兵百萬擁天驕。驟胡馬風飆。初頒正朔是燕朝。<span class="科">合</span>鐃鼓奏。金鐙響。寶鞭敲。</p>
        
        <p class="白">鸞旗掣曳拂雲迴。羽騎驂驔躡影來。隱隱驪山雲外聳。迢迢御帳日邊開。俺安祿山做了大燕皇帝。今日新坐朝堂。隨駕官。拿平天冠朕戴。<span class="科">戴冠介</span>這冠戴得不自在。御製幾句來贊他。平天冠。平天冠。壓得頭痛眼又酸。有朝打碎天靈蓋。要做光頭其實難。<span class="科">末</span>好一個服周之冕。<span class="科">淨笑介</span>這是秀才官。只有那四書學問。拿袞衣來朕穿。<span class="科">穿衣介</span>衣上花花斑斑。是甚東西。<span class="科">末</span>是虞廷十二章。<span class="科">淨</span>這衣穿得不自在。也御製幾句贊他。十二章。十二章。鮑老當筵笑郭郎。若教鮑老當筵舞。舞袖郎當轉更長。<span class="科">末</span>又道是服之不衷。<span class="科">淨笑介</span>這官兒搊來搊去。還記得左氏摘奇。且休閒說。俺既登寶位。速傳羽書。以討楊氏為名。河北之地。望風瓦解。如今先下東都。長驅西入。百萬江山。在吾掌握矣。<span class="科">眾</span>就此起兵前去。<span class="科">行介淨眾</span></p>
        
        <p class="曲"><span class="牌">四邊靜</span>橫行鐵騎如風掃。飛虹亘天眇。萬壘肅弓刀。連營列魚鳥。<span class="夾白"><span class="科">淨</span>你看這洛陽地面。人不知兵。勢猶捲籜。好喜好喜。<span class="科">合</span></span>黃河可超。中原直搗。歌舞入長安。龍文紫宮繞。</p>
        
        <p class="白"><span class="科">淨</span>將校們。此去潼關。是長安要隘。聞得哥舒翰鎮守。他只欺吐蕃部落。怎當得我的前鋒。不日就攻破了。</p>
        
        <p class="曲"><span class="牌">前腔</span>潼關百二當秦表。泥封料難保。帳月宿鳴雕。城雲集烏鳥。<span class="科">合前</span></p>
        
        <p class="落詩">秦中自古帝王州。<br />萬里風煙接素秋。<br />花萼夾城通御氣。<br />芙蓉小苑入邊愁。</p>
        
        <h2 id=ch20 class="chapter"><span class="齣題">第二十齣　焚修</span></h2>
        
        <p class="白"><span class="科">老尼上</span>名門利路兩何憑。百歲風前短焰燈。只恐為僧心不了。為僧心了總輸僧。自家法靈寺老尼悟空是也。俺自到這寺中。白馬駝經。黃龍說法。禪心久定。僧臘已高。當此長夏清閒。且自安禪打坐。正是白日無來客。青山獨坐禪。<span class="科">坐介淨丑二小尼上</span>心將流水同清淨。身與浮雲無是非。呀。師父又在此入定了。我們且試他一試。<span class="科">淨</span>我做個白衣大士。我是白衣大士。你那老尼姑法行雖全。宿緣猶在。下界固然擾擾。西方也只漫漫。此間最近渭水。可去尋八十歲的姜太公。結本來之眷屬。完未了之姻親。<span class="科">丑</span>我便做鳩摩羅什。那老尼姑聽者。我是鳩摩羅什。偶有欲障。必須婦人。天帝勑我與你一交。就生二子。<span class="科">合笑介</span>弄得他好。<span class="科">老尼醒介</span>徒弟那有。<span class="科">淨丑</span>徒弟在此。等師父出定。<span class="科">老</span>我心已如死灰。何以革囊見試。定是你這兩個搖樁做鬼了。<span class="科">淨丑</span>師父不要罵。動了嗔心。要變白蟒哩。<span class="科">老</span>好兩個佛口蛇心。你且去殿上伺候。怕有客來。好生支應。或是女郎。我也與他相見。<span class="科">旦貼上</span></p>
        
        <p class="曲"><span class="牌">玩仙燈</span>樓閣丹青。祗苑半開蒼嶺。<span class="科">貼</span>試看花雨長明。幡風飄影。<span class="科">合</span>峰雲堪蔭。猶喜火龍初瞑。</p>
        
        <p class="白"><span class="科">旦</span>十里松蘿映碧苔。<span class="科">貼</span>一川晴色鏡中開。<span class="科">旦</span>遙聞上界翻經處。<span class="科">貼</span>片片香雲出院來。夫人。這是法靈寺。早有小尼相候了。<span class="科">淨丑接介旦</span>令師在麼。<span class="科">淨</span>待我去報師父。柳娘子們在此。<span class="科">老出見介</span>何緣蓮駕。下及花宮。<span class="科">旦</span>專待清談。兼伸私禱。<span class="科">老</span>李王孫一向好麼。<span class="科">旦</span>王孫棄家訪道了。弟子已嫁與韓君平。他叨領科名。官授金部員外。參軍河北。我們到此燒一炷香保祐他。<span class="科">老</span>原來恁的。老僧全然不知。請到殿上。<span class="科">旦</span>相去咫尺。兀自不知。<span class="科">行介</span>家住城南杜曲傍。<span class="科">貼</span>兩枝仙桂一齊芳。<span class="科">老</span>山僧都未知名姓。<span class="科">淨丑</span>始信空門意味長。<span class="科">老</span>這是大雄寶殿。夫人拈香。<span class="科">旦拜介</span>長安善女柳氏。頂禮諸天。</p>
        
        <p class="曲"><span class="牌">亭前柳</span>嬌婿是韓翃。畫省署高名。<span class="夾白">他如今呵。</span>過家休汝騎。出塞佐戎兵。<span class="科">合</span>試憑金粟如來證。供養香燈。願歸早與功成。</p>
        
        <p class="白"><span class="科">貼</span>輕蛾也燒一炷香。我相公與夫人呵。</p>
        
        <p class="曲"><span class="牌">前腔</span>連理共枝生<span class="夾白">他如今去了。</span>比目卻單行。舊人妨薄幸。短夢悔多情。<span class="科">合前末僕上</span></p>
        
        <p class="白">纔趨驃騎府。又到梵王宮。俺是沙府中院子。奉老爺命。賚一炷香到這法靈寺來。此是山門下了。有人麼。<span class="科">淨</span>沙大叔何來。<span class="科">末</span>且見你師父。<span class="科">見老介</span>老師父。俺老爺前因太奶奶病。許下本寺香願。如今全愈。因往隴西巡邊。不得自來。着我代還。<span class="科">老</span>大叔請殿上拈香。<span class="科">末拜介</span></p>
        
        <p class="曲"><span class="牌">前腔</span>珠藏普光明。寶筏度迷津。<span class="夾白">主人驃騎大將軍沙吒利。因母太夫人有疾。全仗聖力。得保平安。</span>樹萱憐半萎。說果借重榮。<span class="科">合</span>試憑金粟如來證。供養香燈。願離障保遐齡。</p>
        
        <p class="白"><span class="科">背介</span>老師父走來。有句私話。這幾位娘子。也是燒香的麼。<span class="科">老</span>便是。<span class="科">末</span>前日老爺托老師父尋個房中人。只說沒有。似這娘子。再要怎生好。<span class="科">老</span>他是韓員外家柳夫人。因家員外遠出。到此燒香。京城女子。那裡有這般好的。法靈慧月陪大叔茶堂告茶。<span class="科">末</span>俺就回去。及此煙霞暮。相看復欲歸。<span class="科">同淨丑下旦</span>這是那家。<span class="科">老</span>這是沙將軍府中人。將軍常托我覓個專房。我出家人。且他太奶奶好不利害。那管這閒事。<span class="科">旦</span>輕蛾。前日我家的馬。說賣與沙府中。敢就是他。<span class="科">貼</span>多便是了。<span class="科">老</span>夫人。請方丈閒話。<span class="科">旦</span>弟子一語。請印大師。比如一切有為。何為正法。三千大界。何界安身。<span class="科">老</span>夫人。是身非身。是法非法。三千大界。盡屬恆沙。一切有為。皆如幻泡。試觀見在。便見來生。<span class="科">旦</span>多承指教。弟子言下有悟了。<span class="科">老</span>你看這世上人呵。</p>
        
        <p class="曲"><span class="牌">玉胞肚</span>塵蹤難定。總虛花勞勞此生。<span class="夾白"><span class="科">貼</span>夫人。這寺中分外清涼。<span class="科">老</span></span>乍消炎大地清涼。暫棲禪別界空明。<span class="夾白"><span class="科">旦</span>我們今日到此。也是前因。<span class="科">老</span></span>誰從藥樹解經行。人在蓮臺第幾層。</p>
        
        <p class="白">夫人到禪堂一遊。從西廊去靜些。</p>
        
        <p class="曲"><span class="牌">前腔</span><span class="科">旦</span>西廊人靜。轉東廂禪堂半扃。<span class="夾白"><span class="科">貼</span>是甚麼香得好。<span class="科">旦</span></span>是旃檀觸鼻幽香。<span class="夾白"><span class="科">貼</span>堂外海榴花開了。<span class="科">旦</span></span>正榴花照眼分明。<span class="夾白"><span class="科">老</span>那松下是翻經臺。<span class="科">旦</span></span>千株松下兩函經。雲在青天水在瓶。</p>
        
        <p class="白"><span class="科">貼</span>夫人。天色已晚。上車去罷。</p>
        
        <p class="曲"><span class="牌">前腔</span>忙尋歸徑。映斜陽浮圖半傾。聽鳴蟬隔水堪悲。看棲禽着樹猶驚。<span class="夾白"><span class="科">旦</span>大師。就此相別。<span class="科">老</span>夫人請退。<span class="科">貼</span>卻早月又上了。</span>一方明月可中庭。遙向清峰禮磬聲。</p>
        
        <p class="白"><span class="科">老</span>夫人。前時相公常到荒山。<span class="科">貼</span>那玉合兒也在此與我。<span class="科">老</span>但願相公早早榮歸。再與夫人隨喜。</p>
        
        <p class="落詩">東巖月在僧初定。<br />南浦花殘客未回。<br />為是仙才登望處。<br />臨岐終日獨徘徊。</p>
        
        <h2 id=ch21 class="chapter"><span class="齣題">第二十一齣　杭海</span></h2>
        
        <p class="曲"><span class="牌">神仗兒</span><span class="科">生冠帶持節領眾軍上</span>行邊列隊。行邊列隊。飛塵疊騎。歎關山迢遞。隨處烽煙四起。銜玉命。下彤墀。<span class="夾白">滿目悲生事。因人作遠遊。西征問烽火。心折此淹留。自家奉命參軍平盧。兼訪范陽消息。誰知安祿山果然反了。先收河北。直破東都。況我家在清池。料他松菊之閭。都成荊棘之地。侯節度又拔兵從海上去了。我既已許國。安得顧身。只索速追向前去。</span>銜玉命。下彤墀。<span class="科">下外侯節度末許俊並戎妝領軍上</span></p>
        
        <p class="曲"><span class="牌">前腔</span>流星舉燧。流星舉燧。愁雲曳斾。渡殘兵遼水。三北還期雪恥。呼左袒。振前綏。<span class="夾白">一望幽燕隔。何時郡國開。東征健兒盡。羌笛暮吹哀。許虞侯。你看反了安祿山這廝。河北一帶。盡為賊有。俺且拔兵到此。以避其鋒。前去辟韓員外為書記。又不知可來否。如今意欲泛海。竟至青州。你道如何。<span class="科">末</span>主師。此去借淄青之師。控江淮之阨。再圖一舉。可保萬全。<span class="科">外</span>如此便從海路去。</span>呼左袒。振前綏。<span class="科">生領眾軍追上</span>銜玉命。下彤墀。</p>
        
        <p class="白"><span class="科">遇介末</span>後來官長是誰。<span class="科">生</span>韓翃奉詔參軍。<span class="科">末</span>啟主帥。韓員外到了。<span class="科">外</span>快請相見。<span class="科">生外拜介外</span>久沃蘭芳。幸披芝宇。<span class="科">生</span>忝參蓮幕。自愧蓬樞。<span class="科">末</span>參軍拜揖。<span class="科">外</span>這是虞侯許俊。<span class="科">生</span>虞侯。你名在五陵豪俠之雄。<span class="科">末</span>員外。你詔從三殿。文章之伯。<span class="科">外</span>韓參軍。賊黨縱橫。驛途勞險。<span class="科">生</span>特由間道。追及前麾。<span class="科">外</span>許虞侯。你可從陸路潛行。探取青州事體。到海岸來相會。俺們祭過海神。就開舟了。<span class="科">末</span>小將即行。主帥前途保重。正是沈牛答雲雨。如馬戒舟航。<span class="科">下外</span>韓參軍。俺差人去看海上水勢。想必回也。<span class="科">小生軍校上</span>之罘思漢帝。碣石想秦皇。稟爺爺。海勢極平。不必過慮。<span class="科">外</span>怎見得。<span class="科">小生</span>小的道來。</p>
        
        <p class="誦"><span class="牌">臨江仙</span>萬頃沈沈鋪玉鏡。水天上下爭光。文淪細縠引波長。雨師塵欲灑。風伯勢先降。</p>
        
        <p class="白"><span class="科">外</span>怕有甚水怪麼。<span class="科">小生</span>海若天吳俱遁跡。金臺絳闕微茫。<span class="科">外</span>如今就可行舟麼。<span class="科">小生</span>就教一葦定堪杭。卻正似洪濤經變野。翠島屬成桑。<span class="科">外</span>叫長年來俟候。<span class="科">丑水手上</span>黃雲迷鳥路。白雪下鳧舟。<span class="科">見介外</span>你是長年麼。<span class="科">丑</span>小的曾見那王母纏腳。彭祖剃頭。委是長年。<span class="科">外</span>不是。你可是舟師。<span class="科">丑</span>關關睢鳩。振振麟趾。這都是周詩。<span class="科">外</span>不是。問你可是水手。<span class="科">丑</span>然也。<span class="科">外</span>你那舟好麼。<span class="科">丑</span>小的舟原有名。<span class="科">外</span>怎見得。<span class="科">丑</span>老爺聽稟。</p>
        
        <p class="誦"><span class="牌">西江月</span>蒼隼還加綵蠲。飛龍緊逐長鰍。八槽三翼併戈樓。太白餘皇交鬭。　　青翰張來翠蓋。靈鶂釣得金鉤。<span class="科">外</span>這都是說古人的。你的怎麼樣。<span class="科">丑</span>又好。又好。無邊無底也無頭。<span class="科">外</span>呀。這卻不漏了。<span class="科">丑</span>君子居之何陋。</p>
        
        <p class="白"><span class="科">外生</span>你這廝胡說。作速開舟。<span class="科">開舟介外</span></p>
        
        <p class="曲"><span class="牌">望吾鄉</span>滄海東歸。茫茫控地維。翻成浴日滔天勢。<span class="夾白">下官誓不與此賊俱生。</span>樓船一舉終當濟。眼見鯨鯢逝。<span class="夾白"><span class="科">生</span>吾聞太平之世。海不揚波。安有今日。<span class="科">外</span>古今治少亂多。以此孟博登車。祖生擊檝。</span>揚波日。擊檝時。莫負澄清志。</p>
        
        <p class="白"><span class="科">生</span>元帥。下官一路來。不勝去國之思。又作無家之別。名雖星使。跡類波臣。</p>
        
        <p class="曲"><span class="牌">前腔</span>趨命東垂。波臣涸轍悲。駕黿鞭石真無計。<span class="夾白"><span class="科">外</span>漢朝管寧。也由此渡遼避亂。生我們奔走無成。到是他全名高節。</span>何日皂帽歸遼去。<span class="夾白">望見那城郭樓臺。想是青州了。這是海市。一到城中盡消滅了。<span class="科">生</span>人世浮華。也只如此。</span>蜃氣看成市。<span class="夾白">想起那齊桓五伯。猶思共主。魯連匹夫。尚不事秦。望元帥乃心王室。永作純臣。</span>尊周日。蹈海時。莫負朝宗意。</p>
        
        <p class="白"><span class="科">外</span>承教承教。<span class="科">末許俊眾上</span>浮雲連海岱。平野入青徐。<span class="科">見介</span>可喜主帥參軍。布帆無恙。<span class="科">外生</span>青州事體何如。<span class="科">末</span>冠帶三千。河山十二。真用武之國也。朝廷又已有詔。主帥仍以平盧節度兼領淄青。專等入城開讀。<span class="科">外</span>君命既臨。疾趨前進。</p>
        
        <p class="落詩">胡風千里驚。<br />漢月五更明。<br />縱有還家夢。<br />猶聞出塞聲。</p>
        
        <h2 id=ch22 class="chapter"><span class="齣題">第二十二齣　西幸</span></h2>
        
        <p class="曲"><span class="牌">滿江紅</span><span class="科">小生唐皇小旦貴妃末淨內侍老旦貼宮女引上小生</span>璚岳金宮。珠箔繞迴廊盡捲。正冰山堪倚。夏雲忽變。<span class="科">小旦</span>巫峽屏開生綠冷。漢宮妝懶描黃淺。<span class="科">合</span>是何方許借半天秋。秋當眼。</p>
        
        <p class="白"><span class="科">小生</span>人皆苦炎熱。我愛夏日長。<span class="科">小旦</span>好風自南來。殿閣生微涼。<span class="科">小生</span>妃子。俺與你行幸驪山。多在秋後。今年來此避暑。別有一種佳處。<span class="科">小旦</span>妾身方浴湯泉。十分困倦。<span class="科">小生</span>看你浴後。光似凝脂。潤如餐玉。淡妝銷粉。涼思滿襟。呀。殿前花落苔新。想是一番朝雨了。</p>
        
        <p class="曲"><span class="牌">六犯宮詞</span><span class="犯牌">梁州序</span>嫩苔生閣。殘英承輦。百尺層巒蜚觀。南薰乍轉。臨闌細鼓虞絃。<span class="夾白"><span class="科">老旦貼</span>玉牀銀簟都設在此。<span class="科">小生</span>你浴來困倦。少睡片時。<span class="科">小旦睡介小生</span></span><span class="犯牌">桂枝香</span>湘水鋪文簟。宮衣疊素紈。<span class="夾白">宮蛾把團扇來。輕輕扇着娘娘。<span class="犯牌">甘州歌</span></span>裁明月。寫合歡。笑看秦女畫乘鸞。<span class="夾白"><span class="科">老旦貼</span>那沙邊鸂鶒戲得好。<span class="科">小生</span></span><span class="犯牌">傍妝臺</span>一任你銀塘鸂鶒沙邊戲。怎如我錦浪鴛鴦被底眠。<span class="夾白"><span class="科">老旦貼</span>奏爺爺。娘娘身上出血了。<span class="科">小生</span>癡婢子。娘娘汗是紅的。</span><span class="犯牌">皂羅袍</span>汗流珠雨。香凝翠煙。正華清新浴花枝倦。<span class="夾白"><span class="科">小旦起介</span>是何物驚醒我。<span class="科">老旦貼</span>是那柳上新蟬。<span class="科">小生</span></span><span class="犯牌">黃鶯兒</span>記纖纖。瑤臺夢破。高柳亂鳴蟬。</p>
        
        <p class="白"><span class="科">小旦</span>我方睡起。又早亭午也。<span class="科">末淨</span>午宴排在芙蓉殿了。</p>
        
        <p class="曲"><span class="牌">前腔</span><span class="科">小旦</span>蘋香輕度。桐陰初滿。睡起枕痕一線。芙蓉別殿。排當避暑華筵。<span class="夾白"><span class="科">末淨</span>進水晶藕。<span class="科">老旦貼</span>進綠沈瓜。<span class="科">小旦</span></span>雪藕供冰椀。浮瓜薦玉盤。<span class="夾白">那點點滴滴是珍珠泉麼。<span class="科">小生</span>這是疏龍激水做成的。<span class="科">小旦</span>真好涼景。</span>鬟雲濕。臂粟寒。疏龍激水濺珠圓。<span class="夾白"><span class="科">小生</span>叫內侍宮娥都去放舟採蓮。要唱個採蓮歌兒。<span class="科">眾應介末淨</span>俺們唱。你們和。<span class="犯牌">採蓮子</span>菡萏香連十頃陂。<span class="科">老旦貼</span>舉棹。<span class="科">末淨</span>小姑貪戲採蓮遲。<span class="科">老旦貼</span>年少。<span class="科">末淨</span>晚來弄水船頭濕。<span class="科">老旦貼</span>舉棹。<span class="科">末淨</span>更脫紅裙裹鴨兒。<span class="科">老旦貼</span>年少。我們唱。你們和。船動湖光艷艷秋。<span class="科">末淨</span>舉棹。<span class="科">老旦貼</span>貪看年少信船流。<span class="科">末淨</span>年少。<span class="科">老旦貼</span>無端隔水拋蓮子。<span class="科">末淨</span>舉棹。<span class="科">老旦貼</span>遙被人知半日羞。<span class="科">末淨</span>年少。<span class="科">小生</span>這儼然江南風景了。<span class="科">小旦</span></span>只聽那歌泉暗透頻敲竹。又見那舞蓋低擎試採蓮。夜舒晝偃。妝明笑喧。把蘭舟桂檝淋池泛。<span class="夾白">妾已醉矣。且停酒罷。</span>醉厭厭。蘭臺風快。吹酒壓銀蟬。</p>
        
        <p class="白"><span class="科">丑探子上</span>警急烽常報。傳聞檄屢飛。報報報。<span class="科">淨</span>聖駕正與貴妃娘娘在華清宮飲宴。天大的事。也明日來報。<span class="科">丑</span>軍情緊急。這般時候。還不許俺們見。俺撞進宮門去。<span class="科">撞進介</span>報子叩頭。<span class="科">小生</span>這廝急急忙忙。來報甚事。<span class="科">丑</span>小校是郭子儀李光弼差來報安祿山反信的。<span class="科">小生驚介</span>卻怎生說。快些快些。<span class="科">丑</span>那安祿山帶甲百萬。擁將數千。收河北之地圖。鳴洛陽之天鼓。好不猖獗哩。</p>
        
        <p class="曲"><span class="牌">風入松</span>漁陽鼙鼓動喧天。易水蕭蕭風慘。<span class="夾白"><span class="科">小生</span>敢大半是胡兵麼。<span class="科">丑</span></span>金戈鐵騎連蕃漢。<span class="夾白"><span class="科">小生</span>他無故起兵。以何者為名。<span class="科">丑</span>還說到娘娘和楊國舅身上哩。</span>他說着牝雞生亂。又道是雄狐肆姦。<span class="夾白"><span class="科">小生</span>如今那兵在何處。<span class="科">丑</span>僭位東都。做大燕皇帝了。</span>兵渡洛國稱燕。</p>
        
        <p class="白"><span class="科">小生</span>長安與東都。只隔潼關。有哥舒翰領着朔方健兒。料他沒事麼。<span class="科">丑</span>做官的大家蒙蔽。還不曉得潼關已破。關隴以東都是賊據了。</p>
        
        <p class="曲"><span class="牌">前腔</span>朔方兵馬鎮潼關。一夜胡笳吹散。閃將河隴旌旂遍。<span class="夾白"><span class="科">小生</span>那一路吏民何如。<span class="科">丑</span>逃的逃。死的死。賊兵不日攻長安城了。</span>愁不做渚鴻林燕。還辦取雲梯木鳶。看烽火照甘泉。</p>
        
        <p class="白"><span class="科">小生</span>這報子辛苦。內庫支賞與他。<span class="科">丑</span>謝了。天地日流血。朝廷誰請纓。<span class="科">下小生</span>高力士。你可傳旨。即日駕幸蜀中。傳位太子。詔郭子儀為兵馬大元帥。李光弼侯希逸等副之。各立忠勳。刻期恢復。<span class="科">末應下小旦</span>宮娥們。可收拾錦幄鈿車。妝奩樂器。從駕西行。<span class="科">老旦貼應下小旦跪介</span>賤妾蒙陛下厚恩。漁陽之變。妾實兵端。何惜一死。以謝天下。<span class="科">小生扶起介</span>妃子。他原是借名你們。奈龍運偶遭陽九。料狙智不過朝三。暫爾遷岐。終當興漢。<span class="科">末領眾卒上</span>八駿隨天子。群臣從武皇。遙聞出巡狩。早晚遍遐荒。高力士奏陛下。邊信更嚴。敵氛甚惡。就請發駕。<span class="科">眾行介</span></p>
        
        <p class="曲"><span class="牌">玉山頹</span><span class="科">小生</span>六龍飛傳。度高標蠶叢路難。佇中興鶴駕臨軒。料東征鯨封成觀。<span class="夾白"><span class="科">末</span>蜀都是錦繡之鄉。花鳥之地。請寬聖懷。<span class="科">小生</span>高力士。怎忘得長安麼。</span>錦城春綻。瞻隴首秋雲夢遠。渭水無時返。望長安。百官何日再朝天。</p>
        
        <p class="曲"><span class="牌">前腔</span><span class="科">小旦</span>蛾眉幽怨。怯春心難託杜鵑。曲迴腸學字巴江。引飛魂連雲天棧。<span class="夾白"><span class="科">末</span>娘娘當指日還宮。不消悲泣。<span class="科">小旦悲介</span></span>嬌啼轉盼。似帶雨梨花數點。界破殘妝面。望驪山。九疑如黛隔湘川。</p>
        
        <p class="白"><span class="科">小生</span>來到何處。<span class="科">末</span>前邊是馬嵬了。<span class="科">小生</span>天晚駐駕。百官有赴行在者。即許隨侍。<span class="科">末</span>承旨。</p>
        
        <p class="落詩">月殿真妃下綵煙。<br />漁陽追虜及湯泉。<br />君王指點新豐樹。<br />幾度親留七寶鞭。</p>
        
        <h2 id=ch23 class="chapter"><span class="齣題">第二十三齣　祝髮</span></h2>
        
        <p class="曲"><span class="牌">霜天曉角</span><span class="科">旦貼上</span>秋風暗遞。一片邊聲至。<span class="科">貼</span>客似行雲東去。心隨大火西飛。</p>
        
        <p class="誦"><span class="牌">集浣溪沙</span><span class="科">旦</span>萬戶傷心生野煙。千門空對舊河山。紅衣落盡暗香殘。　　<span class="科">貼</span>幾處吹笳明月夜。何人倚劍白雲天。百年多在別離間。</p>
        
        <p class="白">夫人。城中人都說安祿山奪了東都。殺入潼關來了。我們何處避好。<span class="科">旦</span>輕蛾。相公久在行間。京城忽生兵變。似我冶容。恐遭毒手。想起法靈寺最近長安。老尼又是舊識。到不如翦髮毀容。投禪寄跡。天倘見憐。賊平之後。再得會丈夫一面。就不然。也好全身保節了。<span class="科">貼</span>夫人所見極是。輕蛾也願隨行。<span class="科">旦</span>又一件。這般兵荒時歲。寺中齋供甚難。我前日燒香。見那熙陽觀只隔數里。且是女冠。你去做個道姑。早晚往來。卻不兩便。<span class="科">貼</span>既然如此。我辦了鏡子翦刀在此。再到門前打聽賊信報你。正是寧為太平犬。莫作離亂人。<span class="科">下旦對鏡介</span>頭髮。不是我獨虧你。古人也有披髮佯狂。斷髮文身的。只我自丈夫去後。久不治妝。一種妖嬈。萬般憔悴。縱使人見。安得似前。我還要翦你為尼。是我過慮了。</p>
        
        <p class="曲"><span class="牌">小桃紅</span>蟬鬟翠減。螓首蓬飛。尚恐人多忌也。<span class="科">翦髮介</span>玉翦將伊斷。膏沐為誰施。休束帛。且披緇。<span class="夾白">髮。我既翦了你。</span>說甚麼綰如雲。滑如脂。真道是何須髢也。恨結髮空教人兩處。<span class="夾白">柏舟詩上道是髧彼兩髦。實維我儀。我今日翦髮呵。</span>諒之死無移。誦彼柏舟詩。</p>
        
        <p class="白"><span class="科">貼急上</span>夫人。賊已薄城。聖駕奔蜀了。</p>
        
        <p class="曲"><span class="牌">下山虎</span>笳吟壁月。織冷機絲。葉滿空宮裡。鑾輿忽的遠馳。<span class="夾白">夫人。我便做道姑去。</span>縱不得跨鶴遊仙。且伴孤鸞暫棲。<span class="夾白">聞得相公與侯節度泛海去青州了。</span>想歸海樓船未有期。夢與飄風會。似斷梗飄萍誰可繫。<span class="科">合</span>形影聊相倚。白首怎離。歎息人間萬事非。</p>
        
        <p class="白">夫人。你把伽帽緇衣扮起看。<span class="科">旦扮尼姑介貼</span>夫人就似佛前的天女。<span class="科">旦</span>你把星冠羽衣扮起看。<span class="科">貼扮道姑介旦</span>輕蛾就似王母前頭的許飛瓊。</p>
        
        <p class="曲"><span class="牌">蠻牌令</span><span class="科">貼指旦介</span>天女似獻花枝。<span class="科">旦指貼介</span>飛瓊似赴瑤池。<span class="夾白">輕蛾。那玉合兒是相公當原的。須帶隨身。其餘家計。費用將完。縱有些須。也顧不得了。</span>贏得蕭蕭身獨自。雲外去。月中歸。<span class="科">貼</span>只圖伊珠還劍合。儘拋他玉艷金輝。<span class="科">合</span>待重來長安帝畿。只恐人民城郭半非。</p>
        
        <p class="白"><span class="科">內喊介貼</span>夫人。消息甚緊。快出門去罷。<span class="科">旦合</span></p>
        
        <p class="曲"><span class="牌">尾聲</span>城頭鼓角驚秋氣。腥風不斷九衢吹。<span class="夾白">這等時候。豈在我和你。</span>少甚王孫泣路岐。<span class="科">內喊旦貼下</span></p>
        
        <h2 id=ch24 class="chapter"><span class="齣題">第二十四齣　兵變</span></h2>
        
        <p class="曲"><span class="牌">水底魚</span><span class="科">淨安祿山領眾卒上</span>羯鼓羌歌。東來滿駱駝。秦城北斗。渭水似天河。<span class="夾白">將校們。且喜那隴地俱平。長安已近。唐皇逃去蜀中了。大家奮勇入城。論功行賞。</span>秦城北斗。渭水似天河。<span class="科">下旦尼妝貼道妝上</span></p>
        
        <p class="曲"><span class="牌">前腔</span>載道干戈。煙塵混綺羅。偷雲掩月。誰識是仙娥。<span class="夾白">輕蛾。賊兵早已入城。聞說是孤寡僧道。都不殺害。我們速向前去。</span>偷雲掩月。誰識是仙娥。<span class="科">內喊旦貼驚散下淨眾卒上</span></p>
        
        <p class="曲"><span class="牌">前腔</span>殿閣嵯峨。西來王氣多。千門萬戶。錦繡漢山河。<span class="夾白">眾官們扈駕入紫宸殿。梨園樂部都到凝碧池供奉。</span>千門萬戶。錦繡漢山河。<span class="科">下末王子小旦宮女急上</span></p>
        
        <p class="曲"><span class="牌">前腔</span>擊斗鳴螺。因風想玉珂。白衣王子。紅袖泣宮娥。<span class="科">下旦上</span></p>
        
        <p class="曲"><span class="牌">縷縷金</span>心兒怯。步兒那。褊衫看拂縐。着人拖。<span class="科">跌介</span>半折紅幫綻。行行坎坷。<span class="夾白">遊兵一衝。各自逃避。怎不見了輕蛾。</span>含顰何處問輕蛾。悽惶獨留我。<span class="夾白">輕蛾。輕蛾。<span class="科">內喊介旦</span>呀。賊又來了。只得前行。且尋法靈寺。</span>含顰何處問輕蛾。悽惶獨留我。<span class="科">下貼上</span></p>
        
        <p class="曲"><span class="牌">前腔</span>身隻影。淚層波。悠悠思遠道。隔山陂。<span class="科">整冠介</span>一束香雲繞。冠兒怎裹。<span class="夾白">夫人。夫人。呀。何處去了。</span>翻飛折翮轉蓬科。虛弦獨驚我。<span class="夾白">此非久停之處。想起李王孫行時。說只在鍾華二山。只得那裡尋他。再作理會。<span class="科">內喊介貼</span></span>翻飛折翮轉蓬科。虛弦獨驚我。<span class="科">下</span></p>
        
        <h2 id=ch25 class="chapter"><span class="齣題">第二十五齣　逃禪</span></h2>
        
        <p class="曲"><span class="牌">瑣窗寒</span><span class="科">旦尼妝上</span>避豺狼道路縱橫。涉水盤山不記程。<span class="夾白">且喜隨路行來。賊鋒漸遠。月明中望見那朱甍畫棟。多是法靈寺了。趲向前去。</span>向雞園託跡。虎口逃生。眉愁翠斂。容羞紅潤。怕難藏舊家行徑。<span class="夾白">此間已是山門下。門掩在此。<span class="科">敲門介</span>開門。開門。</span>扣門鐘。殘月午。篆煙輕。<span class="夾白"><span class="科">內問介</span>是誰扣門。<span class="科">旦</span>早有人應了。</span>隔牆誰啟朱唇。<span class="科">老旦老尼丑小尼執燈上</span></p>
        
        <p class="曲"><span class="牌">東甌令</span>燈青暈。月黃昏。<span class="夾白"><span class="科">窺介</span>像是個女僧麼。</span>想像紅顏是法身。<span class="夾白"><span class="科">開門見介老尼</span>呀。果然一位師兄。這時候呵。</span>秦城金鼓連天震。甚處相投奔。<span class="夾白"><span class="科">旦</span>特來奉投上方。<span class="科">丑</span>好寶相。敢是一位活菩薩麼。<span class="科">老旦</span>師兄莫怪我說。你不似慣出家的。</span>看風流一種暗生春。難道位中人。</p>
        
        <p class="白"><span class="科">丑</span>你們月下坐談。我取茶來。塵中人自老。天際月常明。<span class="科">下老尼</span>師兄。年來行腳。請示同門。<span class="科">旦</span>師父聽啟。一言難盡。</p>
        
        <p class="曲"><span class="牌">三換頭</span>胡塵乍驚。家緣都罄。風流誤也寄空門此生。<span class="夾白"><span class="科">老</span>只怕你剃頭不剃心哩。<span class="科">旦</span>如今也都罷了。</span>妒嬌愁靚。這其間又誰把那心旌似舊時閒引。<span class="夾白"><span class="科">老尼</span>可原有夫麼。<span class="科">旦</span>不敢相瞞。先曾有夫來。</span>缺月人孤影。浮雲婿遠征。<span class="夾白"><span class="科">老</span>我左顧右盼。你到像是柳夫人。怎麼至此。<span class="科">旦</span>師父。弟子就是柳氏了。</span>一意歸依。做今日花前學誦經。</p>
        
        <p class="白"><span class="科">老</span>呀。原來果是夫人。我曉得你意兒。只因那月貌花容。怕有些風吹草動。</p>
        
        <p class="曲"><span class="牌">劉潑帽</span><span class="夾白">因此上</span>金刀細翦雙鴉鬢。似髡鉗季布藏名。<span class="夾白">這寺中粗茶淡飯。且度時光。員外不日榮歸了。</span>伊蒲薄饌堪同進。待虜平終有日圖家慶。</p>
        
        <p class="白"><span class="科">旦</span>我已無家可歸。那望這個日子。師父升坐。待弟子拜禮。請賜法名。<span class="科">老</span>貧僧原是悟空。夫人便名做非空罷。明日以後。只做師弟相稱了。</p>
        
        <p class="落詩">亂離無處不傷情。<br />半夜中峰有磬聲。<br />願得遠公知姓字。<br />焚香洗缽過餘生。</p>
        
        <h2 id=ch26 class="chapter"><span class="齣題">第二十六齣　入道</span></h2>
        
        <p class="曲"><span class="牌">逍遙樂</span><span class="科">小生道妝上</span>舊事空回首。幾度鸞書曾到否。仙壇醮罷碧雲流。千層弱水。萬里瀛洲。一息神遊。</p>
        
        <p class="白">早服還丹無世情。琴心三疊道初成。遙見仙人綵雲裡。手把芙蓉朝玉京。俺李王孫。棄家訪道。徑入中條。見張果尊師。他教我納新吐故。卻老還童。來這華山雲臺觀做個羽人。明星夜禮。靈藥朝修。綠簡丹文。指日形骸欲委。青天白日。冲霄羽翼將生。住此數年。不覺又是初秋了。且自散步閒行。也可乘時觀化。看這華山景物呵。</p>
        
        <p class="曲"><span class="牌">金井水紅花</span>玉井蓮將晚。金天草易秋。遙見五城樓。翠華流。三峰如繡。一片殘霞斜日。仙掌雨初收。信人世有丹丘也囉。<span class="夾白">俺想遊仙的人。自有幾多樂處。比如那塵世中膠膠擾擾。迫迫忙忙。一霎榮華。千年富貴。都只好做話柄了。</span>我自研朱滴露。弄管迎風。掃石眠雲。笑揭乾坤雙袖。看你峨冠委佩。羞人沐猴。任你誇能鬭智。驅人火牛。滄桑無主一着殘棋後。</p>
        
        <p class="白">這搭兒瀑布飛流。青松夾道。將蒲團打坐一回。正是科頭箕裾長松下。白眼看他世上人。<span class="科">坐介貼輕蛾道妝上</span></p>
        
        <p class="曲"><span class="牌">前腔</span>故國無歸處。隨方作遠遊。吹角動邊愁。幾時休。朱顏非舊。一簇哀猿啼鳥。前路晚山稠。待花下問漁舟也囉。<span class="夾白"><span class="科">小生</span>遠遠望見人來。且自回觀去也。<span class="科">行介貼</span>前邊有個道人來了。待去問他。</span>看他高標野鶴。古貌長松。散跡閒雲。卻趁天風歸岫。<span class="夾白"><span class="科">見小生介</span>仙長稽首。<span class="科">小生</span>道姑何來。<span class="科">貼</span>數年前有個李王孫。在這華山麼。<span class="科">小生</span>這里沒有甚李王孫。既別數年。想多不在了。他原是何人。<span class="科">貼</span></span>他是青門覓隱。東陵故侯。<span class="科">悲介</span>怕做銅臺望幸。西陵故坵。<span class="夾白">不敢造次。仙長到像李王孫。</span>劉郎今日一似栽桃後。</p>
        
        <p class="白"><span class="科">小生</span>你是何人。<span class="科">貼</span>是他侍女輕蛾。<span class="科">小生笑介</span>我道你也像他。<span class="科">貼</span>呀。這等仙長是李王孫了。<span class="科">小生</span>韓君平和柳姬何在。你為何道妝起來。<span class="科">貼</span>王孫尚自不知。韓相公次年及第。官授金部員外。因去平盧參軍。安祿山這賊攻破長安。夫人猶恐不免。翦髮為尼。我也做道姑了。<span class="科">小生</span>怎生你一人來。<span class="科">貼</span>當時要一投法靈寺。一投熙陽觀。行至中途。遊兵衝散。我特來華山相訪。欲託餘生。兼尋前約。<span class="科">小生</span>原來恁的大亂了。我這山中人那裡曉得。正是尚不知有漢。又安知魏晉乎。</p>
        
        <p class="曲"><span class="牌">玉鶯兒</span>東王北斗。鬱藍天瓊宮玉樓。只圖將落翮神霄。可知他牧馬皇州。<span class="夾白">韓君平。韓君平。你既得佳麗。又享科名。何等榮華。到如今兩下飄零。不如我蕭然無累了。</span>鴛閨錦裯。龍庭蒯緱。看飄零轉眼繁華後。<span class="科">合</span>總悠悠。千秋靈氣。仙籍在高頭。</p>
        
        <p class="白">我住在雲臺觀。此去數里。有個蓮花庵。都是女冠。你可從柳姬姓柳。那里入道去好。<span class="科">貼</span>我到幸遇王孫。尚有棲身之處。不知我夫人流落何方。</p>
        
        <p class="曲"><span class="牌">前腔</span>孤身奔走。憶多嬌何方逗遛。恐棲禪怖鴿難安。似離群旅雁誰投。<span class="夾白"><span class="科">小生</span>道家清淡。你敢還想着當時哩。<span class="科">貼</span>物極則衰。華落必賤。也一意清修了。</span>紅絲滿塸。香羅半鉤。到如今蕭蕭花落銀牀後。<span class="科">合</span>問仙遊。願隨笙鶴。時過北山頭。</p>
        
        <p class="白">就此別了。<span class="科">小生</span>待我過數日。到庵來看你。</p>
        
        <p class="落詩">頭白金章未在身。<br />唯將雲鶴自相親。<br />舞衣施盡餘香在。<br />一飯胡麻度幾春。</p>
        
        <h2 id=ch27 class="chapter"><span class="齣題">第二十七齣　通訊</span></h2>
        
        <p class="曲"><span class="牌">破齊陣</span><span class="科">生冠帶上</span>故國初來白雁。高秋乍攬青貂。亂杵驚風。悲笳弔月。絕塞離心如擣。玉繩低度雙星渺。銀漢斜分一水遙。何由駕鵲橋。</p>
        
        <p class="誦"><span class="牌">少年遊</span>長安古道馬遲遲。高柳亂蟬嘶。夕陽島上。秋風原上。目斷四天垂。　　歸雲一去無蹤跡。何處是前期。狎興生疎。酒徒蕭索。不似去年時。</p>
        
        <p class="白">自家參軍來此。又是數年。所幸太子早踐鴻基。祿山已遭獍難。兩京光復。大駕西還。只是那長安破後。宮殿灰飛。士民星散。知我柳姬存否何如。哎。縱免他璧碎珠沈。少不得雲孤月寡。風塵荏苒音書絕。關塞蕭條行路難。<span class="科">外侯節度冠帶引眾上</span></p>
        
        <p class="曲"><span class="牌">七娘子</span>油幢畫戟營邊徼。看秋煙遍傳千竈。大角猶纏。前星喜曜。夢魂終夜長安道。</p>
        
        <p class="白"><span class="科">生見介</span>元帥拜揖。<span class="科">外</span>參軍拜揖。<span class="科">生</span>元帥。可喜長安已平。多想朝元有待。<span class="科">外</span>參軍。下官遯守東隅。師徒左次。坐觀賊敗。生戴君讎。何如泛五湖之舟。歸南岡之步。</p>
        
        <p class="曲"><span class="牌">傾杯玉芙蓉</span>玉輅重歸萬國朝。逆節張天討。誰做得痛哭包胥。狙擊留侯。出塞嫖姚。傳聞晉水興龍詔。空負邊塵涯馬勞。還長嘯。這丹心自老。卻正是可能無意向漁樵。</p>
        
        <p class="白"><span class="科">生</span>元帥。青徐稀警。海甸宴安。此皆由節度先聲制人。洪威及遠。即今那三方多難。餘孼猶存。聞得李太尉又代郭令公為將了。元帥就露表請朝。連兵討賊。豈不是身名俱泰。終始兩全。</p>
        
        <p class="曲"><span class="牌">前腔</span>坐鎮軍聲壯海濤。賜履猶堪表。儘着你撫臂淄青。扼吭江淮。舉足燕遼。好將馬革孤忠效。莫學鴟夷萬里逃。還長嘯。把中原汛掃。試聽那夷歌幾處起漁樵。</p>
        
        <p class="白"><span class="科">外</span>承教承教。下官便振旅長驅。參軍望同心掎角。<span class="科">生</span>願依大樹。一借前籌。<span class="科">外</span>權且告別。國待賢良急。<span class="科">生</span>君當拔擢新。<span class="科">合</span>佩刀成氣象。行蓋出風塵。<span class="科">外下生弔場</span>我數日間又要從侯節度赴義河陽。長安漸近。先遣一介西行。討問柳姬所在。這般亂後。縱好也只留得一身了。如今把個練囊盛着麩金百兩。權寄他為朝夕之費。哎。柳姬。柳姬。想起你來。且都不要說別的。只你那窈窕的身兒。溫存的性子。也就有無窮想處。</p>
        
        <p class="曲"><span class="牌">玉芙蓉</span>柔香蕙性調。膩玉蘭芽小。看輕留襞縐。弱映生綃。<span class="夾白">我與你在家時。少甚麼唱隨。管幾多風韻。</span>喬郎慣處兜郎笑。得您憨時護您驕。<span class="科">合</span>章臺杳。問青青柳梢。怕則怕有人攀折最長條。</p>
        
        <p class="白">我就把此意吟成一詩。題在練囊之上。<span class="科">沈吟寫介</span></p>
        
        <p class="誦">章臺柳。章臺柳。昔日青青今在否。縱使長條似舊垂。也應攀折他人手。</p>
        
        <p class="白">詩已題了。想我柳姬到渭河相別。眉峰鎖黛。淚雨成珠。道是若逢江上使。須寄隴頭人。自別去數年。那淚痕點點滴滴尚在那衫兒上。卻纔寄得這一封書。教他怎不怨我。<span class="科">怨介</span></p>
        
        <p class="曲"><span class="牌">前腔</span>難將玉筯消。兀少瓊書報。做長征不返。短行無聊。<span class="夾白">只一件。這幾年長安城中。閭里成墟。門庭易主。知可尋得他着麼。</span>庭花月冷將鶯老。野樹春殘只燕巢。<span class="科">合前</span></p>
        
        <p class="白">奚奴那有。<span class="科">末上</span>家在夢中何日到。春來江上幾人還。相公有何使令。<span class="科">生</span>我命你去長安。尋訪夫人消息。<span class="科">末</span>盜賊縱橫。關途阻塞。怕還去不得哩。<span class="科">生</span>長安久已平復了。只是我羈身王事。不能早歸。試說你聽。</p>
        
        <p class="曲"><span class="牌">雁來紅</span>浮雲散白日高。計遊程歲月遙。夕烽雲外傳光小。西望空城笑。歎人事音書漫寂寥。<span class="科">合</span>虛年少。何時大刀。鏡常圓。人孤照。</p>
        
        <p class="白"><span class="科">末</span>小人省得相公與夫人呵。</p>
        
        <p class="曲"><span class="牌">前腔</span><span class="夾白">他</span>比芳芸綴露翹。<span class="夾白">你</span>倚扶桑界日標。自天涯春動王孫草。車馬關山道。想便入空房守寂寥。<span class="科">合前生</span></p>
        
        <p class="白">這裡有麩金百兩。先寄夫人用度。哎。昔日秋胡的妻。怨其夫懷金陌上。投水而死。我卻不是那般人。</p>
        
        <p class="曲"><span class="牌">朱奴兒</span>聊仗取黃金用饒。休猜做紫陌心挑。<span class="夾白">這練囊上是寄夫人的一首詩。</span>匹練裁囊動彩毫。也不是白頭風調。<span class="夾白">奚奴。你敢怕失記夫人模樣了。<span class="科">合</span></span>如花貌。纖纖細腰。須想像尋音耗。</p>
        
        <p class="白"><span class="科">末</span>相公不久還朝。且少憂憶。小人去長安。一定尋個下落。</p>
        
        <p class="曲"><span class="牌">前腔</span>算不少魂飛夢搖。也多為粉悴胭憔。做青鳥銜書海路遙。應直上玉京瑤島。<span class="科">合前生</span></p>
        
        <p class="白">奚奴早去早還。到洛陽城來會我。</p>
        
        <p class="落詩">洛陽城裡見秋風。<br />欲作家書意萬重。<br />復恐匆匆說不盡。<br />行人臨發又開封。</p>
        
        <h2 id=ch28 class="chapter"><span class="齣題">第二十八齣　感舊</span></h2>
        
        <p class="曲"><span class="牌">月兒高</span><span class="科">貼輕蛾道妝上</span>蕊珠宮殿。神仙分還淺。擺不脫凡心在。空強使甜津嚥。閒夢多情。霎時間半偷展。<span class="夾白">罷罷罷。</span>我既度清虛境。也只索把塵蹤斷。正是花落花開自一年。不信天台別有緣。</p>
        
        <p class="誦"><span class="牌">女冠子</span>求仙去也。翠鈿金篦盡捨入巖巒。霧捲黃羅帔。雲雕白玉冠。野煙溪洞冷。林月石橋寒。靜夜松風下。禮天壇。</p>
        
        <p class="白">貧道本柳家侍女輕蛾。向因兵亂。與夫人中途相失。來到華山。得遇李王孫。就此蓮花菴做了道姑。不覺又是數載。想我夫人雖曾削髮為尼。不知當時得到法靈寺否。我縱然遊方之外。豈無戀主之情。這幾時好放他不下也。</p>
        
        <p class="曲"><span class="牌">前腔</span>歲華驚電。佳人珮環遠。雖已有空門約。怕又落他庭院。回首家山。瞻雲淚痕滿。<span class="夾白">聞得昔時神僧杯渡。列仙御風。相見何難。今日呵。</span>他怎做浮杯渡。我枉說乘風便。正是千里相思一線牽。須信前生未了緣。</p>
        
        <p class="白">與李王孫說。我還下山。去到長安近處。訪個消息。卻不是好。</p>
        
        <p class="落詩">人作殊方語。<br />鶯為故國聲。<br />懶多山水趣。<br />稍解別離情。</p>
        
        <h2 id=ch29 class="chapter"><span class="齣題">第二十九齣　嗣音</span></h2>
        
        <p class="曲"><span class="牌">憶秦娥</span><span class="科">旦尼妝上</span>空拖逗。愛離兩字難參透。難參透。夜燈風外。曉鐘霜候。</p>
        
        <p class="詩"><span class="牌">集漢魏詩</span><br />結髮為夫妻。皓首以為期。<br />骨肉緣枝葉。根株不傾移。<br />嘉會難再遇。遊子暮何之。<br />行役在戰場。慷慨有餘哀。<br />微陰盛殺氣。悠悠隔山陂。<br />寄身雖在遠。賤妾常獨依。<br />浮雲日千里。想見餘光輝。<br />涼風率已厲。將從秋草萎。<br />願君崇令德。枉駕惠前綏。</p>
        
        <p class="白">妾身投入法靈寺。忽經數載。韓郎參軍河北。近說轉徙山東。多只為王事賢勞。賊徒充斥。因此尺書不及。一介無聞。噯。我寄跡在此。就是你有個人來。教他何處尋我。想起從初到今呵。</p>
        
        <p class="曲"><span class="牌">二郎神</span>分飛久。記當年在紅樓罷繡。立馬長楊相邂逅。<span class="夾白">這也虧殺李王孫。</span>將雲做雨。拈成一段風流。總百歲無多常廝守。誰待識別離僝僽。甚封侯。悔輕教夫婿浪卜刀頭。</p>
        
        <p class="曲"><span class="牌">前腔</span>休休。雖難到眼。如何下口。<span class="夾白">我是如此說。</span>也未必他心能念舊。<span class="夾白">前番兵亂。便是楊妃也死在馬嵬了。</span>佳人薄命。金鈿碧海虛投。我要死裡尋生閒着手。向空門暗藏機彀。<span class="夾白">只是我累這頭髮了。</span>鏡奩收。真道是無端禍到臨頭。</p>
        
        <p class="白">這轉輪藏中有經在此。翻一翻。<span class="科">翻經介末僕持囊上</span>萬里家遙三載別。一封書寄數行啼。俺是韓相公家奚奴。相公着俺來長安訪柳夫人消息。這長安兵荒之後。真個是第宅皆新主。衣冠異昔時。那裡去尋他。聽得一路人說。法靈寺近日有個尼姑。才色雙絕。原是達官人家。到像俺夫人行徑。俺一直投這寺來。<span class="科">進介</span>呀。禪堂上一個尼姑翻經。果然似夫人一般。且竟去問他。<span class="科">見介</span>柳夫人。韓相公有信在此。<span class="科">旦</span>客官何來。是甚柳夫人麼。<span class="科">末</span>夫人。你怎忘了。小人是奚奴。相公特遣來尋訪夫人。<span class="科">旦認介</span>呀。果是奚奴。<span class="科">悲介</span>相公好麼。<span class="科">末</span>相公平安。小人來城裡城外都已走遍。偶來此處。不意得遇夫人。<span class="科">旦</span></p>
        
        <p class="曲"><span class="牌">囀林鶯</span>章臺何處尋畫樓。碧雲天外悠悠。<span class="夾白"><span class="科">末送囊介</span>相公書就寫在練囊上。囊裡有麩金百兩。<span class="科">旦看囊介</span>原來是一首詩。</span>問青青今日那還又。怕他人再折春柔。<span class="夾白">哎。這卻說差了。</span>縱使長條似舊。怎猜做陌頭垂柳。<span class="夾白">他只道我還似當時哩。</span>枉追求。楚王宮裡。腰細漸驚秋。</p>
        
        <p class="白">相公一向在何處。敢也憶着長安麼。<span class="科">末</span></p>
        
        <p class="曲"><span class="牌">前腔</span>東方千騎居上頭。望長安不見人愁。投至得家書烽火後。把囊金特地相投。<span class="夾白"><span class="科">旦</span>我出家人要這金來何用。<span class="科">末</span></span>夫人權做清齋生受。終有日餔麋同守。<span class="夾白"><span class="科">旦悲介</span>知他幾時歸來。<span class="科">末</span></span>且寬憂。隨陽孤雁。歸路及清秋。</p>
        
        <p class="白">相公顒望回報。夫人作速寫書。<span class="科">旦</span>我也把鮫綃一幅。寫詩一首答他。<span class="科">沈吟悲介</span>我這首詩管着幾多心事。</p>
        
        <p class="曲"><span class="牌">啄木鸝</span>含新怨。理舊愁。打併鮫綃詩一首。<span class="夾白"><span class="科">寫介</span>楊柳枝。芳菲節。所恨年年贈離別。一葉隨風忽報愁。縱使君來豈堪折。<span class="科">末</span>夫人。看你這樣文才。何減蘇蕙。只是俺相公須不比竇安南。<span class="科">旦</span></span>便做道織錦回文。這千絲萬縷難抽。<span class="夾白"><span class="科">末</span>相公近在河陽。夫人不如去那裡相會。<span class="科">旦</span>這般時候。我孤身怎麼去得。</span>看芳菲節變蕭森候。做洛陽一葉隨風透。倩誰收。寒波九曲。還是寄鱗遊。</p>
        
        <p class="白">奚奴。你把這鮫綃帶去罷。<span class="科">末</span>小人去就對相公說。夫人別後呵。</p>
        
        <p class="曲"><span class="牌">前腔</span>煢煢兔。泛泛鷗。夢斷雙蛾春後柳。<span class="夾白"><span class="科">旦</span>到他來時。知我還在麼。<span class="科">末</span>小人省得。</span>怕桃源誤卻仙郎。教他早辦歸舟。<span class="夾白">又一件。似你才貌。就是翦髮毀容。猶恐招人耳目。比如那六祖隱于獵家一十九年。今後更要深藏些。</span>你心兵緊按休交鬭。那禪鋒好秘休輕漏。<span class="夾白"><span class="科">旦</span>怕他要淹留哩。<span class="科">末</span>相公也只無奈。</span>肯淹留。洛陽雖好。不為看花遊。</p>
        
        <p class="白">小人去了。<span class="科">旦</span>你再說與相公。<span class="科">哭介</span></p>
        
        <p class="曲"><span class="牌">隔尾</span>休為我躭消瘦。道閨中少婦不曾愁。<span class="夾白"><span class="科">末</span>夫人放心。俺相公呵。</span>管取衣錦歸來當晝遊。</p>
        
        <p class="白"><span class="科">下老尼上</span>塵情良易著。道性故難淄。師弟。你自入寺來。頗能擺落。今日卻為何啼哭。<span class="科">旦</span>不欺師父。韓郎遣信到此。不覺故態復萌。情緣難斷。<span class="科">老</span>這練囊是他寄來的麼。<span class="科">旦</span>是了。<span class="科">指囊介</span></p>
        
        <p class="曲"><span class="牌">簇御林</span>這是無明網屈曲鉤。釣情濃把恨兜。<span class="夾白"><span class="科">老</span>你將何物答他。<span class="科">旦</span>他寄我麩金百兩。囊上是一首詩。也寄一首詩答他。<span class="科">老</span>將近授衣時節。你何不寄件征衣麼。<span class="科">旦</span></span>縫裳難忖他肥瘦。況無衣我更臨霜後。<span class="科">合</span>謾凝眸。鴻來燕去。秋老白蘋洲。</p>
        
        <p class="白"><span class="科">老</span>相公既有信來。便不忘你。也就歸了。</p>
        
        <p class="曲"><span class="牌">前腔</span><span class="夾白">他</span>金囊贈寶札修。轉星烏會女牛。<span class="夾白">這金呵。</span>歸來佩印還如斗。又何須買賦長門後。<span class="科">合</span>謾凝眸。關關匹鳥。相詠在河洲。</p>
        
        <p class="白"><span class="科">丑僕上</span>松竹閒僧老。雲煙曉日和。俺是沙府中沙蟲兒。老爺聞知韓員外家柳姬。在法靈寺為尼。分付俺只做太奶奶喚他師徒講經。待到府中。憑他區處。這里是寺中了。<span class="科">見老尼介</span>老師父。沙府太奶奶生日。要誦蓮華經。聞你有個新來徒弟。法律最精。請你二人到府中來。<span class="科">旦老尼背語介旦</span>師兄。還是去好不去好。<span class="科">老</span>太奶奶平昔好善。他老爺原是吐蕃大將。歸順我朝。近日立功隴西。十分得寵。怎生違得他。<span class="科">旦</span>如此領教。<span class="科">老轉介</span>大叔拜上太奶奶。自當奉命。<span class="科">丑</span>俺回復去。聞鐘投野寺。乘月過前溪。<span class="科">下淨丑二小尼上</span>罷經來宿鳥。支策對秋山。師父們在此做甚。<span class="科">老</span>這囊中是韓員外寄柳夫人的金子。你們可收進去。<span class="科">淨</span>待我來拿。<span class="科">做倒介</span>不好了。我一發動憚不得。<span class="科">丑</span>你從來強健。今卻怎的。<span class="科">淨</span>這叫做財多身弱。<span class="科">丑</span>待我來拿。<span class="科">做倒介</span>不好了。我待死休。快買沙板。<span class="科">淨</span>卻怎的。<span class="科">丑</span>這叫做財旺生官。<span class="科">淨</span>呀。這囊上原有字。我們若識得的。就收這金子。<span class="科">丑</span>拿來我識。<span class="科">沈吟介</span>金子是我的。<span class="科">淨</span>你一字不識。怎生要這金子。<span class="科">丑</span>一字不識的。到有金子哩。<span class="科">老</span>休要囉唣。隨我去罷。</p>
        
        <p class="落詩">高秋望斷正長吟。<br />關塞迢迢故國心。<br />假若應時還得見。<br />須知勝似岳陽金。</p>
        
        <h2 id=ch30 class="chapter"><span class="齣題">第三十齣　奏凱</span></h2>
        
        <p class="曲"><span class="牌">步蟾宮</span><span class="科">小生李太尉小末李抱玉戎妝領卒上</span>坐整龍驤開虎帳。平鼠寢易如翻掌。雲高太甲映明堂。<span class="科">合</span>行見凱聲歡暢。</p>
        
        <p class="白">捲斾生風喜氣新。早持龍節靜邊塵。漢家天子圖麟閣。身是當今第一人。下官李光弼是也。本營州人。屢以戰功。晉位司徒。近加太尉。只為國家多難。祿山始平。思明復起。如今史朝義又已弒父稱尊。河洛悉為戰場。幽燕是其營窟。蒙主上命俺總統六師。討平諸鎮。李抱玉那有。<span class="科">小末應介小生</span>俺取徑陳留。你可潛薄河陽。聞得侯節度韓參軍部兵自淄青赴義。但得諸軍如此。賊不足平矣。待他來再作計議。<span class="科">外侯節度生韓參軍戎妝眾卒上</span></p>
        
        <p class="曲"><span class="牌">前腔</span><span class="科">外</span>列戟環轅遙入望。傳節鎮令嚴威壯。<span class="科">生</span>檀車駟馬即戎行。金石何時歸賞。</p>
        
        <p class="白"><span class="科">外</span>此間是李太尉營前。將校們通報。侯節度等到此。<span class="科">卒報介小生</span>疾忙請進。<span class="科">外小生見拜介小生</span>三月師逾整。<span class="科">外</span>群凶勢就烹。<span class="科">小生</span>瘡痍親接戰。<span class="科">外</span>勇決冠垂成。<span class="科">生小生拜介生</span>妙譽期元宰。<span class="科">小生</span>殊恩且列卿。<span class="科">生</span>安危仍扈從。<span class="科">小生</span>莫作後功名。<span class="科">外生</span>聞得太尉代郭令公。軍麾不動。氣象一新。真在玉帳之中。圖上金城之略。<span class="科">小生</span>節度東方留守。可當節制之師。參軍西第稱賓。足具先謀之伐。<span class="科">外生</span>願依左律。一效中鼙。<span class="科">小生</span>下官刻期進兵。專候諸君見顧。節度帳下有虞侯許俊。義勇之士。何不相從。<span class="科">外</span>下官帶來臨淄十萬戶。即墨五千人。是他為殿。以此來遲。<span class="科">小生</span>下官料此賊一戰必敗。敗則必奔幽州。已遣僕固瑒等伏兵追擊。前哨官可傳一令。許虞侯竟提一枝兵去助他。不須來此。<span class="科">眾應傳介小生</span>俺們即此拔營。前到橫水。與回紇朔方兵合。倘遇賊來。即便接戰。<span class="科">眾行合</span></p>
        
        <p class="曲"><span class="牌">錦上花</span>一戰虜名王。直搗河陽。雞田眾合。虎旅威張。陣堂堂。陣堂堂。管劍倚崆峒上。<span class="科">下丑史朝義淨田承嗣戎妝領軍上</span></p>
        
        <p class="曲"><span class="牌">前腔</span>將勇與兵強。拓土開疆。看三河霧捲。九鼎天亡。氣堂堂。氣堂堂。管位正飛龍上。<span class="夾白"><span class="科">淨</span>田承嗣見。<span class="科">丑</span>田將軍。李光弼師次洛陽。又來個侯希逸。他們部伍十分嚴整。好生隄防。<span class="科">淨諢介</span>不妨。不妨。輸了也少不得你個平頂冠。<span class="科">丑</span>卻怎麼。<span class="科">淨</span>你去了頭。自然平頂了。<span class="科">丑</span>你也少不得封個並肩王。<span class="科">淨</span>卻怎麼。<span class="科">丑</span>你去了頭。卻就並肩了。<span class="科">淨</span>都好利市。只管殺向前去。</span>氣堂堂。氣堂堂。管位正飛龍上。<span class="科">行介小生外小末生領眾上</span>陣堂堂。陣堂堂。管劍倚崆峒上。</p>
        
        <p class="白"><span class="科">遇介小生</span>向前打話。<span class="科">眾</span>俺這里是李太尉侯節度親自領兵。<span class="科">丑</span>俺這里是大燕史皇帝親自領兵。<span class="科">小末</span>鑾鈴響處。李抱玉當先出馬。<span class="科">淨</span>綵旗分處。田承嗣當先出馬。<span class="科">戰淨輸介外出介</span>你那反賊。敢曉得侯希逸麼。<span class="科">丑</span>待朕決戰。<span class="科">出介</span>侯節度。唐事已去。天命在吾。何用多言。<span class="科">戰丑輸介眾合戰丑淨輸走下外</span>俺們作速追去。務誅此賊。<span class="科">小生</span>且住。窮獸勿逐。窮寇勿追。俺們只大師徐躡其後。又一說。怕他詐敗。或有伏兵。須若大敵之臨。莫作中軍之好。發號前去。<span class="科">眾行介</span></p>
        
        <p class="曲"><span class="牌">柳搖金</span>驚塵已蕩。遊魂暫揚。河上莫徜徉。日羽朱烏耀。雲麾畫隼張。前後連營合隊。前後連營合隊。左右翼分行。管周歸玉馬。夷歌白狼。<span class="科">合</span>樅金太社。著帛旂常。太社旂常。看取功成有象。</p>
        
        <p class="白"><span class="科">末許俊戎妝上</span>幾時回節鉞。戮力掃欃槍。<span class="科">見介</span>太尉。許俊參見。<span class="科">小生</span>許虞侯你來了。史朝義今在何處。<span class="科">末</span>史朝義自前敗去。欲還幽州。僕固瑒合小將等追及漁陽。他就醫巫閭祠下縊死。降將李懷仙傳首京師去了。雍王及僕固元帥們佇候太尉早臨。調停河北東都事體。<span class="科">外小生小末</span>太尉妙算。允服輿情。<span class="科">小生</span>侯節度。你可同韓參軍。便傳露布。先到長安。下官調停事畢。即與李將軍改觶國之軍容。舉飲至之曠典。<span class="科">外</span>謹依尊命。<span class="科">小生</span>就此別了。不改周南化。<span class="科">小末</span>仍分趙將憂。<span class="科">外</span>雙旌過易水。千騎入幽州。<span class="科">小生小末眾前合先下外</span>河陽之役。預有微功。皆由參軍指訓。<span class="科">生</span>元帥虞侯如此元功。自宜懋賞。<span class="科">外</span>將士們班師回朝。</p>
        
        <p class="曲"><span class="牌">前腔</span>前籌坐帳。東方破戕。黃髮袞衣裳。橫吹先傳鷺。妖星已射狼。此際玉關生入。此際玉關生入。幾載臥沙場。喜神京日近。微垣夜光。<span class="科">合</span>還軍細柳。扈帝長楊。細柳長楊。看取凌煙畫像。</p>
        
        <p class="落詩">月蝕西方破敵時。<br />及瓜歸日未應遲。<br />斬胡血變黃河水。<br />梟首當懸白鵲旗。</p>
        
        <h2 id=ch31 class="chapter"><span class="齣題">第三十一齣　砥節</span></h2>
        
        <p class="曲"><span class="牌">梨花兒</span><span class="科">淨沙將軍丑僕上</span>鶻突做官風耍性只少一個貌傾城。村的醜的偏守命。<span class="夾白"><span class="科">丑諢介</span>嗏。</span>奶奶知時請一頓。</p>
        
        <p class="白"><span class="科">淨</span>千金不惜買蛾眉。揀得如花三四枝。若使得他心肯日。多應是我運通時。自家歸義王沙吒利的便是。俺本吐蕃部落。投順唐朝。屢立戰功。竟承茅土。即今這寶應皇帝。好生愛俺。恩分甲第。何言去病無家。寵出宮懸。豈止和戎賜樂。俺雖是個番將。煙花心性。風月襟懷。府中頗有數十房侍兒。卻少一兩人可意。長安城中。只有那章臺柳。色艷無雙。才情第一。到落在韓翃之手。向年俺院子曾在法靈寺見來。訪得他近入此寺為尼。改名非空了。俺母親一向好佛。前遣沙蟲兒去說。太奶奶請到府中誦經。他畏我的勢。許着就來。倘若來時。卻也不問原由。只要從俺。沙蟲兒。這般時候。如何還不見到。<span class="科">丑</span>他敢就到。只一件。俗說一來沒惹油頭。二來莫惹光頭。他先是油後是光的。不要惹他。<span class="科">淨</span>胡說。光則光着他。由則由得我。<span class="科">丑</span>又一件。這風流行中。當以情親。莫以勢壓。老爺要近人。也放溫存些。<span class="科">淨</span>漢家自有制度。你且去府門前打聽。<span class="科">丑應介老尼旦尼上</span></p>
        
        <p class="曲"><span class="牌">三臺令</span><span class="科">老</span>半空樓閣丹青。花柳長安錦城。<span class="科">旦</span>應召赴侯庭。怕春在泥燕捎鶯。</p>
        
        <p class="白"><span class="科">老</span>師弟。來到沙府門前了。小心進去。<span class="科">旦</span>此來勢不自由。事出無奈。全望師父調停。同來同去。<span class="科">老</span>憑他怎生。決不可說出你相公來。<span class="科">旦</span>知道。<span class="科">丑</span>二位師父請進。<span class="科">旦老見淨叩頭介淨</span>你這是悟空老尼。那就是非空的麼。<span class="科">老尼旦</span>便是。<span class="科">淨</span>看他雖是禪蹤。自然冶態。正是那天生尤物。世不虛名。小尼姑。你方在妙年。空門冷落。不若住俺府中。喫些安樂茶飯如何。<span class="科">旦</span>塵世無緣。禪心久習。難從尊命。請勿多言。</p>
        
        <p class="曲"><span class="牌">山坡羊</span>影幢幢蓮燈秋淨。氣寥寥蒲團人定。<span class="夾白"><span class="科">淨</span>女奴們捧妝奩來與他。<span class="科">旦</span>我已斷髮。將何飾妝。</span>碧圓圓空盤髻螺。一絲絲久斷雙鸞鏡。<span class="科">背介</span>魂暗驚。盈盈淚欲傾。前緣一夢。一夢三生醒。怎撇牛車。來驂魚乘。<span class="夾白"><span class="科">淨</span>不是你吹笙鼓瑟的佳人。孤負俺惜玉憐香的子弟。<span class="科">旦悲介</span></span>吞聲。銀字笙寒炙不清。傷情。心字香殘爇不成。</p>
        
        <p class="白"><span class="科">老尼</span>哎老爺。你後宮那少這一個人。</p>
        
        <p class="曲"><span class="牌">前腔</span>錦層層圍屏幽靜。翠重重閒房嬌倩。他怨悠悠香銷玉沈。亂紛紛碎滴珠囊迸。<span class="夾白"><span class="科">淨</span>那老尼還要勸他。<span class="科">老</span>貧僧是老年的人了。</span>我難主憑。蕭蕭兩鬢星。<span class="夾白">他初來面腆。且從容些。</span>你牢寵好放。好放些兒緊。怕做寶瑟摧絃。銀缾落井。<span class="夾白"><span class="科">淨怒介</span>把那老尼扯出去。<span class="科">旦抱老尼哭介老</span>他別是一般人。怎好勸得。</span>休輕。不是陽臺暮雨行。閒評。卻映冰壺夜月明。</p>
        
        <p class="白"><span class="科">丑扯老尼下淨</span>俺適方是怪那老尼。不是怪你。你既有這般麗色。卻怎好挫過芳年。</p>
        
        <p class="曲"><span class="牌">憶多嬌</span>看你容滿月。膚勝雪。芙蓉帳冷單枕怯。空使淚染桃花雙袖黦。<span class="科">丑合</span>試聽啼鴂。試聽啼鴂。轉眼芳菲易歇。</p>
        
        <p class="白"><span class="科">旦背介</span>我那韓郎呵。</p>
        
        <p class="曲"><span class="牌">鬭黑麻</span>我夢斷秦樓。空瞻漢月。歎古道咸陽。音塵永絕。難相見。易相別。<span class="科">轉介</span>你要撥柳撩花。有甚連枝帶葉。<span class="夾白"><span class="科">丑</span>你轉心從老爺罷。<span class="科">旦</span></span>中懷耿烈。海山盟舊設。破鏡難圓。破鏡難圓。寶簪半折。</p>
        
        <p class="白"><span class="科">丑慌介</span>奶奶走來了。<span class="科">淨慌跪接介老旦沙母上</span>屬垣須有耳。嘯柱是何心。你們為甚事在此大驚小怪。<span class="科">淨</span>元來是母親。叫沙蟲兒。你怎麼說是奶奶來。弄我喫一大驚。<span class="科">丑</span>小的也說是太奶奶。<span class="科">淨</span>今後太字說高些。做定心丸。母親。這是法靈寺尼姑。孩兒喚來。伏侍母親誦經。<span class="科">旦見老旦介</span>聞得見招。速來趨命。奈將軍太相凌逼。小尼堅不肯從。幸接慈顏。願求解脫。<span class="科">老</span>元來恁的。</p>
        
        <p class="曲"><span class="牌">憶多嬌</span>看他恨轉結。我中更熱。翠鈿含情羞再帖。<span class="夾白">孩兒。你</span>御水空教題紅葉。<span class="夾白"><span class="科">旦悲介</span>不如死休。<span class="科">老</span>你快不要。<span class="科">淨合</span></span>試聽啼鴂。試聽啼鴂。轉眼芳菲易歇。</p>
        
        <p class="白"><span class="科">老</span>你只一人獨歸。又恐中道有變。且傳壞我將軍名了。料想女工是你本等。暫隨我去繡幾尊佛。再作區處。<span class="科">旦</span></p>
        
        <p class="曲"><span class="牌">鬭黑麻</span>我翠鎖羞蛾。紅潮印頰。便日侍瓊窗。春裁綵纈。<span class="科">背介</span>愁不定。計潛設。<span class="夾白">我有個道理。</span>若要玉杵邀盟。就把金鎞刺血。<span class="夾白"><span class="科">老</span>孩兒。你聽他說麼。<span class="科">旦</span></span>中懷耿烈。海山盟舊設。破鏡難圓。破鏡難圓。寶簪半折。</p>
        
        <p class="白"><span class="科">淨</span>母親。作成孩兒娶這房小媳婦。<span class="科">內叫介</span>是那里來的個嬌滴滴聲音。<span class="科">丑</span>老爺。不好了。這真正奶奶來了。<span class="科">老</span>孩兒。你又惹動媳婦性子了。<span class="科">淨慌介</span>母親可救我一救。<span class="科">老</span>尼姑便隨我去。<span class="科">旦</span>情知不是伴。事急且相隨。<span class="科">老旦旦先下淨</span>沙蟲兒。幾乎弄出事來。<span class="科">丑</span>老爺。怎麼太奶奶不怕。到這般怕奶奶。<span class="科">淨</span>這孩子。你不曉得老婆的娘。<span class="科">丑</span>老爺。你長長大大。千軍萬馬。一些不怕。小小一個奶奶。到是這般怕他。<span class="科">淨</span>你又不曉得。蜘蛛吞象。海青拿天鵝。這都是大怕小。<span class="科">丑笑介</span>做官的人怕老婆。有幾多解說。老爺為這尼姑。費盡心計。又打脫了。你可自嘆幾句。小的也續兩句。<span class="科">淨</span></p>
        
        <p class="落詩">狗愛熱油又怕。<br />蠶無桑葉空思。<br /><span class="科">丑</span>吼動河東獅子。<br />驚回海底鷗兒。</p>
        
        <h2 id=ch32 class="chapter"><span class="齣題">第三十二齣　卜居</span></h2>
        
        <p class="曲"><span class="牌">高陽臺</span><span class="科">小生李王孫道妝上</span>真境幽棲。高秋暮景。白蘋風起天末。波冷煙沈。鱗鱗細翦楓葉。霓旌影斷簫聲遠。問碧桃海上初結。醉春雲憶宴瑤池。去年時節。</p>
        
        <p class="誦"><span class="牌">法駕導引</span>朝元路。朝元路。同駕玉華君。千乘載花紅一色。人間遙指是祥雲。回望海光新。</p>
        
        <p class="白">俺自棄家來此。將及二十餘年。真個車馬絕塵。只與漁樵為友。數日前韓君平有個書來。道是目今見訪。就卜他出處的事。他與俺原係金石之交。況負煙霞之性。既非俗品。又是舊遊。倘若來時。未免相見。道童那有。<span class="科">丑道童上</span>道童道童。剔透玲瓏。常參北斗。別號南風。師父稽首。<span class="科">做醉諢介小生</span>你怎生這般醉了。<span class="科">丑</span>師父。小官們那里不喫幾杯酒。自古道南風之薰兮。<span class="科">小生</span>師長之前。好生不敬。<span class="科">丑</span>自古道南風不競。<span class="科">小生</span>閒話。韓參軍說來相訪。你去門前俟候。<span class="科">丑應介生冠帶領眾軍上</span></p>
        
        <p class="曲"><span class="牌">勝葫蘆</span>渭水西縈華岳尊。停使節。擁回軍。<span class="夾白">左右的。前邊有個道童。問他雲臺觀在何處。<span class="科">眾叫問介丑</span>轉過那松林是了。<span class="科">生</span></span>一到山間。試把仙童問。幾回徑轉。松火隔秋雲。</p>
        
        <p class="白">這到雲臺觀了。問那道童。李真人在麼。<span class="科">眾問介丑</span>松下問童子。言師採藥去。<span class="科">生</span>今在何處。<span class="科">丑</span>只在此山中。雲深不知處。<span class="科">生</span>你去說韓君平相訪。<span class="科">丑</span>敢是韓參軍麼。我去報來。<span class="科">生</span>左右人馬。都到山前伺候。不可在此打攪。<span class="科">眾應下小生生見介</span></p>
        
        <p class="誦"><span class="牌">減字木蘭花</span><span class="科">生</span>擎拳仰止。不是凡人名尹喜。<span class="科">小生</span>道骨仙風。與帝神遊結信通。　　<span class="科">生</span>獻花跪酒。清徹雲璈歌益壽。<span class="科">小生</span>所願維何。願得昇平樂事多。</p>
        
        <p class="白">韓兄高掇巍科。遠參名鎮。功鐫五釜。價重千金。<span class="科">生</span>我等碌碌。因人成事者也。至如李兄。所謂安石不起。其如蒼生何。</p>
        
        <p class="曲"><span class="牌">高陽臺</span>幻世投簪。浮名脫屣。黃塵碧海相隔。<span class="夾白">當今賊黨雖平。皇輿未正。李兄雖守箕山之節。豈忘魏闕之心。</span>九地橫流。崑崙砥柱將折。須涉。褰裳濡足休遲也。早難道視同秦越。待功成還辭赤社。更歸丹穴。</p>
        
        <p class="白"><span class="科">小生</span>韓兄。故人知君。君不知故人了。</p>
        
        <p class="曲"><span class="牌">前腔</span>差別。玉女擎漿。天神對博。洞裡幾番日月。喚醒黃粱。如何又迷蝴蝶。<span class="夾白">你說當今的人麼。</span>朝列。蠅營蟻聚還競擾。這餘羶怎污牙頰。算自有峰頭玉版。鼎中金屑。</p>
        
        <p class="白"><span class="科">生</span>下官以小人之心。度君子之腹。敬聞嘉命。頓悟昨非。</p>
        
        <p class="曲"><span class="牌">前腔</span>從別。月露光陰。風塵勞攘。朱顏鏡裡飛雪。揭地掀天。昆明那辨灰劫。虛設。懸魚掛紫空在眼。漫回首五雲雙闕。願隨他升天雞犬。怕做送春鶗鴂。</p>
        
        <p class="白"><span class="科">小生</span>韓兄。你又差了。看你世緣未絕。才略有餘。先畢運籌。方宜辟穀。</p>
        
        <p class="曲"><span class="牌">前腔</span>英烈。半世雄心。一腔熱血。腰間寶劍誰脫。況你玉質金相。邊庭正看持節。功業。封侯萬里君自取。問頹當漢時龍額。還相待重扶神鼎。再傳仙訣。</p>
        
        <p class="白">韓兄。你從行後。聞得閫中信息麼。<span class="科">生</span>向曾遣人尋訪。尚未回來。<span class="科">小生</span>柳夫人落髮為尼。輕蛾也來蓮花菴做道姑了。<span class="科">生</span>輕蛾如今在麼。<span class="科">小生</span>數月前下山去尋訪柳姬了。<span class="科">生</span>元來如此。<span class="科">末奚奴上</span>種玉嫌山淺。傳書怪鶴遲。小人出得長安。聞知相公先已回朝。到華山下。又說在雲臺觀了。<span class="科">見生介</span>小人訪問夫人信息。卻在法靈寺為尼了。討得回書在此。<span class="科">生</span>我已知道。回書前路去看。李兄。王程有限不得久留。就拜別了。</p>
        
        <p class="曲"><span class="牌">尾聲</span>歡逢一旦成悲別。待再把仙緣雲外結。<span class="夾白"><span class="科">小生</span>韓兄。你再來呵。</span>只恐路遶天台空萬疊。<span class="科">眾軍上接</span></p>
        
        <p class="落詩">征西車馬羽書遲。<br />故國平居有所思。<br />怨別自驚千里外。<br />論交卻憶十年時。</p>
        
        <h2 id=ch33 class="chapter"><span class="齣題">第三十三齣　閨晤</span></h2>
        
        <p class="白"><span class="科">小旦女使上</span>繡幕珊瑚鉤。春開翡翠樓。深情不肯道。嬌倚鈿箜篌。俺乃沙府中女奴。見隨着新夫人。這夫人聞得原有丈夫。不知怎的在法靈寺為尼。俺老爺誘他到府。堅志不從。幾番尋死。太奶奶收在身邊。同他臥起。老爺只索無奈。他雖在府中數年。鏡中窺影。常則含啼。檻外將花。何能共笑。卻正是龍悲別劍。鶴怨離琴。怎怪得他。昨日老爺分付俺再三勸解。且待出來。試說一回。</p>
        
        <p class="曲"><span class="牌">意遲遲</span><span class="科">旦女妝上</span>紅藕香銷驚雁語。記別人南浦。殘夢五更風。吹成一寸愁千縷。多情誰用管無情。怎做道東邊日出西邊雨。</p>
        
        <p class="誦"><span class="牌">長相思</span>朝有時。暮有時。潮水猶知日兩迴。人生常別離。　　來有時。去有時。燕子猶知社後歸。君歸無定期。</p>
        
        <p class="白"><span class="科">小旦</span>夫人。你只不從俺老爺罷了。卻這般愁悶怎的。俺府中金漿玉饌。繡闥錦衾。好生受用。老爺分付道。當令照影雙來。一鸞羞鏡。勿使窺窗獨坐。嫦娥笑人。<span class="科">旦</span>女奴。你怎知道。玉饌金漿。都成鳩毒。錦衾繡闥。便是豻牢。教我如何不悶。<span class="科">小旦</span>叫府中樂部們承應一番。解悶好麼。<span class="科">旦</span>也都是遊童艷婦之詞。誰要聽他。你去門前看。或有尼姑。叫他誦些經。若是道姑。唱個道情兒到好。<span class="科">小旦應出介貼輕蛾道妝上</span>東遊久與故人違。曾向長生說息機。借問欲棲珠樹鶴。何年卻向帝城飛。自家特下華山。尋訪柳夫人消息。誰知兵火之後。法靈寺也都燬了。聞說韓員外尚未回朝。待再到長安城中。試看一番。<span class="科">行遇小旦介小旦</span>是好一位仙姑也。<span class="科">貼</span></p>
        
        <p class="曲"><span class="牌">北水仙子</span>遙天鶴唳破秋孤。幾畝梅開乘月鋤。三間草蓋依雲住。<span class="夾白"><span class="科">小旦</span>你有甚道術麼。<span class="科">貼</span></span>說咒水。談劍術。兼領他地籙天符。<span class="夾白"><span class="科">小旦</span>你住在何處。<span class="科">貼</span></span>敢列在金天仗。也曾投玉女壺。<span class="夾白"><span class="科">小旦</span>這是華山來的了。<span class="科">貼</span></span>今日裡降自清都。</p>
        
        <p class="白"><span class="科">小旦</span>這是沙府中。你且在此相候。<span class="科">進介</span>夫人。門外有個道姑。華山來的。<span class="科">旦</span>記得李王孫別時。曾說只在終華二山。這道姑或者知他蹤跡。喚他進來。<span class="科">小旦喚貼進介旦背介</span>呀。這道姑到似我輕蛾。<span class="科">貼背介</span>這夫人到似我家柳夫人。且把幾句話探他。<span class="科">旦</span>女奴。你去取茶來。<span class="科">小旦應下</span>道姑。你是從幼出家。是在嫁出出家的。<span class="科">貼</span>夫人聽稟。</p>
        
        <p class="曲"><span class="牌">么篇</span>香塵昔慣踐輕軀。弄笛曾經伴綠珠。飛天早借茅龍馭。<span class="夾白"><span class="科">旦</span>依你說是人家女郎了。主人甚麼名字。<span class="科">貼</span></span>問王孫名字無。<span class="夾白">主人是李王孫。還有個侍姬來。<span class="科">旦</span>他又姓甚麼。<span class="科">貼</span></span>指門前柳樹千株。<span class="夾白"><span class="科">旦</span>這是姓柳了。後來怎麼。<span class="科">貼</span>李王孫把這柳姬配與韓君平。竟入華山。後來韓君平官拜員外。也出塞參軍了。</span>算丹訣空留婦。戍蕭關別有夫。<span class="夾白"><span class="科">旦</span>你卻如何。<span class="科">貼</span>小道與那柳姬</span>為戎馬兩地奔趨。</p>
        
        <p class="白"><span class="科">旦</span>呀。你敢是輕蛾麼。<span class="科">貼</span>夫人。你敢是柳夫人麼。<span class="科">抱哭介</span></p>
        
        <p class="曲"><span class="牌">寶鼎兒</span>向來幾載分攜。何意片言相晤。</p>
        
        <p class="白"><span class="科">旦</span>你在華山。會李王孫麼。<span class="科">貼</span>王孫在雲臺觀。輕蛾就在蓮花菴。<span class="科">旦</span>你們都在華山。只道錦水丹鱗。素書稀遠。玉山青鳥。仙使難通。那知有今日之會。<span class="科">貼</span>你當時分散。還到法靈寺否。<span class="科">旦</span>那時節呵。</p>
        
        <p class="曲"><span class="牌">白練序</span>秋風緊似鎩翮西飛雁影孤。殘生寄只在寶坊蓮宇。凝佇。贈錦書。<span class="夾白"><span class="科">貼</span>相公書來是怎生說。<span class="科">旦</span></span>問別後長條還在無。<span class="夾白"><span class="科">貼</span>你如今在這府中。卻安樂了。<span class="科">旦</span>說那裡話。被他計誘到此。我朝夕只與太夫人相處。</span>飄颺處。飛花比雪向風羞舞。</p>
        
        <p class="曲"><span class="牌">醉太平</span><span class="科">貼</span>記取。韶華共享。疊𨃟<a epub:type="noteref" href="#char03"><sup>註</sup></a>跚繡褥。宛轉金鋪。風波霎起。空想舊日歡娛。模糊。迢迢歸夢半成虛。更誰問畫欄朱戶。<span class="夾白">沙將軍。你錯用心了。</span>陌頭桑婦。贏得眼前駐馬踟躕。</p><aside epub:type="footnote" id="char03"><p>「⿰足般」</p></aside>
        
        <p class="白"><span class="科">旦</span>輕蛾。你今在名山洞府。飲露餐霞。大強似我了。</p>
        
        <p class="曲"><span class="牌">白練序</span>仙姝。儼畫圖。綃衣繡襦。分明是弄玉暫來天衢。<span class="夾白"><span class="科">貼</span>夫人。轉眼一別。又十數年。<span class="科">旦</span></span>欷噓。歲已徂。怎望得吹簫引鳳雛。<span class="夾白">你在此伴我幾時。再候韓郎信息如何。<span class="科">貼</span>貧道既遊方外。豈能復久人間。況這府中人多。倘若露形。反不全美。<span class="科">旦悲介</span>你就要去了。</span>春無主。殘英頓逐水流東去。</p>
        
        <p class="白"><span class="科">貼</span>夫人。輕蛾告別了。</p>
        
        <p class="曲"><span class="牌">醉太平</span>須臾。天涯地角。總閒情到此。不堪分付。<span class="夾白">相公有日歸來。你且寧耐。</span>枝梧就裡。暫做淡勻輕注。<span class="夾白">只一件。</span>歸歟。怕朱門金鎖護蟾蜍。許誰到百花深處。<span class="夾白"><span class="科">旦</span>昔時莊姜送其妾歸陳。因作燕燕于飛之詩。我今日送你。怎比得他。<span class="科">貼</span></span>舊堂雙燕。差池送別又巢春樹。</p>
        
        <p class="曲"><span class="牌">尾聲</span>縹緲雲歸人間阻。<span class="科">旦</span>殘燈對影和夢孤。<span class="科">合</span>真道是一世生離恨有餘。</p>
        
        <p class="落詩">知君忘卻曲江春。<br />再到天台訪玉真。<br />黃鶴有心留不住。<br />白雲何事獨相親。</p>
        
        <h2 id=ch34 class="chapter"><span class="齣題">第三十四齣　道遘</span></h2>
        
        <p class="曲"><span class="牌">金蕉葉</span><span class="科">生便服上</span>千難萬難。早歸來星移物換。別烏衣謾駕雲軒。問仙娥多奔月殿。</p>
        
        <p class="誦"><span class="牌">訴衷情</span>燒殘絳蠟淚成痕。街鼓報黃昏。碧雲又阻來信。廊上月侵門。　　愁永夜。拂香裀。待誰溫。夢來憔悴。擲果淒涼。兩處銷魂。</p>
        
        <p class="白">自家一向參軍。新從入覲。仍以本官擢兼御史。前日裡奚奴將我柳姬回信。說在法靈寺中削髮為尼。只是長安再經吐蕃之變。知他竟是如何。適間謝恩已畢。且自乘晚出城。訪他下落。多少是好。<span class="科">行介</span></p>
        
        <p class="曲"><span class="牌">羅江怨</span>秋楡半隱天。秋蟾半舊絃。遊夢掛碧雲邊。<span class="夾白">這是章臺之下。當初與他相遇。正在此間。今日知他在何處麼。</span>紫騮踏處落花殘也。飄過東家。不道西家怨。鴻飛楓葉丹。鴉啼金井寒。料等閒難識春風面。<span class="科">下旦女妝上</span></p>
        
        <p class="曲"><span class="牌">金蕉葉</span>緣慳分慳。怎填得相思限滿。打不脫閒庭野鴛。盼不到上林歸雁。</p>
        
        <p class="誦"><span class="牌">生查子</span>侍女倚妝奩。故故驚人睡。那知本未眠。背面偷垂淚。　　懶卸鳳頭釵。羞入鴛鴦被。時復見殘燈。和煙墜金穗。</p>
        
        <p class="白">自家在沙府幾年。雖能全節。終是偷生。昨聞得淄青將佐。近已入朝。想我韓郎。亦在數內。他卻怎知我陷身在此。且這沙將軍。朝廷好不寵幸。就便知道。不敢申言。今日府中女伴們。約我閒遊。我雖沒這情緒。或者在外討個信兒。也不見得。正是已知無益事。還作有情癡。<span class="科">小旦丑上</span>流蘇帳暖春雞報。油壁車輕金犢肥。啟夫人。車已駕了。他們都出延秋門去。<span class="科">旦</span>也出延秋門去罷。<span class="科">上車行</span></p>
        
        <p class="曲"><span class="牌">羅江怨</span>長河淚眼懸。雙情故單。心如膏火夜同煎。<span class="夾白"><span class="科">小旦</span>這來到金溝上了。<span class="科">旦</span></span>金溝曲曲漱流泉也。一葉隨波。怎得題紅便。<span class="夾白"><span class="科">小旦</span>夫人。你雖守志不從。外人都道你專房之寵哩。<span class="科">旦</span>咳。韓郎聽得。只道我真個如此。</span>新人工織嫌。故夫逢下山。做重來難見江東面。<span class="科">下生上</span></p>
        
        <p class="曲"><span class="牌">香柳娘</span>問章臺那邊。問章臺那邊。畫欄雕檻。曉風殘月垂楊岸。<span class="夾白">我纔到法靈寺。大半燒殘。那老尼也不知去向。何況柳姬。這是我不合久留在外了。</span>歎浮生枉然。歎浮生枉然。絕塞損朱顏。深閨賺青眼。怕珠沈在淵。怕珠沈在淵。步幄姍姍。來遲相見。<span class="科">下旦小旦丑上</span></p>
        
        <p class="曲"><span class="牌">前腔</span>駕香車翠軿。駕香車翠軿。愁腸共轉。萋萋芳草歸程緩。算離輕會難。算離輕會難。朝雨疊陽關。秋星隔河漢。<span class="夾白">自古道兵凶戰危。韓郎知他在麼。</span>怕沙場不還。怕沙場不還。倘遇華山。開棺相見。<span class="科">下生上</span></p>
        
        <p class="曲"><span class="牌">前腔</span>看風氳翠煙。看風氳翠煙。東華塵滿。聽搖搖環珮聲低轉。<span class="夾白">這到龍首岡上。望見前邊那駮牛駕着車兒。兩個女奴在後。我且稍住。隨着他行。<span class="科">傍立介旦小旦丑上</span></span>且歸籠晚驂。且歸籠晚驂。<span class="夾白"><span class="科">生</span>呀。那車中女子。似我柳姬一般。<span class="科">旦</span>呀。那路邊立的。似我韓郎一般。且開簾看。</span>珠鏤箔偷褰。檀紅袖輕展。<span class="夾白">道傍立者。得非韓員外乎。<span class="科">生</span>便是韓翃。車中得非柳夫人乎。<span class="科">相望各悲介合</span></span>這相逢有緣。這相逢有緣。似環解重連。絲棼難斷。</p>
        
        <p class="白"><span class="科">生</span>你為何卻在此間。<span class="科">旦</span>女奴可對韓相公說。妾今陷身沙府。非不能死。正圖郎君一見。還尋出頭日子。<span class="科">小旦應介旦</span></p>
        
        <p class="曲"><span class="牌">前腔</span>誤侯門幾年。誤侯門幾年。非關盟變。圖他兩翼乘風便。<span class="夾白"><span class="科">生</span>待我向前說一句話兒。<span class="科">丑攔介</span>唗。閒人不得近前。<span class="科">生進復退介</span></span>步踟躕欲前。步踟躕欲前。秀色望堪餐。層波遞相盼。<span class="夾白"><span class="科">旦</span>今日同行有人。難訴衷曲。明早到通政里門來。切莫爽約。我就此去也。<span class="科">生旦合</span></span>問來期肯淹。問來期肯淹。一旦悲歡。心搖魂斷。</p>
        
        <p class="白"><span class="科">旦眾下生望介</span>柳姬。你怎的就去了。天殺那駕車的牛。也這般快哩。</p>
        
        <p class="曲"><span class="牌">前腔</span>似飆車乍旋。似飆車乍旋。轔轔聲遠。驅將金犢奔龍輾。惜香雲半闌。惜香雲半闌。恍惚接飛仙。容光掣驚電。<span class="夾白">呀。原來遺下許多花鈿也。是他頭上物件。我且收拾去。</span>拾遺來翠鈿。拾遺來翠鈿。恨擲人間。春歸天畔。<span class="科">下旦小旦上</span></p>
        
        <p class="曲"><span class="牌">前腔</span>那情蹤可憐。那情蹤可憐。就中牽絆。似伯勞東去西飛燕。<span class="夾白"><span class="科">小旦</span>他們車兒都先去了。天色已晚。可趲入城去。<span class="科">旦</span></span>正龍城夜嚴。正龍城夜嚴。朱戶約花關。青燈逗雲閃。<span class="夾白"><span class="科">做下車小旦丑先下旦</span>已到府中。怎好下淚。</span>把雙珠暗彈。把雙珠暗彈。無限心間。難消枕畔。</p>
        
        <p class="落詩">莫卷龍鬚席。<br />從他生網絲。<br />且留琥珀枕。<br />或有夢來時。</p>
        
        <h2 id=ch35 class="chapter"><span class="齣題">第三十五齣　投合</span></h2>
        
        <p class="白"><span class="科">小旦女奴上</span>絲布澀難縫。令儂十指穿。<span class="科">丑蒼頭上</span>黃牛鈿犢車。遊戲出孟津。女奴。夫人昨夜分付駕車伺候。車已駕了。原來這夫人自有丈夫。昨日出城。卻好遇見。怪道他死不肯從哩。俺老爺那知他心裡事來。我把這車輪兒比着夫人。做個吳歌兒。</p>
        
        <p class="誦"><span class="牌">吳歌</span>姐兒好像個鐵車輪。推去推來由子個人。外頭光滑骨碌碌介轉。囉哩知渠裡頭自有介一條心。</p>
        
        <p class="白"><span class="科">小旦</span>有些意味。我把這推車的牛比着那個郎君。也唱歌兒。</p>
        
        <p class="誦"><span class="牌">吳歌</span>情郎好像駕車個牛。東山頭奔子去西山頭。說喊你千萬弗要喫車前草。直落得個眼淚一似小水流。</p>
        
        <p class="白">呀。夫人來了。我們一壁立地。<span class="科">旦女妝上</span></p>
        
        <p class="曲"><span class="牌">謁金門前</span>街鼓動。驚破一痕春縫。門外綠波縈曉夢。又吹寒作淞。</p>
        
        <p class="白">罷去四五年。相見論故情。殺荷不動藕。蓮心已復生。妾身昨日出遊。不意龍首岡上。果然遇着韓郎。眼見得咫尺天涯。真道是神留足往。今早約他來通政里門。再圖一會。夜來分付蒼頭。依舊駕車相候。料不誤也。<span class="科">小旦</span>夫人。今日往何處去。<span class="科">旦</span>到通政里門去。<span class="科">上車行介</span>我那韓郎呵。</p>
        
        <p class="曲"><span class="牌">五供養</span>棲分隻鳳。奏絕回鸞。跡印飛鴻。<span class="夾白">將軍將軍。</span>縱君難再得教妾若為容。聲繁思冗。怎別做瑟調琴弄。水流何日反。花戀舊春叢。對面無緣。百年殘夢。<span class="科">同下生便服上</span></p>
        
        <p class="曲"><span class="牌">謁金門後</span>放着心兒空。猛落得口兒頻誦。縱有佳期多作哄。又添冤業重。</p>
        
        <p class="白">昨日龍首岡得遇柳姬。元來落在沙府。又已蓄髮了。看那容銷色沮。不做棄舊憐新。約我今早到通政里門再會。<span class="科">行介</span>只索前去。想起他昨日的行狀呵。</p>
        
        <p class="曲"><span class="牌">五供養</span>鬟雲乍攏。鏡翠慵窺。趾玉羞籠。浮蹤雖浪蕊。薄命歎飛蓬。<span class="夾白">又一件。那石衛尉喬知之。豈非明鑑。還仔細着。</span>中心自懂怕容易將人斷送。<span class="夾白">我來得太早。門還未開。他還未到麼。</span>狐冰須聽徹。魚鑰待傳封。<span class="科">旦小旦丑駕車上</span>對面無緣。百年殘夢。</p>
        
        <p class="白"><span class="科">遇介</span>韓郎來了。真信人也。<span class="科">生</span>柳姬真個到此。你好多情也。</p>
        
        <p class="曲"><span class="牌">玉交枝</span>畫輪雙控。似銀河星橋路通。卿卿原是多情種。忍拚教你西我東。<span class="夾白">我想起我家故事。昔日吳王之女紫玉。欲從韓重。竟不遂而死。你不記南山之詩乎。</span>南山有鳥雌失雄。可如紫玉從韓重。<span class="科">合</span>誰破得愁城萬重。誰叫得天閽九重。</p>
        
        <p class="曲"><span class="牌">前腔</span><span class="科">旦</span>無枝堪共。算都來飄零趁風。<span class="夾白">妾還記得君家一事。昔日韓馮之妻。為宋王所奪。賦詩見志。相繼而死。有雙塚鴛鴦之異。妾得一見。死有何難。但願韓郎別選高門。再圖後事。勿以妾為念也。君不見河水之歌乎。</span>淫淫河水歌私詠。誓當心日出曈曈。你青鸞飛入合歡宮。怕今生難作鴛鴦塚。<span class="科">合前旦</span></p>
        
        <p class="白">向日題詩鮫綃。今尚在否。<span class="科">生出鮫綃介</span>鮫綃無恙。</p>
        
        <p class="曲"><span class="牌">川撥棹</span>詩常諷。記題梅傳故隴。這鮫綃墨透香濃。這鮫綃墨透香濃。<span class="夾白"><span class="科">投鮫綃與旦介</span>不如還你。免致相思。</span>帶啼痕絲絲染紅。<span class="科">合</span>暫相看疑夢中。待來生尋舊蹤。</p>
        
        <p class="白"><span class="科">生</span>我初時與你的玉合在麼。<span class="科">旦出玉合介</span>玉合無恙。</p>
        
        <p class="曲"><span class="牌">前腔</span>我玉合依然寶色融。<span class="科">帕包玉合投生介</span>做賜玦投伊難再逢。<span class="夾白"><span class="科">生</span>便留你處罷了。<span class="科">旦</span></span>肯隨他兩面玲瓏。肯隨他兩面玲瓏。也難將瓊瑤報同。<span class="科">合前小旦</span></p>
        
        <p class="白">夫人請回。老爺一定有人體訪。<span class="科">丑</span>這相公揩了眼淚。別處去哭。<span class="科">旦悲介</span>當遂永訣。願置誠念。</p>
        
        <p class="曲"><span class="牌">尾聲</span><span class="科">合</span>清秋古道霜華重。歎馬足雞聲爭送。多少離魂蕭蕭滿碧空。</p>
        
        <p class="白"><span class="科">旦小旦丑並下生弔場</span>呀。他又去了。看他輕袖搖搖。香車轔轔。目斷意迷。失于驚塵。呀。那樵樓上早則鐘動也。</p>
        
        <p class="曲"><span class="牌">尾犯序</span>春隔景陽鐘。一片驚塵行影嬌動。<span class="夾白">待我看這玉合兒。原來一幡輕素。結着個同心。又着些香膏在內。</span>素結同心。把香膏暗封。<span class="夾白">這玉合呵。</span>光瑩。知不做連城再返早悔卻藍田雙種。當初做良工心苦。空自費磨礱。</p>
        
        <p class="白"><span class="科">丑公差上</span>相看勞旋日。及此御溝花。稟韓爺。小的是淄青帥府差來的。後日列位老爺合樂酒樓。請老爺同赴。<span class="科">生</span>只恐有事。不得來了。<span class="科">丑</span>眾老爺曾說。韓爺一人不至。一席為之不歡。還望俯臨。<span class="科">生</span>我知道了。先去拜上。<span class="科">丑應下生</span>哎。所喜將佐凱還。朝廷宴樂。只我有去帷之歎。怎能免向隅之悲。好不苦也。</p>
        
        <p class="落詩">公子王孫逐后塵。<br />綠珠垂淚濕羅巾。<br />侯門一入深如海。<br />從此蕭郎是路人。</p>
        
        <h2 id=ch36 class="chapter"><span class="齣題">第三十六齣　出山</span></h2>
        
        <p class="曲"><span class="牌">天下樂</span><span class="科">小生道妝上</span>洞裡神仙碧玉簫。青山隱隱水迢迢。世情已逐浮雲散。歲晚誰能訪寂寥。</p>
        
        <p class="白">俺自與韓君平相別。纔是秋暮。忽已冬深。未知他與柳姬得相會否。前日輕蛾來約我同下山去。輕蛾從舟。俺便由陸。一路來寒威乍減。凍雪漸開。好一片清景也。<span class="科">行介</span></p>
        
        <p class="曲"><span class="牌">排歌</span>霽雪長途。江梅野橋。馬蹄遍踏瓊瑤。暫依冰樹識清標。細翦天花下紫霄。<span class="夾白">這雪呵。</span>因風起。向日消。貴人頭上不曾饒。星冠映。鶴氅飄。琳宮初罷玉宸朝。</p>
        
        <p class="白">輕蛾行時。約在西岸相會。俺早到此。他還未來。呀。那前邊有人泊舟了。<span class="科">貼道妝上</span></p>
        
        <p class="曲"><span class="牌">前腔</span>雪斷空林。冰開暗潮。相逢倚棹江皋。<span class="夾白"><span class="科">遇稽首介小生</span>你來了。舟中雪景好麼。<span class="科">貼</span></span>夜乘剡水放輕舠。絕勝騎驢上灞橋。<span class="夾白"><span class="科">小生</span>且喜長安城近。此時早朝初散了。<span class="科">合</span></span>瑤京近。玉關高。誰歌黃竹和仙韶。銀杯覆。縞帶搖。恩光初散紫宸朝。</p>
        
        <p class="白">我與你各尋菴觀且住。再探韓君平事體何如。<span class="科">貼</span>正是如此。</p>
        
        <p class="落詩">一別心知兩地秋。<br />寒鴉飛盡水悠悠。<br />山中舊宅無人住。<br />來往風塵共白頭。</p>
        
        <h2 id=ch37 class="chapter"><span class="齣題">第三十七齣　還玉</span></h2>
        
        <p class="白"><span class="科">外丑伶工老旦小旦官妓作樂上外丑</span>率土歸王貢。鈞天夢帝遊。<span class="科">老旦小旦</span>世間無比酒。天下有名樓。<span class="科">外</span>今日淄青將佐。合樂酒樓。俺們教坊人等。在此承應。官妓們。你樂器齊備麼。<span class="科">老旦</span>聽道。吹篪先弄曲。調箏更撮絃。鶯啼歌扇後。花落舞觴前。<span class="科">丑</span>還有麼。<span class="科">小旦</span>琴曲隨流水。簫聲逐鳳皇。細縷纏鐘格。圓花釘鼓牀。你們有甚戲場麼。<span class="科">外</span>聽道。羌笛隴頭吟。胡舞龜茲曲。假面飾金銀。盛服搖珠玉。<span class="科">老旦</span>還有麼。<span class="科">外</span>臥驅飛玉勒。立騎轉銀鞍。縱橫既躍劍。揮霍復跳丸。<span class="科">小旦</span>有甚好樂府麼。<span class="科">外</span>有的是將進酒。臨高臺。君馬黃。雉子斑。這都是盛世之音。軍中之樂。<span class="科">老旦</span>你便做一篇將進酒看。<span class="科">外</span>君不見黃河之水天上來。奔流到海不復回。<span class="科">老旦</span>呀。這是李太白的詩。你怎生抄他。<span class="科">小旦指丑介</span>你便依本朝樂府。做一個酒樂行罷。<span class="科">丑</span>昔日洛陽董糟丘。為余天津橋南造酒樓。<span class="科">小旦</span>這也是李太白的詩。你如何又抄他。<span class="科">丑</span>咳。李太白詩。我們便抄不得。如今人抄得李滄溟幾個字。就說做詩哩。<span class="科">外笑介</span>這叫做活剝杜工部。生吞李義山。<span class="科">丑</span>又道是老虎口中討脆骨。死人項下括殘盤。呀。遠遠的望見一簇人馬。有兩位老爺來了。我們作樂迎候。<span class="科">作樂介小生韋巡官生韓君平冠帶上小生</span></p>
        
        <p class="曲"><span class="牌">傳言玉女</span>拜表初回。又見大酺恩霈。畫樓前歌妍酒美。<span class="科">生</span>歡娛在眼。只暗滴心頭雙淚。<span class="科">合</span>正太平時節。帝京高會。</p>
        
        <p class="白"><span class="科">小生</span>下官韋巡官是也。<span class="科">生</span>下官韓員外是也。韋巡使。俺們淄青將佐。今日合樂酒樓。與你須索走一遭也。<span class="科">行介</span>行來此間。許虞侯還不見到。且待他來者。<span class="科">末許俊冠帶上</span>長楊鄠杜昔知名。何似今來應聖明。正睹人間朝市樂。忽聞天上管絃聲。某帥府虞侯許俊的是也。且喜那西征奏凱。國泰民安。聖上賜長安大酺五日。俺這將佐們相邀合樂酒樓。迤邐行來。只見那鼓樂喧闐。煙花繚繞。是好一座酒樓也。</p>
        
        <p class="曲"><span class="牌">黃鍾北醉花陰</span>寶閣雕闌鳳城裡。聽一派仙音乍起。鐃鼓奏。管絃催。光皎皎雲日交輝。蓬島般多佳致。<span class="夾白"><span class="科">小生生共見介末</span>俺們先謝過聖恩。方飲酒也。<span class="科">拜介</span></span>願福壽海山齊。這的是萬國來朝聖天子。</p>
        
        <p class="白"><span class="科">眾送酒作樂介小生</span>下官僭長。先把盞了。</p>
        
        <p class="曲"><span class="牌">南畫眉序</span>車馬羽書遲。將士東歸在。今日正歌揚杕杜。酒泛酴醾。丹墀下玉帛星聯。綺席上衣冠雲集。<span class="夾白"><span class="科">生悲歎介小生</span>韓員外風流談笑。絕自可人。今日卻為何慘然不樂麼。官妓送酒。<span class="科">合</span></span>黛眉粉面分行隊。莫惜遇時沈醉。<span class="科">生做不飲介末起介</span></p>
        
        <p class="曲"><span class="牌">北喜遷鶯</span>恰甚的有心無意。打乖兒弄出虛脾。癡也麼迷。沒波浪秀才聲氣。把樂以忘憂做不知。<span class="夾白">俊雖不才。頗以義烈自許。倘可效用。決不辭勞。</span>遲共疾。俺敢待尋生替死。自古道見哭興悲。</p>
        
        <p class="曲"><span class="牌">南畫眉序</span><span class="科">生</span>含笑半含啼。便要藏頭怎遮尾。<span class="科">悲介</span>歎同林宿鳥。兩處分飛。<span class="夾白"><span class="科">末</span>說起是尊夫人的事了。樂人們都退去後樓聽用。<span class="科">外丑老旦小旦下生</span>不欺虞侯。向年參軍出塞。家姬柳氏。留寓京城。後因祿山兵變。削髮為尼。下官歸朝。到法靈寺尋他不遇。回至子城東南龍首岡上。卻向車中偶見。原來落在沙府了。相約次日通政里門再得一面。從此訣矣。</span>難拋下剩雨殘雲。空閃得煩天惱地。<span class="夾白"><span class="科">末</span>如此小事。左右的備馬來。<span class="科">眾應末</span>願得足下數字。當立致之。且自飲酒。<span class="科">合</span></span>黛眉粉面分行隊。莫惜遇時沈醉。<span class="科">末</span></p>
        
        <p class="曲"><span class="牌">北出隊子</span>則早辦追風單騎。把幾行書親自題。<span class="夾白"><span class="科">生寫介末脫冠帶戎妝介小生</span>好好。腰間佩雙鞬似月。座下跨疋馬如雲。越顯得雄威八面。卻勝他猛將千群。<span class="科">末上馬介</span>俺此去非同小可也。</span>管引他倩女一魂離。出落俺將軍八面威。<span class="夾白">呀。</span>你準備着筵開花燭喜。</p>
        
        <p class="白"><span class="科">末走馬下小生</span>好義氣的人。就則去也。<span class="科">生</span>去則去。未知他事體何如。我們到後樓待咱。正是青龍共白虎同行。吉凶事全然未保。<span class="科">小生生下淨戎妝沙將軍老旦貼女侍領眾軍</span></p>
        
        <p class="曲"><span class="牌">南滴溜子</span>軍聲鬨。軍聲鬨。長鎗大戟香塵擁。香塵擁濃妝艷質。<span class="夾白"><span class="科">眾</span>稟老爺。到何處打圍去。<span class="科">淨</span>西郊外去。<span class="科">行介</span></span>看野外霜風正急。呼群大打圍將鷹犬集。走兔奔林。飛鳥絕跡。<span class="科">淨眾下末走馬上</span></p>
        
        <p class="曲"><span class="牌">北刮地風</span><span class="夾白">呀。</span>這馬兒忽騰騰舉四蹄。懷揣着風月文移。撞轅門似入無人地。早穿過綠水橋西。又經他碧楊樓際。斜刺裡畫棟朱扉。<span class="夾白">適方見沙吒利這廝打獵去了。</span>趁着那蜂未窺。蝶未知。把暗香偷遞。你道是巧張羅慣打圍。俺可也見兔兒纔放鷹飛。</p>
        
        <p class="白"><span class="科">急下外軍校上</span>門迎朱履三千客。戶納貔貅百萬兵。俺們是沙府軍校。老爺早間去打獵了。這位新夫人苦不肯去。分付俺們把守着府門。呀。望見夫人走來了。<span class="科">旦上</span></p>
        
        <p class="曲"><span class="牌">南滴滴金</span>重門暗鎖春歸急。錦樹辭條歲輕擲。香車寶馬相逢地。枉經心空浪跡。<span class="夾白"><span class="科">悲介</span>天那。</span>天天鑑識。區區兩心還似一。還似一。百年恩愛了何日。</p>
        
        <p class="白"><span class="科">末走馬上</span>報報報。將軍墜馬。勢且不救。要見夫人一面哩。<span class="科">做撞進軍慌走旦見介末</span></p>
        
        <p class="曲"><span class="牌">北四門子</span>病尉遲剗地臨危勢。召召召召夫人把駿馬騎。<span class="夾白"><span class="科">旦</span>你是甚人。將軍召我做甚來。<span class="科">末背交書介</span></span>這蠅頭錦字交傳與。可是那廂兒親自題。<span class="夾白"><span class="科">旦見書悲介</span>我那韓郎呵。<span class="科">末</span>住聲。作急的上馬去也。<span class="科">抱旦上馬速行介</span></span>步兒要高。嗓兒要低。漏東風將流鶯輕喚起。人兒又忙。馬兒又遲。死央殺龍駒做美。<span class="科">末扶旦急走馬下生小生上生</span></p>
        
        <p class="曲"><span class="牌">南鮑老催</span>追思往昔。鮫綃半幅餘淚濕。玲瓏小合餘香積。望箏雁齊。被鴛雙。釵鸞匹。<span class="夾白"><span class="科">小生</span>員外放心。就有好音也。<span class="科">生</span></span>怕銀瓶落井還空汲。金針墜海還空覓。側耳聽。臨風立。<span class="科">末扶旦走馬上</span></p>
        
        <p class="曲"><span class="牌">北水仙子</span>呀呀呀日墜西。早早早早一似夜靜江寒載月歸。他他他做宿鳥驚還。你你你那孤凰再配。我我我憑着我破龍城打虎圍。兼兼兼兼領着燕約鶯期。<span class="夾白"><span class="科">生望介</span>呀。許虞侯早則來也。虞侯走快些咱。<span class="科">末</span></span>快快快快豎起花柳場中旌捷旗。把把把把章臺舊壘牢牢砌。<span class="夾白"><span class="科">見生做扶旦下馬介</span>以君之靈。幸不辱命。<span class="科">攜旦扶生介</span></span>看看看看柳色尚依依。<span class="科">生旦抱哭介</span></p>
        
        <p class="曲"><span class="牌">南雙聲子</span>雲和日。雲和日。自去後攀誰及。虛和實。虛和實。敢甚處尋消息。喜共泣。喜共泣。翻倒極。翻倒極。任高燒銀燭。問今何夕。</p>
        
        <p class="白"><span class="科">生</span>多謝虞侯。使下官去璧復還。破鏡再合。只是一件。沙吒利那廝恩寵殊等。立見禍生。諸公何以處之。<span class="科">末</span>俺們明日把此事啟知元帥。今晚且送員外夫人到館中去。叫樂人們承應者。<span class="科">眾應作樂上行末</span>今夜呵。</p>
        
        <p class="曲"><span class="牌">北尾</span>祝付你那雞兒莫啕氣。算新婚不強似遠別多離。<span class="夾白">沙將軍。沙將軍。</span>俺打合這才子佳人直閃殺你。<span class="科">眾作樂介</span></p>
        
        <p class="落詩">莫辭換羽更移商。<br />吹律陽回一線長。<br />不是一番寒徹骨。<br />爭得梅花撲鼻香。</p>
        
        <h2 id=ch38 class="chapter"><span class="齣題">第三十八齣　謝愆</span></h2>
        
        <p class="曲"><span class="牌">雙勸酒</span><span class="科">淨沙將軍上</span>人才出群。風流幫襯。紅鸞運輪孤辰。打褪閉門。走卻腳頭人。<span class="科">笑介</span>真好個捕虜將軍。</p>
        
        <p class="白">世間好物不堅牢。彩雲易散琉璃脆。俺沙吒利道這兩句。有個緣由。俺為那章臺柳。千方百計。弄到府中。誰知是一位古古怪怪不通情的小娘子。又遇着個遮遮護護不抽趣的太夫人。卻趁着那吉吉刮刮做冤家的正奶奶。辜負殺俺個標標致致慣風月的大將軍。以此喫他白白的住了幾年。昨日又被個人輕輕的借去一用。千軍萬馬。只做飛塵。鐵壁銅牆。就如平地。早已差沙蟲兒打聽來報。好多一會。想必來也。<span class="科">丑沙蟲兒上</span></p>
        
        <p class="曲"><span class="牌">普賢歌</span>將軍情性生得村。那有些兒會着人。羊羶空滿身。狼心養不馴。<span class="夾白">俺勸你列位們一勸。</span>別個的妻兒休要問。</p>
        
        <p class="白"><span class="科">笑介</span>可笑俺老爺。平空地弄甚柳夫人到府裡。准准的寡頭醋喫了百來瓶。活活的乾相思害了十幾頓。喇喇的蒲萄架倒了十數遭。枉費辛勤。沒些巴臂。近日又被個人忽的賺去。好生喫惱。着俺打聽信來。就回復他。<span class="科">見介淨</span>信息何如。<span class="科">丑</span>恭喜照舊隨着韓員外。<span class="科">淨</span>到俺府裡的是誰。<span class="科">丑</span>日前淄青部將。赴宴酒樓。韓員外席上說起事因。內中有一個虞侯許俊。將他手書。飛馬請去了。<span class="科">淨</span>他怎知在我府裡。<span class="科">丑</span>原來那夫人出遊時。中途遇見。聞得人說。把甚麼玉合兒從車中投與他。<span class="科">淨</span>他們再待怎生。<span class="科">丑</span>小人來時。他們要見侯節度。像要動本哩。<span class="科">淨怒介</span>這廝安敢無禮。想我在唐朝呵。</p>
        
        <p class="曲"><span class="牌">大迓鼓</span>桓桓號虎臣。況是叨承恩寵。建立功勳。笑他們廝敢相持挺。待來朝先把封章進。玉石崑岡。須教盡焚。</p>
        
        <p class="曲"><span class="牌">前腔</span><span class="科">丑</span>雷霆且息嗔。不因親者。到底非親。<span class="夾白">老爺若先奏本。反惹事端。況這夫人原是韓員外的。如今去了。只叫做物歸其主。</span>那一心已許文園令。這私奔難比卓文君。救火披蓑。休教自焚。</p>
        
        <p class="白">稟上老爺。要先奏時。只說是近方曉得。送歸原夫。也道他在府數年。完名全節。若是如此。非但盛德遠傳。亦且聖心加悅。請自尊裁。<span class="科">淨</span>這孩子也說得是。俺向年買韓員外家的馬。喚做如意騮。一發進獻罷了。<span class="科">丑</span>這等更好。倘或朝廷把這馬轉賜韓員外。他夫婦是一馬一鞍。老爺只落得見鞍思馬。<span class="科">淨</span>這廝胡說。</p>
        
        <p class="落詩">樹頭樹底覓殘紅。<br />一片西飛一片東。<br />自是桃花貪結子。<br />錯教人恨五更風。</p>
        
        <h2 id=ch39 class="chapter"><span class="齣題">第三十九齣　聞上</span></h2>
        
        <p class="曲"><span class="牌">生查子</span><span class="科">外節度冠帶上</span>東方久建牙。北海將稱霸。班首鷺鴛群。身上麒麟畫。</p>
        
        <p class="白">金殿當頭紫閣重。仙人掌上玉芙蓉。太平天子朝元日。五色雲車駕六龍。下官侯希逸。由淄青入覲。仰蒙聖恩。加授檢校工部尚書。圖像凌煙。賜封實戶。未歸本鎮。暫寓神京。今早賀冬回朝。有人報道。昨日俺部將們合宴酒樓。許虞侯飛馬到沙府中。奪取一女子。付與韓員外。又說這女子原是韓員外家內君。真奇事也。待他來時。須問端的。左右的。韓員外許虞侯一到。速通報者。<span class="科">眾應介生韓君平末許俊冠帶上</span></p>
        
        <p class="曲"><span class="牌">前腔</span>新情覺轉加。舊事猶堪詫。<span class="科">末</span>自有好商量。且免閒牽掛。</p>
        
        <p class="白"><span class="科">生</span>許虞侯。此是元帥府門了。請同進去。<span class="科">末</span>員外請。<span class="科">眾報介外見介</span>昨來諸君曾宴酒樓麼。<span class="科">生末</span>是曾宴來。<span class="科">外</span>聞得許虞侯從席上作一奇事。果有之乎。<span class="科">生</span>是有。<span class="科">外</span>員外。願聞其詳。<span class="科">生</span>元帥聽稟。</p>
        
        <p class="曲"><span class="牌">刮鼓令</span>當年奉使槎。閃閨人歷歲華。忽戰鼓漁陽聞變。暫寄空門禮釋迦。<span class="夾白"><span class="科">外</span>原來尊夫人曾落髮為尼了。後來如何。<span class="科">生</span></span>流落五侯家。<span class="夾白"><span class="科">外</span>五侯是誰。<span class="科">生</span>是沙吒利計誘到府。家姬誓死不從。幸遇他老母向留身畔。日前下官入京。</span>城隅乍逢。雙輪東下。<span class="夾白"><span class="科">外</span>相逢時說甚來。<span class="科">生</span>備說前由。又自車中投一玉合。從此遂別。</span>料歸來抱蔓已無瓜。<span class="夾白">若非得許虞侯呵。</span>又誰知枯樹再開花。</p>
        
        <p class="白"><span class="科">外</span>虞侯。你將酒樓中始末。試說一番。<span class="科">末</span></p>
        
        <p class="曲"><span class="牌">前腔</span>青樓大道斜。聽清謳泛紫霞。<span class="夾白">那日一席之間。惟有韓員外慘然不樂。</span>怎忍見當筵歌笑。對東風獨自嗟。把雙鞬佩弧。單身飛馬。<span class="夾白"><span class="科">外</span>卻怎進他府中麼。<span class="科">末</span>只說他將軍墜馬。要見夫人。一時闖入。眾軍披靡。這時節呵。</span>正寒雲深鎖絳窗紗。做宮鶯銜出上陽花。</p>
        
        <p class="白"><span class="科">外</span>異哉異哉。此吾平生所難事。君乃能之。</p>
        
        <p class="曲"><span class="牌">前腔</span>英豪實可誇。信干城在兔罝。<span class="夾白">員外。夫人尊姓。<span class="科">生</span>姓柳。李王孫待年之妾。卻歸下官。那王孫又將家資幾十萬。盡數相讓。竟入華山尋仙去了。<span class="科">外</span>又一奇事。俺便須具奏。此事亦當上聞。況今朝廷蓋造先天觀。也得一位高真。掌管教事。便到華山迎他。</span>況說那仙風堪慕。嘆吾生未有涯。把封書奏聞。安車高駕。<span class="夾白"><span class="科">生</span>日前有書。約這幾時下山。倘若來時。多在玄都觀下。<span class="科">外</span>如此就去相訪。</span>怕青牛西出指流沙。向玄都先去問桃花。</p>
        
        <p class="白">俺聞報時。曾撰一奏草。只待諸君問明。然後奏上。且讀請教。<span class="科">生末</span>願聞。<span class="科">外讀介</span>金部員外郎兼御史韓翃。久列參佐。累彰勳效。頃從鄉賦。有柳姬氏。阻絕兇寇。依正名尼。將軍沙吒利兇恣撓法。憑恃微功。驅有志之妾。干無為之政。臣部將兼御史中丞許俊。族本幽冀。雄心永決。卻奪柳姬。歸于韓翃。義切中抱。雖昭感激之誠。事不先聞。固乏訓濟之令。大略是如此了。<span class="科">生</span>多謝主帥。<span class="科">丑公差上</span>暫離青瑣闥。來報紫微郎。<span class="科">見外介</span>稟老爺。小的是中書省差來的。韓爺已陞駕部郎中知制誥。是御筆親點出的。又遣中使特召韓爺來早面對哩。<span class="科">外</span>恭喜喬遷。兼承晝接。<span class="科">生</span>才薄望輕。恐無此事。<span class="科">外</span>員外且別。來早進對。許虞侯。你隨俺入朝。<span class="科">末</span>謹領。</p>
        
        <p class="落詩">五夜漏聲催曉箭。<br />九重春色醉仙桃。<br />欲知世掌絲綸美。<br />池上于今有鳳毛。</p>
        
        <h2 id=ch40 class="chapter"><span class="齣題">第四十齣　賜完</span></h2>
        
        <p class="曲"><span class="牌">繞紅樓</span><span class="科">旦上</span>畫閣紅梅照曉霜。春漸破流轉風光。眼底歡來。眉尖愁放。羞減少年妝。</p>
        
        <p class="誦"><span class="牌">更漏子</span>相見稀。相憶久。眉淺淡煙如柳。垂翠幕。結同心。待郎熏繡衾。　　虛閣上。倚闌望。還似去年惆悵。春欲至。思無窮。舊歡如夢中。</p>
        
        <p class="白">奴家自陷侯府。一意捐生。不意得遇許虞侯。復脫重圍。頓還舊好。聞得侯節度也將此事奏聞。早間韋巡官來報。相公新陞駕部郎中知制誥。朝廷特遣中使引對御前。此時想多回朝也。<span class="科">生冠帶淨丑隨上</span></p>
        
        <p class="曲"><span class="牌">前腔</span>勑使傳宣出建章。承對罷兩袖天香。鳷鵲樓前。鳳凰池上。歸去馬蹄忙。</p>
        
        <p class="白"><span class="科">眾稟介</span>此間已到館前了。<span class="科">生做下馬介</span>左右的。把馬牽到後槽去。<span class="科">眾應介生旦見介旦</span>相公回了。聞得相公又有新擢。可喜可喜。<span class="科">生</span>近日制誥闕人。中書凡兩進名。御筆抄出道與韓翃。原來有個江淮刺史。卻與下官同名。御筆又親寫下官寒食詩。春城無處不飛花。寒食東風御柳斜。日暮漢宮傳蠟燭。輕煙散入五侯家。道是與此韓翃。方知是的。<span class="科">旦</span>聞得這詩向在御前供奉了。適方那馬像原是我家的。<span class="科">生</span>這馬乃是沙將軍所獻。賜名做如意騮。今早面對時。官裡因誦下官調馬詩。就便賜與。<span class="科">旦</span>敢是看李王孫調馬的詩麼。<span class="科">生</span>正是。此馬不知為何歸在沙府。<span class="科">旦</span>相公行後。妝貲盡費。也將此馬賣了。<span class="科">生</span>夫人。鈿車昔別。玉合相投。已道西陵之柏。始結同心。誰知南浦之珠。再歸雙掌。我和你豈容易得見今日。</p>
        
        <p class="曲"><span class="牌">剔銀燈</span>抵多少雲勞月攘。消難盡舊時嬌樣。從今再把章臺傍。穩倩取婦隨夫唱。<span class="科">合</span>雙雙。休輕撇漾。儘餘生風流幾場。</p>
        
        <p class="白"><span class="科">旦</span>相公。新歡重整。往事多慚。所謂思之又思。果然痛定猶痛。</p>
        
        <p class="曲"><span class="牌">前腔</span>落侯門在深潭萬丈。似黃姑把秋期懸望。算由來好事多磨障。喜玉合重歸掌上。<span class="科">合前生</span></p>
        
        <p class="白">夫人。適聞李王孫輕蛾俱已下山。想必就到。叫左右。李真人同一道姑到來。即便請進。<span class="科">眾應介小生李王孫貼輕蛾並道妝上</span></p>
        
        <p class="曲"><span class="牌">金菊對芙蓉</span>歲月空忙。河山猶壯。千年鶴返遼陽。<span class="夾白"><span class="科">到介</span>門上的通報。李王孫柳道姑相訪。<span class="科">眾</span>即便請進。<span class="科">生旦接見介</span></span>故人相向。還憶別幾度風霜。<span class="科">合</span>真如隔世。乍逢歡暢。轉覺淒涼。</p>
        
        <p class="白"><span class="科">旦</span>王孫。別來所喜道體清佳。玄宗大振。<span class="科">小生</span>夫人。別來所喜節傳哀鵠。緣合孤鸞。<span class="科">生</span>輕蛾。向日李兄許你是秦宮毛女。梁家玉清。果應其言。不負所志。<span class="科">貼</span>相公夫人既仍諧宿世之因。須早結來生之果。<span class="科">生</span>李兄。自從華山相別。不覺白日如流。侯節度說來奉訪。曾一面否。<span class="科">小生</span>節度曾來見訪。因知韓兄與柳夫人之事。他要舉俺為先天觀主。俺也許了。<span class="科">生</span>李兄為何許他。<span class="科">小生</span>俺昔年出家。初見張果尊師。他命俺虔誠度物。來往人間。臨別之時。又傳兩句真言。道是遇華則止。遇侯則行。以此久住華山。今偶遇着侯節度。正相符合。以此許他。<span class="科">生</span>輕蛾。你方外的人。休拘前禮。便請坐了。李兄。今日除夕。且逢立春。嘉會不常。舊知咸集。大家少敘一回。看酒來。</p>
        
        <p class="曲"><span class="牌">山花子</span>一麾東海乘邊障。黃雲白草沙場。喜還京驟沐寵光。掌絲綸秘省仙郎。<span class="科">合</span>問明朝屠蘇遍嘗。條風送臘春載陽。千官拜舞稱壽觴。玉佩朝元。寶曆迎祥。</p>
        
        <p class="曲"><span class="牌">前腔</span><span class="科">旦</span>胡飆乍起秋驚蕩。分飛又在他行。喜雙棲當年畫梁。那教倚婿為郎。<span class="科">合前</span></p>
        
        <p class="曲"><span class="牌">前腔</span><span class="科">小生</span>邯鄲道傍。早破黃塵障。須看白晝翺翔。喜歸來紅雲帝鄉。重逢題柱田郎。<span class="科">合前</span></p>
        
        <p class="曲"><span class="牌">前腔</span><span class="科">貼</span>巫雲夢長。喚醒梅花帳。纖珪瘦玉殘妝。喜歸來桃開又芳。仙源且覓劉郎。<span class="科">合前眾</span></p>
        
        <p class="白">侯老爺到了。<span class="科">外侯節度冠帶領眾上</span></p>
        
        <p class="曲"><span class="牌">菊花新</span>分茅列鎮號淮陽。象服蟬冠映日光。前隊儼成行。滿路絳騶聲唱。</p>
        
        <p class="白"><span class="科">眾報生接見介生引旦見介</span>這便是家姬柳氏。通家之義。理當出見。<span class="科">外</span>韓君平。你詩傳薇省。夫人。你名播蘭閨。已遇好文之時。又遂合歡之願。特來奉賀。<span class="科">生旦</span>多謝多謝。<span class="科">小生見介</span>昨承光重。<span class="科">外</span>幸接清輝。<span class="科">小生引貼見介</span>這道姑是昨日說的輕蛾了。<span class="科">外</span>下官領教之後。一併奏聞。因留許虞侯守候。玉音少刻定到。<span class="科">眾報介</span>聖旨到了。快排香案。<span class="科">末許俊冠帶賚詔上</span></p>
        
        <p class="曲"><span class="牌">前腔</span>天書飛下五雲傍。紫陌珂聲夜未央。天子坐垂裳。周道正看平蕩。</p>
        
        <p class="白">聖旨已到。跪聽宣讀。皇帝詔曰。朕惟昭明大節。實開王化之源。弘奬名流。式暢玄風之旨。天絃宜廣。聖德益章。茲爾駕部郎韓翃。謀參箸畫。學異管窺。當代天言。用施巽令。可授中書舍人。仍知制誥。柳氏智占衛足。才敏揮毫。趙璧終完。南金愈礪。封昌黎郡夫人。仍歸韓翃。王孫李筌。遺榮方外。探秘環中。賜號混元真人。主持先天觀事。侍女輕蛾。青衣脫跡。黃籙預司。賜號通德先生。歲給祿米。及具奏工部尚書侯希逸。久著元勳。誕膺懋賞。進封淮陽王。實封二千戶。中丞許俊。勇張克敵。義切全倫。出拜關東觀察使。驃騎將軍沙吒利。取其悔過。合有議功。賜錢二百萬。嗚呼。光天所覆。咸沾湛露之仁。太岳雖高。須竭纖埃之報。允承駿命。丕闡鴻猷。謝恩。<span class="科">外生旦小生貼謝恩介生</span>自揣微生。忝茲嘉命。皆由主帥吹噓。中丞汲引。<span class="科">外末</span>好說好說。<span class="科">生</span>李兄。你向無名字。聖上何以知之。<span class="科">小生</span>貧道初名李翼。出將有功。嘗為李林甫所排。告歸隱跡。後來入道。改名李筌。<span class="科">外</span>下官昨日問知。因而具奏。</p>
        
        <p class="誦"><span class="牌">鷓鴣天</span><span class="科">外</span>赫赫金貂引上公。<span class="科">末</span>又分玉節出關東。<span class="科">生</span>鳳池草詔言如綍。<span class="科">旦</span>鸞閣臨妝首似蓬。　　<span class="科">小生</span>攀海日。趁天風。<span class="科">貼</span>一朝羈鶴透樊籠。<span class="科">合</span>今宵剩把銀缸照。猶恐相逢是夢中。<span class="科">合</span></p>
        
        <p class="曲"><span class="牌">太和佛</span>仰荷天恩遍八荒。書折紫泥香。鴻鈞初轉。德澤布春陽。萬物盡輝光靈芝疊產銅池傍。又見鳳儀獸舞。郊野牧夷羊。況地出甘泉。瑞露三危降。真道是太平有象。試看取喜氣歡心共洋洋。</p>
        
        <p class="曲"><span class="牌">舞霓裳</span>染翰朝朝侍君王。侍君王。列騎翩翩鎮邊疆。鎮邊疆。遊仙任俠俱堪尚。更那妻賢節操凜冰霜。併譜入管絃歌唱。開宴處聽取新聲正嘹喨。</p>
        
        <p class="曲"><span class="牌">尾聲</span>春風折柳章臺上。問舊日青青無恙。願百歲人長在醉鄉。</p>
        
        <p class="落詩">璧月團團玉樹新。<br />尊前歌舞醉留春。<br />試翻翦雪裁雲句。<br />且作拈花弄柳人。</p>
        
    </body> 
</html>
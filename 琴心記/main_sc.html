<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/琴心记</title>
        <meta name="author" content="明　孙梅锡　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">琴心记</span></h1>

        <p class="作者">明　孙梅锡　著</p>

        <h2 id=ch1 class="chapter"><span class="出题">第一出　家门始终</span></h2>

        <p class="曲"><span class="牌">月下笛</span><span class="科">末上</span></p>
        
        <p class="白">今日是满座风流才子。四方儒雅先生。喜听锦囊佳句。愿闻白雪新声。所演的乃是相如琴心记。听道家门始终。</p>
        
        <p class="曲"><span class="牌">满庭芳</span>蜀郡相如。临邛卓氏。风流两爱琴声。当筵挑动。私约去都亭。可奈家徒壁立。勉当垆涤器营生。一旦题桥奋志。词赋动朝廷。　　时来君宠渥。持旌奉使。太守郊迎。从此王孙献食。謟奉文君。不道姻缘宁贴。白头吟尚自伶仃。感长门千金一赋。重洽旧时情。</p>
        
        <h2 id=ch2 class="chapter"><span class="出题">第二出　相如倦游</span></h2>
        
        <p class="曲"><span class="牌">高阳台引</span><span class="科">生上</span>鹏困图南。骓伤逐北。命乖时蹇难说。一点羁心。功名两字消灭。愿言守志蓬蒿里。奈秋风渐凋华发。但凄然临瑟羡竽。背灯弹铗。</p>
        
        <p class="诵"><span class="牌">鹧鸪天</span>有志能令气不群。无缘空自绩殷勤。纵横已废鱼肠剑。涉猎难消鸟篆文。　　愁白日。睹青云。长安何处是明君。虚将两泪沧江上。叶落萧萧不可闻。</p>
        
        <p class="白">下官司马长卿。蜀郡成都人氏。父母爱之。字曰犬子。有怀蔺相如之为人。故自更名相如。久矣椿萱双逝。伤哉琴瑟孤盟。曩岁以赀求郎。得为武骑常侍。聊欲摅蕴藉于当年。陈经济于世主。争奈景庙好谈黄老。摈薄名儒。一时词赋贤才。多归梁国。遂谢病西游。与诸生同事。虽幸蒙知遇之隆。尚未逞逸群之志。不意孝王捐馆。宾客解散。挟绡者怀珠自悲。曳裾者搴裳濡足。良可叹也。思欲退归田园。徒苦荡析家业。江湖不能遂其志。廊庙弗克展其才。命也何尤。幸有相知王吉。筮仕临邛。昨日修书来邀。不免暂过一回。再作区处。正是云淡水平烟树簇。雁飞汾上不宜秋。已曾分付青囊。收拾行李。想已完备。青囊何在。<span class="科">丑上</span>翠箧乘黄卷。青囊伴绿琴。萧然何处去。千里觅同心。相公。行李已备。就请起程。<span class="科">生</span>青囊。你晓得此行呵。心中有多少不平之气。那一件所感之事。所触之景。不关上愁来。<span class="科">丑</span>相公。怎见得。<span class="科">生</span>你不知道。</p>
        
        <p class="曲"><span class="牌">高阳台序</span>命压孤身。愁深双泪。英雄到底埋没。有用文章。番成无限悲切。酸咽。空教几度秋风也。向萧条梦里分说。<span class="夹白">这早晚尘途。</span>怎如他朝臣待漏。玉珂金阙。</p>
        
        <p class="白"><span class="科">丑</span>相公。这功名事怪你不得。</p>
        
        <p class="曲"><span class="牌">前腔</span>堪噎。紫阁垂绅。朱门授简。当时已惭裾曳。何况飘蓬。转眼又成胡越。愁杀。那更路渺双亲也。论姻缘未谐阀阅。把一生合受团圆。变为残缺。</p>
        
        <p class="白"><span class="科">生</span>青囊。你看这景色呵。</p>
        
        <p class="曲"><span class="牌">前腔</span>销骨。短剑无铓。孤琴罢响。荒村野店黄叶。一点征鸿。愁共远天俱绝。心裂。貂裘已破黄金尽。这冻魂仗谁医热。怕从今无限凄凉。恨深啼鴂。</p>
        
        <p class="曲"><span class="牌">前腔</span><span class="夹白"><span class="科">丑</span>相公。</span>休怯。你病入凋梧。贫依衰草。一时计穷途拙。且自藏珍。张仪尚存余舌。须达。终还有个与我提携起。成就了无心事业。那时节云翼飞腾。身名双绝。</p>
        
        <p class="白">相公。天色已暮。古道无人。快请趱行前去。</p>
        
        <p class="曲"><span class="牌">尾</span><span class="科">合</span>临邛远在孤云末。天边归鸟随云疾。人去云空和鸟没。</p>
        
        <p class="落诗">故人书寄北风遥。<br />千里心旌望去轺。<br />今日夕阳衰柳畔。<br />一鞭秋色马萧萧。</p>
        
        <h2 id=ch3 class="chapter"><span class="出题">第三出　文君新寡</span></h2>
        
        <p class="曲"><span class="牌">梨花儿</span><span class="科">净扮女婢上</span>春兰吃苦常叫天。夏莲不见男儿面。秋菊心酸知几遍。<span class="夹白">嗏。</span>冬梅较我还轻贱。</p>
        
        <p class="白">自家卓府中使女山茶便是。因老相公著我每在后花园中轮班打扫。只得在此伺候。如何同伴的不见到来。呀。话犹未了。来得恰好。玉兰姐已至。<span class="科">丑上</span></p>
        
        <p class="曲"><span class="牌">前腔</span>梅香似我天下难。春心一发无由散。从入朱门愁不挽。<span class="夹白">嗏。</span>知心常似天涯远。</p>
        
        <p class="白"><span class="科">净见诨介丑</span>闲事休缠。今日秋风飒飒。必有残叶堆阶。怕老相公到来游翫。不如乘此打扫一回何如。<span class="科">净</span>玉兰姐言之有理。我和你到碧梧亭一带扫去来。<span class="科">扫介</span></p>
        
        <p class="曲"><span class="牌">清江引</span>碧梧亭下残枝满。拥篲罗裙短。行过木樨轩。重到芙蓉馆。向池头。戏鸳鸯。愁无伴。</p>
        
        <p class="白">玉兰姐。这壁厢打扫已完。再到丁香亭去来。你看幽香云澹。空翠烟霏。好生景致也。<span class="科">丑</span>是好景致。如今待我扫。</p>
        
        <p class="曲"><span class="牌">前腔</span>水晶帘额丁香馆。挽处游丝断。轻霭碧林重。斜日苍苔满。过栏杆。怕风来。吹头乱。</p>
        
        <p class="白">山茶姐。我和你打扫已完了。倘那女娘公子到来。你却奉承那一个。<span class="科">净</span>我喜那似娘儿鬭百花。只见满宫花。满路花。一庭花。后庭花。锦上花。雨中花。一枝花。一丛花。金钱花。木兰花。蝶恋花。解语花。花开多少怀春女。难道山茶不惜春。<span class="科">丑</span>好好。你春兴发作了。<span class="科">净</span>休取笑。你却奉承那一个。<span class="科">丑</span>我喜那醉公子惜余春。只见锦堂春。汉宫春。月宫春。凤楼春。玉楼春。武陵春。绛都春。沁园春。塞垣春。燕台春。上林春。春来多少贪花汉。难道玉兰不是花。<span class="科">净</span>好好。我的春兴发作。你的花心也动了。<span class="科">内作鸦鸣介丑净惊介</span>呀。不好了。去了罢。怕老相公到此。惹出闲事来。老天老天。莫使鸦鸣鹊噪。早成凤友鸾交。<span class="科">下</span></p>
        
        <p class="曲"><span class="牌">西地锦</span><span class="科">旦上</span>舞鸾衾翠减。啼珠凤蜡红残。画屏空自绕湘山。人共楚天俱远。</p>
        
        <p class="白">香肌缩处损纤腰。欲减罗衣寒未消。风触珠帘自无赖。叶喧凉吹渐萧条。奴家卓氏。小字文君。同胞弟妹。只有卓胜文姬。自身叨长。毓秀闺房。初凭爹爹诺窦太后之姪窦圭为妻。不幸芳年十七。未字而寡。冰蘖之操。虽执之甚坚。奈萱亲既逝。空阃无聊。春莺秋燕。甚难为情。随身侍女虽众。仅足以供使令。只有孤红小妮子。从幼伴奴习些针黹。读些典籍。闷来闲话。颇似知音。今日爹爹在后园赏桂。邀我同游。不免唤他把镜儿来。恐怕发乱了也。孤红何在。<span class="科">贴上</span>惜春常怕花开早厌漏偏愁月上迟。咬碎罗衫人不识。风情惟有绛唇知。小姐。孤红万福。<span class="科">旦</span>孤红免礼。<span class="科">贴</span>小姐。你为何这几日玉减香消。花慵月懒。敢有甚么心事来。<span class="科">旦</span>女孩儿家那有心事。<span class="科">贴</span>小姐。那婚姻大数也。夫妇大伦也。大数固不偶。大伦容可废乎。况凤管未逢萧史。蓝桥不识裴航。既无一夜之恩。安有百年之义。窦郎无缘。一旦捐馆。小姐芳姿绝世。妙韵可人。当有名贤为配。国士成双。乌得拘拘小节。遂缺陷半生。<span class="科">旦</span>孤红。言之差矣。忠臣不易主。烈女不更夫。此古圣之言也。岂有未嫁易节。以身殉欲者乎。若老相公知道。就要罪你了。今后决不可如此。我才唤你。要取镜儿。可到绣奁中。带取一枝花朵来。<span class="科">贴应介</span>照花前后镜。花面交相映。莫作镜中花。雾隔头难并。<span class="科">暂下取镜上</span>能照千𩬣<a epub:type="noteref" href="#char01"><spu>注</spu></a>发。难谙一片心。小姐。镜儿在此。<span class="科">旦照介</span></p><aside epub:type="footnote" id="char01"><p>「⿱髟巠」</p></aside>
        
        <p class="曲"><span class="牌">二郎神</span>云鬟乱。苦愁容。对菱花独看。恨倦倚纤腰春未半。使秋光先到。黄花瘦入朱颜。竟何事钿蝉零落遍。凤钗横一朝分散。<span class="夹白">镜儿。</span>羡甚么团圆。怪人间到有孤单。</p>
        
        <p class="白">孤红。你看我呵。绿鬓易销春思浅。青丝难掠晚妆残。真好苦也。<span class="科">贴</span>小姐。你脸如芙蓉。眉如远山。肌肤柔滑如脂。这等芳容。难道终身孤另。</p>
        
        <p class="曲"><span class="牌">前腔</span>幽闲。春山横黛。秋波蘸眼。那映水芙蓉凝嫩脸。奈泪珠抛尽。青丝一味萧闲怨。结发今松愁鬓宽。知甚日赤绳重绾。<span class="夹白">镜儿。少一个</span>画眉郎官。使清光瘦减婵娟。</p>
        
        <p class="白">小姐。可怜你月思尽淹秋水下。风情却老鬓云间。待何日扬眉对月。栉发乘风。<span class="科">旦</span>孤红。我忽然身子不快。不去后园游翫了。<span class="科">贴</span>既不去呵。那琴是小姐所好的。何不以此自娱。<span class="科">旦</span>不要。</p>
        
        <p class="曲"><span class="牌">集贤宾</span>钟郎已死虞舜远。知音寡矣羞弹。<span class="夹白"><span class="科">贴</span>琴既不用。看书如何。<span class="科">旦</span>不要。</span>识字番令愁莫展。怎看得书中题怨。<span class="夹白"><span class="科">贴</span>绣床上完些女红如何。<span class="科">旦</span>也不要。</span>莲花并干。怎绣得心中丝断。<span class="夹白"><span class="科">贴</span>小姐。俱不好呵。待奴家吹箫一曲如何。<span class="科">旦</span>也不要。</span>秦楼畔。声裂处凤来人散。</p>
        
        <p class="白"><span class="科">贴</span>小姐。俱见差了。那琴儿</p>
        
        <p class="曲"><span class="牌">前腔</span>朝飞雉缈声固远。须知九嶷幽恨堪怜。<span class="夹白">书中意呵。</span>不是淫词和浪简。终未可午窗抛倦。<span class="夹白">女红呵。</span>休认做闲拈针线。看眼底鸾回凤转。<span class="夹白">那箫呵也何妨。</span>银桥畔。明月夜玉人教遍。</p>
        
        <p class="白"><span class="科">净副净上</span>静临兰槛卸头时。钿叶菱花锦带垂。欲劝主娘花下去。胆瓶先赠木犀枝。小姐。老相公在西园赏桂。等候多时。又著我们来请。望乞就移莲步。<span class="科">旦</span>我身子不快。不去了。<span class="科">贴</span>小姐。娇体虽可惜。父命不可违。孤红与你久滞深闺。也带挈耍一耍。<span class="科">旦</span>既如此。勉强走一遭。</p>
        
        <p class="曲"><span class="牌">猫儿坠</span>绮花似翦。锦步独承莲。袅娜腰肢闷不前。萧萧梧叶角门边。<span class="科">合</span>走遍。直待要历尽林亭。转过秋千。</p>
        
        <p class="白"><span class="科">净副净</span>小姐。快些请罢。</p>
        
        <p class="曲"><span class="牌">前腔</span>西园又晚。银月忽笼烟。绛烛光生碧树间。花梢珠斗又斓斒。<span class="科">合前</span></p>
        
        <p class="曲"><span class="牌">尾</span>此行共入天香院。看河汉粼粼碧浅。好一似随著嫦娥到广寒。</p>
        
        <p class="落诗">绛绡风动怯身寒。<br />行到花间待月看。<br />漫掩朱扉合金锁。<br />不容人倚玉栏杆。</p>
        
        <h2 id=ch4 class="chapter"><span class="出题">第四出　设馆都亭</span></h2>
        
        <p class="曲"><span class="牌">一翦梅</span><span class="科">小生上</span>故人寥落寄穷途。音问常孤。魂梦常孤。便鸿曾附数行书。知在成都。知在神都。</p>
        
        <p class="白">昔日金兰谊。今朝云水遥。如何千里别。能使一心焦。下官王吉。表字祥甫。今为临邛县令。追念故人司马相如。宦游不遂。曾作书往邀。如何久无消息。昨梦可喜。想是今朝到也。不免唤吏去问亭长。可曾打扫都亭未。司吏何在。<span class="科">副末上</span>得谙三尺法。胜读五车书。告老爷。有何钧旨。<span class="科">小生</span>差你到都亭中去问亭长。可曾打扫完备。待司马相公到时。请在亭中暂歇。就来通报。<span class="科">副末</span>理会得。相期杨柳天边客。分付梅花驿里人。<span class="科">下小生</span>叫皂隶。著直当老人。整备果酒。都亭伺候。<span class="科">众应介小生</span>渭北江东人未见。暮云春树独依依。<span class="科">下</span></p>
        
        <p class="曲"><span class="牌">风检才</span><span class="科">净上</span>皂罗袍著来又破。乌纱帽带来偏大。说起接官心也苦。镇日间受饥饿。如此卑官不思做。</p>
        
        <p class="白">自家都亭长便是。到任不多时。只见上司来往。年纪又大。常例又无。不知受了许多辛苦。前日大爷分付。教我打扫都亭。有乡里来到。不免伺候一回。呀。一个提控又来。毕竟也为他了。</p>
        
        <p class="曲"><span class="牌">前腔</span><span class="科">末上</span>要当该非干小可。守房科其实难过。容易三年没事务。到后来落一个。大使仓官杂职做。</p>
        
        <p class="白">恰才遵大老爷之命。来到都亭。且喜亭长在此。与他作揖。<span class="科">见介末</span>大老爷差我来问都亭。可曾打扫完备了。<span class="科">净</span>提控。你自请看呀。那牌头也来了。</p>
        
        <p class="曲"><span class="牌">前腔</span><span class="科">小丑上</span>气轰轰承牌似火。脚腾腾拿人似虎。事出官差岂是我。孔雀毛不多大。也到令人胆惊破。</p>
        
        <p class="白">自家皂隶头张虎势便是。大老爷差我来唤直当老人买办。各处寻他不见。来到都亭前。只都亭长提控在那里。不免问他一声。<span class="科">见介</span>亭长提控。可见申明亭王八老人。<span class="科">净</span>那远来满头灰的不是他。</p>
        
        <p class="曲"><span class="牌">前腔</span><span class="科">小净上</span>破头巾枯桑叶补。烂须绦绵纱索做。乡下奔来筋裸裸。媳妇儿极亲我。常放公公杀些火。</p>
        
        <p class="白"><span class="科">众</span>怎么吃你杀了火。<span class="科">小净</span>难道公公会爬灰。煨媳妇不著的。<span class="科">众</span>却原来你到是一个火头。<span class="科">小净</span>休取笑。牌头。你寻我做甚。<span class="科">小丑</span>大老爷著你整备果酒。在此等乡里到来。<span class="科">小净</span>这个有。<span class="科">小丑</span>也看我与外郎相公在此。你两人请我一请。<span class="科">净小净</span>就到酒肆中去。<span class="科">合</span></p>
        
        <p class="曲"><span class="牌">前腔</span>买铺陈好歹赚个。赍廪给左右没数。吃得些儿无罪过。上小楼两傍坐。逢酒须吞不论大。</p>
        
        <p class="落诗">偷得官身。<br />刻些公帐。<br />大家一醉。<br />不许留剩。</p>
        
        <h2 id=ch5 class="chapter"><span class="出题">第五出　王孙作醵</span></h2>
        
        <p class="曲"><span class="牌">一江风</span><span class="科">生丑上</span>喜停车已入仙郎县。政治民安堵。满城中声遍弦歌。教化如东鲁。田野草莱除。田野草莱除。公门鸟雀虚。不三年成了弹琴治</p>
        
        <p class="白"><span class="科">净上</span>方才说大老爷乡里要到。你看远远来的莫不是他。我且问那相随的人。便知分晓。<span class="科">问丑介</span>你家相公可是大老爷乡里。<span class="科">丑</span>正是。你问他怎的。<span class="科">净惊介</span>亭长跪见。<span class="科">生</span>请起。<span class="科">净</span>请相公在亭中少坐。王老爷就来了。<span class="科">生</span>晓得了。烦你通报一声。<span class="科">净</span>通报通报。疾忙来到。<span class="科">下</span></p>
        
        <p class="曲"><span class="牌">生查子</span><span class="科">小生众上</span>官况托冰壶。友谊敦芳醑。数载梦中孤。今日樽前聚。</p>
        
        <p class="白"><span class="科">众报介见介生</span>久别丰仪。常念一双凫舃。<span class="科">小生</span>自违颜范。每怀四海交情。<span class="科">生</span>祥甫民人社稷。已伸仕学之功。忠信明察。不愧临民之本。圣门三善。施以一心。可敬可嘉。<span class="科">小生</span>长卿学贯天人。暂系冲霄之翼。术兼文武。聊羁轶驾之才。富贵逼人。功名在迩。至如小弟薄劣。何足为长者道哉。特治水酒一杯。与兄洗尘。左右将酒过来。<span class="科">递酒介</span></p>
        
        <p class="曲"><span class="牌">惜奴娇</span>特进醍醐。忝当年旧雨。今洗尘涂。愁城内愿破许多辛苦。从来沦落世途。君须屈指樽前遍数。飞凫喜能到海云边。握手旧人相诉。</p>
        
        <p class="曲"><span class="牌">鬭宝蟾</span><span class="科">生</span>追思鲍叔夷吾。总交情似水。久要如故。看乾坤今古。有几人为伍。幸遇。当歌豪气逸。横剑侠心孤。且倾壶。君须念入秦张禄。投朱季布。<span class="科">小生</span></p>
        
        <p class="白">久不奉晤。须索痛饮。就求一令行酒。<span class="科">生</span>是如此不敢辞。<span class="科">行令介</span></p>
        
        <p class="曲"><span class="牌">生查子</span><span class="科">外上</span>身老爱才华。座上皆珠履。<span class="科">末上</span>相约驾香车。芳草迷游处。</p>
        
        <p class="白">卓老先生拜揖。<span class="科">外</span>程先生拜揖。适承走使相期。同往都亭。以拜嘉客。柬帖已备。就请同行何如。<span class="科">末</span>领命。<span class="科">外</span>飘飘飞盖欲访花。行过都亭驾小车。<span class="科">末</span>日暮水声山色里。画桥烟树接平沙。<span class="科">众</span>告相公。此间已是都亭了。<span class="科">外</span>进去通报。<span class="科">净接柬报介生对小生云</span>素不相识。避之如何。<span class="科">小生</span>二公皆邑中好客之士。相见何妨。请进来。<span class="科">众请见介外末对生云</span>久欲登龙。幸兹攀凤。<span class="科">生</span>自惭薄劣。何幸光临。<span class="科">外末对小生</span>父母大人。久隔鸣琴之教。<span class="科">小生</span>卓程二公。常怀挟弹之期。<span class="科">小生讨茶介推坐介外末</span>老汉不敢轻凟。瞻仰贵乡里高风。明日聊治一杯奉叙。不知大人心下何如。<span class="科">小生</span>敬当领命。<span class="科">生</span>不劳了。</p>
        
        <p class="曲"><span class="牌">锦衣香</span>愧陋儒。承枉顾。奈中途餐风露。客病难依。朋情独负。相招岂敢漫支吾。试看野鹤。始信山臞。<span class="夹白"><span class="科">小生</span>长卿。</span>念诸公治具。为英贤盍簪图聚。莫使人旁午。殷勤申慕。早求车马。同行共赴。</p>
        
        <p class="曲"><span class="牌">浆水令</span><span class="科">外末</span>顾鄙夫樗材迟暮。仰贵客山斗规模。思扳宠泽贲茅庐。敢僭邀羽从鸾车。如蒙拒。羞蓬户。林泉无计光生路。惟求晤。惟求晤。高风美度。<span class="夹白">父母大人。</span>相倾盖。相倾盖。借吹嘘。</p>
        
        <p class="白"><span class="科">小生</span>领命。<span class="科">外末</span>学生就此拜别。早是马嘶归路黑。不妨香袖半笼鞭。<span class="科">下小生</span>学生亦就此暂别。望吾兄息驾此亭。早晚自当躬候。<span class="科">生</span>既托相知。不劳挂念。且有大政。就请回车。<span class="科">小生</span>领命。叫左右分付本亭人役。好生服侍司马相公。<span class="科">众应介小生</span>杯酒追欢心更赤。故人相见眼逾青。<span class="科">下</span></p>
        
        <p class="曲"><span class="牌">尾</span><span class="科">生</span>绿蘼芜。来路阻。日落空亭听鹧鸪。此夜临邛独睡初。</p>
        
        <p class="白"><span class="科">下丑</span>都亭长。恰才的甚么人。<span class="科">净</span>他是本县富人。常要奉承官府。想是那卓王孙有女在家。要认你相公做女婿哩。<span class="科">丑</span>难道。<span class="科">净</span>委实有个女儿新寡。小字文君。工容言德无有不备。方才你挑这一张琴。他也晓得弦上音的。果若配合。却好夫妻。<span class="科">丑</span>我没有老婆。怎生是好。<span class="科">净</span>呸。这样人家。岂没有个使女。若得到他家。正是主人吃肉剩也有骨头呀。<span class="科">丑</span>啐。<span class="科">生内叫介丑</span>来了。</p>
        
        <p class="落诗">客馆相依赖故人。<br />新知何事远招宾。<br />一枝且寄鹪鹩月。<br />数盏还辞曲米春。</p>
        
        <h2 id=ch6 class="chapter"><span class="出题">第六出　孤红窥宴</span></h2>
        
        <p class="曲"><span class="牌">薄幸</span><span class="科">旦上</span>楚馆云空。秦楼月小。问玉箫清绝。何方声杳。翠帏孤梦。碧窗惊晓。<span class="科">贴上</span>愁无了。奈眼底花残蝶嬾。知甚日春风重到。</p>
        
        <p class="白"><span class="科">旦</span>容如露井桃。命似风堤絮。花落絮飘扬。共逐东流去。<span class="科">贴</span>絮好不成绵。花开难结子。谁与问东君。毕竟春谁主。<span class="科">旦</span>孤红。你每常时动不离身。今早如何唤你不见。<span class="科">贴</span>不瞒小姐说。闻老相公大开东阁。广设玳筵。往召都亭贵客。奴家偷觑一回。那席面好生摆得富贵齐整也。你听我道来。只见</p>
        
        <p class="曲"><span class="牌">罗裾怨</span>鸾笙杂凤箫。红牙板敲。羽衣戍削旋六么。莺声宛转绕梁娇也。湿透弓鞋。人傍金盘草。<span class="夹白">吃的汤品呵。</span>猩唇凤髓调。猩唇凤髓调。駝峰丝脍搅。更麟脯和龙脑。</p>
        
        <p class="白">不识那人有何福分。享得我家如此款待也。<span class="科">旦</span>孤红。那人有福没福。与你甚么相干。要游玩呵。到不如随我。</p>
        
        <p class="曲"><span class="牌">前腔</span>闲游十二桥。同攀翠条。看花赶蝶芳树梢。红鸾小扇恣逍遥也。卷起湘帘。唤醒金笼鸟。相呼玳瑁猫。相呼玳瑁猫。蓬松金凤翘。大家捉喂蜻蜓饱。</p>
        
        <p class="白"><span class="科">贴背云</span>小姐不知。我心中要见的。</p>
        
        <p class="曲"><span class="牌">香遍满</span>彩销红袖。不若皂锦袍。共鬭西园草。怎似我将花故与东君拗。觑风流样子。胜伴俏苗条<a epub:type="noteref" href="#char02"><spu>注</spu></a>。便心情不恁么。偏饿眼看来饱。</p><aside epub:type="footnote" id="char02"><p>「⿰女条」，苗条</p></aside>
        
        <p class="白"><span class="科">旦扯贴介</span>丫头。你春心动了。决不可如此。我对你说。你如今呵。</p>
        
        <p class="曲"><span class="牌">前腔</span>目前虽另。到底有佳招。不似奴空老。见洞口桃花也被他偷笑。恨绮罗香减。眼底春事消。这翠眉封恨。约略知多少。</p>
        
        <p class="白">孤红。秋色澄清。趁此光景。去耍则个。你先去开了角门。待我后来。<span class="科">贴应介</span>先将金锁撤。报道玉人来。<span class="科">下旦</span>恰才闻孤红之言。不觉为彼所动。未免靠晚些儿。悄自堂前窥那贵客怎生人物也。天呵。</p>
        
        <p class="落诗">有女正怀春。<br />更尔悲秋色。<br />试听寒蛩声。<br />独自眠不得。</p>
        
        <h2 id=ch7 class="chapter"><span class="出题">第七出　挑动春心</span></h2>
        
        <p class="曲"><span class="牌">小重山</span><span class="科">生上</span>半亩桐阴秋未衰。淡烟笼雨过。湿空阶。阿谁惊起鹿群开。<span class="科">丑上</span>忙报取。邀酒使重来。</p>
        
        <p class="白">告相公。卓家又差人在此邀饮。<span class="科">生</span>你去回报他相公。身子不快。不来了。就到书房中抱取绿绮琴过来。试弹一曲。以消旅怀则个。<span class="科">丑应介</span>青鸟不传云外信。阳春偏入指中音。<span class="科">下生</span>天呵。你看这客馆萧条。秋容惨淡。好生闷人也。阴廊画杂苔花老。废壁云深薜荔寒。<span class="科">丑携琴上</span>拍托勾剔。打抹挑泛。小人不知。相公弹惯。告相公。琴在此。<span class="科">生</span>青囊。我在此抚琴。你去烹一壶茶来。今后卓家人至。可决意回报他。<span class="科">丑</span>相公。你不去饮酒。计亦左矣。小人闻知他家有个小姐。唤名文君。容羞闭月。才擅知音。近日新寡。未曾许配。想是欲招相公为婿。故此摆下会亲酒。<span class="科">生</span>咄。岂有此理。他是敬我人才。二来王老爹分上。故此相邀。不许胡说。<span class="科">丑</span>相公。你若不去。待我替吃了。先领他一个梅香来做老婆。相公又省得去嫖。大家用一用。却不是两得其便。<span class="科">生</span>咄。胡说。快烹茶来。<span class="科">丑</span>喏。你看我相公外貌虽恭。中心实喜。且潜躲在此。听他怎么说。<span class="科">生</span>这厮所言。倘或有之。就浼王祥甫作伐。有何不可。<span class="科">丑偷上</span>相公。不消王老爹作伐。闻知小姐好音。若饮酒之时。将机就机。把琴去挑动他。那时或者天作良缘。勾引他逃别处去。也到省出茶礼钱。<span class="科">生</span>教你烹茶。到来闲话。好打。你去门外伺候。王老爹到时。即来通报。<span class="科">丑应下生</span>琴呵。委实是挑动得他。强似央人做媒。莫作嘲风弄月。须知戏凤调凰。廿载相携未就。今宵赖尔成双。</p>
        
        <p class="曲"><span class="牌">驻云飞</span>幸履仙阶。一曲冰弦事早谐。了却烟花债。全仗丝桐在。<span class="夹白">嗏。</span>魆地好音来。调成欢爱。密意深情。愿尔多才解。休使双飞凤足歪。休使双飞凤足歪。</p>
        
        <p class="曲"><span class="牌">西地锦</span><span class="科">小生上</span>自愧牛刀未解。堪怜鹄操能哀。<span class="夹白"><span class="科">生</span>呀。王兄来了。</span>多因满目云山隘。闷时独上琴台。</p>
        
        <p class="白"><span class="科">小生</span>卓氏待兄久矣。如何不屑一顾。<span class="科">生</span>委实有恙。非敢固辞。<span class="科">小生</span>安有不赴之理。他为吾兄虚席以待。一座不敢尝食。因此小弟自来相邀。车马人从。门外久候。吾兄屈驾枉顾。小弟交谊有光。<span class="科">生</span>既如此。只得领命。<span class="科">小生</span>仗剑追游。携琴访客。高怀既展。风月不孤。就命青囊。抱此绿绮。过谐欢宴何如。<span class="科">生</span>青囊。你抱琴随来。<span class="科">丑应</span>只因将进酒。从此罢催茶。<span class="科">下</span></p>
        
        <p class="曲"><span class="牌">小重山</span><span class="科">外上</span>仙客如何阻上台。空教阶日转。半侵苔。<span class="科">末上</span>前驱拥篲亦虚哉。横榻处。今夕待谁来。</p>
        
        <p class="白">卓老先生拜揖。<span class="科">外</span>程先生拜揖。老夫代公治具。往召相如。奈何邀之者数四。辞之者再三。适间王父母来。见他不在。只得自往迎之。想是故人。决不忍拒。一定偕来。<span class="科">末</span>日将昃矣。恐不来了。</p>
        
        <p class="曲"><span class="牌">西地锦</span><span class="科">生小生丑众上</span>白马遥嘶青盖。朱扉逈映苍槐。多应贤主劳相待。喜看入座风来。</p>
        
        <p class="白"><span class="科">众报介外末见介生</span>相如白面。缪承青眼。幸念采薪之忧。少原方命之罪。<span class="科">外末</span>无能山野。久慕高风。已幸识荆。又承光贲。<span class="科">小生</span>诸公景行惟贤。足占美主。<span class="科">外末</span>父母交游投分。雅称嘉宾。<span class="科">外</span>将酒过来。<span class="科">递介</span></p>
        
        <p class="曲"><span class="牌">驻云飞</span><span class="科">合</span>凉满瑶台。举目南山入座佳。碧树凝清霭。丹桂飘香界。<span class="夹白">嗏。</span>爽气又西来。远峰横黛。秋水长天。都映轩窗外。金盏须倾一百杯。彩袖须翻几十回。</p>
        
        <p class="曲"><span class="牌">玉交枝</span><span class="科">生</span>碧云天外。雁飞时黄花已开。苍山几点家何在。空怜落日荒台。暮蝉声咽多感怀。临风搔首宽罗带。<span class="科">合</span>应暂羁悲秋赋才。且图尽看花酒债。</p>
        
        <p class="曲"><span class="牌">前腔</span><span class="科">小生</span>垂杨渚外。喜芙蓉贴水乍开。冲波白鹭能无赖。蓼花汀上飞来。天边红树叶似裁。参差远带青林外。<span class="科">合前</span></p>
        
        <p class="曲"><span class="牌">前腔</span><span class="科">外末</span>盈空仙籁。听松风轻飘露台。鹤鸣江上音何快。相随玉笛飞来。金风白苎紫凤钗。清凉同住神仙界。<span class="科">合前</span></p>
        
        <p class="曲"><span class="牌">前腔</span><span class="科">生众</span>新凉堪爱。月华生清光满怀。樽前玉树浮光彩。水沉香绕蓬莱。徘徊醉踏花满阶。夜深秉烛春如海。<span class="科">合前外</span></p>
        
        <p class="白">司马先生。请令行酒。<span class="科">生</span>但求豪饮。照席行去。<span class="科">众</span>领命。<span class="科">生</span>道逢曲车口流涎。<span class="科">小生</span>长鲸一气吸百川。<span class="科">外</span>白眼仰望无青天。<span class="科">末</span>长安市上酒家眠。<span class="科">生</span>好好。正是醉乡深处便为家了。<span class="科">旦上</span>玉佩传情远。仙香出袖微。寄言江上客。从此觅神妃。奴家闻爹爹相邀贵客。不免到堂前偷覰一回。多少是好。呀。你看他清标应物。如春月之濯柳。英气逼人。似野鹤之出群。高才幸遇。雅况难通。怎得临身。使奴默觊。<span class="科">生</span>小子更衣就来。<span class="科">暂下旦</span>你看他下席更衣。是天使然也。不免将声低咳。使他感意凝眸。<span class="科">咳介生惊撞见介</span>呀。这是那一阵仙风。<span class="科">外</span>司马先生。出神那里去了。<span class="科">生</span>偶想一句坟典。<span class="科">旦</span>呀。不好了。爹爹知道。事必败矣。且潜躲一厢听着。<span class="科">下介小生</span>长卿。你旅况不佳。高情难惬。乞展锦囊。聊挥焦尾。一者见江湖之妙手。二者延宾主之清欢。幸谅素交。勿嫌不揣。<span class="科">生</span>学生已醉。弹不得了。要与卓老先生借取书斋。暂时少憩。酒醒之后。请教何如。<span class="科">外</span>就请到栖凤斋中。我们移席在碧华台伺候。<span class="科">生</span>多谢多谢。<span class="科">众行介外</span>先生。此间已是小斋。请进则个。<span class="科">生别介众</span>喜见清风吹玉榻。醉看华月上仙台。<span class="科">下生</span>青囊。带进琴来么。<span class="科">丑</span>琴在斋中了。相公。这墙外树影参差。峰峦秀拔。想是他家花园了。怎得小姐出来。<span class="科">生</span>咄。又来花嘴。快出去。<span class="科">丑</span>喏。明知不是伴。岂敢又相随。<span class="科">下生</span>小生本非真醉。只因席上闻声。想是文君咳嗽。欲待眼角留情。又恐众人窥见。思欲将琴挑动。又怕识者猜疑。只得佯醉。借榻书斋。少待更深人静。那时仗一曲瑶琴。吹到他耳朵里去。若是委实有情。难道不打动他。我且闲伫一回。再作区处。呀。这是谁人题咏在粉垣上。可奈花阴遮了。不免细看他出来。呀。到是一篇渔父词。<span class="科">旦上</span>朦胧淡月云来去。人间没个安排处。满庭重叠绿苔斑。空留影吊连枝树。奴因偷觑令客。怕为爹爹所知。只得潜听一厢。如今闻他借榻西斋。携进琴去。未必无心于我。且行到西园墙外。听那琴中弹出什么来。<span class="科">贴内云</span>小姐那里。<span class="科">旦</span>呀。不好了。且去哄他睡著。才好安心出来。正是淡月疎烟凝竹处。有情无奈乱鸦啼。<span class="科">下生</span>天呵。景致虽好。只是这时分怎挨得过。</p>
        
        <p class="曲"><span class="牌">玉胞肚</span>残砧潇洒。更寒虫啾唧暗阶。想轻罗扇扑流萤。使乌纱帽侧西斋。愁看骇鹊。三飞绕树去还来。莫似银河有路开。</p>
        
        <p class="白">小姐。你若是不来呵。</p>
        
        <p class="曲"><span class="牌">前腔</span>将人厮害。好良宵辜负不才。单枕畔翠被寒生。小屏中碧簟秋来。萧条宋玉。云空月暗楚阳台。枉对灯檠手托腮。</p>
        
        <p class="白">你若是到来呵。</p>
        
        <p class="曲"><span class="牌">前腔</span>真怜病客。女娘行风情满怀。脸上霞暖透酥胸。鬓边花春满金钗。沉香亭畔。朦胧忽转凤头鞋。碧玉栏前独步来。</p>
        
        <p class="白">老天。你不要做歹了。</p>
        
        <p class="曲"><span class="牌">前腔</span>放些宽债。把月轮云中暂埋。三通鼓禁手毋敲。五更鸡闭口休开。池边宿鸟。悠悠直梦晓光来。月落乌啼慢慢挨。</p>
        
        <p class="白"><span class="科">丑内云</span>相公。夜深了。睡一睡罢。<span class="科">生</span>且去发付他。再出来伺候。未为迟也。</p>
        
        <p class="落诗">美人来不来。<br />今夕为何夕。</p>
        
        <h2 id=ch8 class="chapter"><span class="出题">第八出　私通侍者</span></h2>
        
        <p class="曲"><span class="牌">霜天晓角</span><span class="科">旦上</span>珊瑚钩荡。误触冰弦响。蓦地偷开锦帐。琴心绕遍檀郎。</p>
        
        <p class="白">银潢耿耿霜棱棱。可怜线断风簷筝。斋中有人睡未起。罗裙窣地潜踪行。奴因贵客丰仪。春心飘动。闻知借榻西斋。欲到那厢潜听。又被孤红惊唤。一时春思难降。恰才脱得身来。如何悄无声响。莫是那生睡著了也。细听则个。</p>
        
        <p class="曲"><span class="牌">下山虎</span><span class="科">生</span>河横玉树。月转回廊。猛见花阴去。心中自忙。<span class="夹白">小姐。或者你正来时。我又睡著。</span>还愁你云度空阴。又恐那天回晓光。展眼惊心不可当。<span class="夹白"><span class="科">旦</span>呀可怪。苍苔路湿。湮透弓鞋。腰肢瘦损。不禁延伫。且倚著花梢。再听则个。<span class="科">生</span>且住。你看宿鸟微惊。庭枝低亚。莫是多娇在那厢了。</span>乐意相亲傍。花生暗香。咫尺天台隔短墙。</p>
        
        <p class="白">如今待取琴来。对西园下试弹一曲如何。墙高不掩相思路。纸帐灯昏曲意来。<span class="科">下旦</span>呀。你听隔墙人声。想是那生了。不免踮著鞋尖。耸听则个。<span class="科">生携琴上</span>一树花中连理梦。七弦丝内五陵人。琴呵。数年相随。全在今夜一更。玉成好事。不免横膝而弹。<span class="科">整介</span>呀。为何第五弦松了。再整一整才好。<span class="科">旦</span>呀。已有整琴之声。听他所弹何曲。</p>
        
        <p class="曲"><span class="牌">前腔</span>低头独立。不语情伤。漫卷香罗袖。闲拈翠珰。<span class="夹白">先生。</span>未听你指上高山。难示我心中远况。两下风流正未降。<span class="夹白">天呵。只怕孤红睡醒。来寻著我。</span>怕我春心荡。邀归洞房。<span class="夹白">那时节</span>番与梅花做主张。</p>
        
        <p class="白"><span class="科">生</span>古怪。为何第三弦又断了。再整则个。<span class="科">整介贴上</span>娟娟明月鉴空帷。花下寻人步款移。行到画栏幽绝处。冷香吹入缕金衣。我家小姐向人前一味冰霜。及至没人去处。便生下许多风月。早上道我偷看堂中贵客。十分埋冤。如何口是心非。藏奸卖巧。背了孤红。窃窥文士。这个也罢了。如今蝶恋花红。莺寻柳绿。金闺空掩。锦帐寂然。想是潜出西园去了。我且悄地藏身。追寻踪迹。看他怎生模样。呀。你听那壁厢弄琴在栖凤斋中。呀。你看这壁厢潜身在太湖石畔。多应弄出好事来也。细听则个。小姐。你被孤红偷著眼。可容野雉谩藏头。<span class="科">听介丑上</span>好事多磨障。还资一路人。相公背我弹琴。必有所为。怕他弄出事来。不免潜去追踪则个。呀。你看你看。要寻老底板。便脱丑青囊。不免仔细听著。<span class="科">听介生</span>琴已整完。试向西园弹一曲凤求凰以自寓如何。<span class="科">弹介</span></p>
        
        <p class="曲"><span class="牌">恋牌令</span>凤兮倦家乡往。<span class="夹白"><span class="科">旦</span>凤兮凤兮归故乡。他自比了。<span class="科">生</span>欲</span>寻伴远求凰<span class="夹白"><span class="科">旦</span>遨游四海求其凰。是乏配的了。<span class="科">生</span></span>奈无所相将为聘。岂今夕造斯堂。<span class="夹白"><span class="科">旦</span>时未遇兮无所将。何期今夕兮升斯堂。说我家召他。<span class="科">生</span></span>喜丝萝偷萦筵上。有婵娟明艳闺房。<span class="夹白"><span class="科">旦</span>有艳女兮在闺房。说著奴家了。<span class="科">生</span></span>室空迩人遐异方。渺难从。毒我衷肠。<span class="夹白"><span class="科">旦</span>室迩人遐毒我肠。说我难得相近。<span class="科">生</span>鸳鸯呵。也有</span>接双颈交文吭。成好事共翺翔。<span class="夹白">偏我不能似他。<span class="科">旦</span>何缘交颈为鸳鸯。相颉颃兮共翺翔。他言及至此。不觉我有相从之志。<span class="科">生</span>天呵。</span>怎能勾颠鸾倒凤。一地里两情忘。<span class="夹白"><span class="科">旦</span>得托字尾永为妃。交情通体心和谐。若成伉俪。定有恩私。<span class="科">生</span></span>叹知音从来绝响。有谁能中夜相亡。<span class="夹白"><span class="科">旦</span>中夜相从更有谁。我也愿随你。只是闺门紧急。孤红无赖。如何是好。<span class="科">生</span></span>奋双翼共起高翔。勿相孤使余悲伤。</p>
        
        <p class="白"><span class="科">旦</span>双翼俱起番高飞。无感我思使余悲。良可叹也。<span class="科">作长叹介</span>翩翻情意三回指。委曲叮咛一再行。按下身心浑不得。喃喃兀自念书生。<span class="科">生</span>事有古怪。你听墙外低吟。其声清婉。莫是小姐果在那厢。待我手扳庭树。跳过高墙。正是尽情传绿绮。拚死为红颜。<span class="科">跳介丑</span>呀。相公。不要性急。倘是别人。怎生是好。<span class="科">生</span>咄。不要管我。<span class="科">丑</span>既是这等。待小人过去打探一回。才好做事。<span class="科">生</span>这厮每事有见。只得用你过去。<span class="科">丑</span>相公抬我一抬。<span class="科">生</span>我就抬你。切要仔细著。<span class="科">抬介丑跌介末上</span>开门开门。王老爹醉了。逃下碧华台。差我来请司马相公同回。<span class="科">生</span>呀。不好了。怎生区处。<span class="科">丑</span>相公。不妨得。你自出去。小人有理会在此。<span class="科">生</span>也罢也罢。若见小姐之时。多将美言打动。不可露出自家穷困的话儿。<span class="科">丑</span>这个不劳分付。<span class="科">末又敲门介生</span>来了来了。</p>
        
        <p class="曲"><span class="牌">尾</span>将成好事多魔障。天上人间祇隔墙。<span class="夹白">冤家。你</span>便略慢些儿做甚谎。<span class="科">下旦</span></p>
        
        <p class="白">那厢琴声已罢。无路相从。芳魂飞动。如之奈何。<span class="科">贴偷上云</span>你看小姐呵。瞥地见时犹可可。却来闲处暗思量。不免叫破他。与之宽慰一番。<span class="科">旦</span>不免挨进房去。再寻计策。正是好事若成真好事。相思无路苦相思。<span class="科">行介贴</span>小姐不劳挂心。奴家有计在此。<span class="科">旦惊背云</span>呀。不好了。<span class="科">丑跳介</span>梅香姐。妙计在此。<span class="科">旦贴背云</span>呀。又不好了。<span class="科">贴</span>小姐。想是那生了。你且住在这壁厢。待我去问他。咄。你为何黑夜入人家。<span class="科">丑</span>却不道非奸即盗。<span class="科">贴</span>啐。我道甚么人。到是一个油嘴囚根。不好了。贼在此。<span class="科">丑扯贴介</span>梅香姐。不要忙。我不是贼。我是司马相公的使者。差我跳过墙来。与你小姐讨一个慈悲善心。<span class="科">贴</span>啐。亏你相公这样穷酸嘴脸。求甚么慈悲善心。<span class="科">丑</span>梅香姐。没奈何。若小姐肯结幽盟。潜谋脱计。月下蓝桥不远。就中富贵难量。<span class="科">贴</span>又不打你。谁要招这许多闲话。<span class="科">丑</span>打不打是个和奸。<span class="科">贴</span>啐。快走出去。明夜这时分。我自与小姐偷从都亭一带游耍。你不要又来胡缠。<span class="科">丑</span>一定在那边伺候。<span class="科">贴</span>且住。你家主是那里人。<span class="科">丑</span>是成都人。<span class="科">贴</span>还未回家么。<span class="科">丑</span>一待小姐相会。后日就回。<span class="科">内叫介</span>青囊。<span class="科">丑</span>呀。不好了。只得过去。<span class="科">扯贴浑嘴介跳介</span>未尝锅内肉。光落嘴边肥。<span class="科">下贴</span>小姐。你往常时动辄瞒我。如今说不得了。也罢。你不要藏羞。且去睡著。左右孤红与你成此好事。<span class="科">旦背云</span>我有甚么瞒你不得。</p>
        
        <p class="曲"><span class="牌">桃李争放</span>有何他事情慌。赖伊今夜包藏。</p>
        
        <p class="白"><span class="科">贴</span>小姐。你还硬嘴。待我从头说来。你起初时呵。</p>
        
        <p class="曲"><span class="牌">亭前柳</span>带笑灭银缸。那步出兰房。<span class="夹白">我悄悄里随著。见你</span>喜寻新学士。偷避小梅香。<span class="夹白"><span class="科">旦</span>我自家游翫。有甚么寻学士。<span class="科">贴</span>是谁听琴。口里说著许多话。</span>一声琴韵切。细端详。<span class="夹白">许多话儿我也不言了。</span>谁要与去凤翺翔。</p>
        
        <p class="白"><span class="科">旦背云</span>天呵。秋老愁多如昨日。夜长人去是今宵。</p>
        
        <p class="曲"><span class="牌">前腔</span>羞脸好难藏。远况倩谁降。<span class="夹白"><span class="科">转拜贴介</span>孤红姐。没奈何。可怜我</span>萧条频惜玉。冷淡独怜香。<span class="夹白"><span class="科">贴笑介</span>小姐。当初是你管我。如今是我管你了。也罢。且进去。</span>隔墙人去远。事休忙。终是我与你成双。</p>
        
        <p class="落诗">只为七弦琴。<br />弄出相思调。<br />落得梦魂中。<br />犹怕丫鬟叫。</p>
        
        <h2 id=ch9 class="chapter"><span class="出题">第九出　临流守约</span></h2>
        
        <p class="曲"><span class="牌">破阵子</span><span class="科">生上</span>著意栽花未盛。关心待月难明。湿烟着雾全迷景。薄雨含云半阻晴。佳期望未成。</p>
        
        <p class="白">云自无心水自闲。今朝何事忽相关。祇因云水溪边意。同在孤亭客梦间。自家在卓家弄琴之后。精神恍惚。如醉如痴。昨夜青囊说此事十分可成。但不知文君心上如何。侍者画计如何。道途通塞。家中谨急如何。好生挂牵人也。不免唤青囊出来。再与他商议则个。青囊何在。<span class="科">丑应上</span>惯作偷花使。甘为引凤人。<span class="科">见介生</span>青囊。我问你。昨夜所云。委实真的么。<span class="科">丑</span>这个怎敢胡说。只愁他出门时女人家道路生疎。被人识破了。待到晚些。小人潜躲在卓家近处。等他出来时。即便远远招呼。才保他无事。<span class="科">生</span>说得有理。你进去与我收拾行装。一待到时。即同走成都。却不是好。决不可使左右人识破。那时王老爹就知道了。<span class="科">丑</span>理会得。<span class="科">生</span>且住。我对你说。</p>
        
        <p class="曲"><span class="牌">倾杯序</span>把重门仔细扃。但取琴书整。<span class="夹白">再不要管寓房中事。</span>也莫顾水冻花瓶。火冷香炉。纸破帏屏。刚求会得嫦娥月。稳度牵来织女星。<span class="夹白">你呵</span>须遵命。把机关自省。休直与外人猜破暗中情。</p>
        
        <p class="白"><span class="科">丑</span>一心专督。小人就去收拾。博得意转心回。便是主欢仆喜。<span class="科">下末上</span>读律无如我。详刑不让人。将来新典吏。已往旧农民。自家临邛县吏。因正堂老爷差送请帖与乡里先生。此间就是。竟入则个。<span class="科">见介</span>小人是王老爷差送请帖吏。因老爷县中有事。失来相陪。靠晚治酒在明远楼奉叙。昨晚卓程诸公。俱已相邀奉陪。不久就来了。望相公早临。<span class="科">生</span>夜来中酒。身子不快。决不劳了。明早自来面叩。<span class="科">末应介</span>但愿不来吃酒。免得驴前马后。<span class="科">下生</span>王祥甫。你好生不知趣。差人若再来逼我呵。</p>
        
        <p class="曲"><span class="牌">前腔</span>偌大冤家自此生。送我恹煎病。<span class="夹白">那人来时。倘不遇我。</span>断送了绰约腰肢。美满姻缘。妥贴恩情。二更酒醉愁难醒。满枕春寒恨怎生。<span class="夹白">天呵。使王兄不来召我。</span>真侥幸。与婵娟相趁。<span class="夹白">那一座临邛县。</span>恍如那青天移下五云城。</p>
        
        <p class="白">青囊。完备未曾。<span class="科">丑上</span>先将行李安排了。漫把归途取次行。告相公。琴书俱已收拾了。<span class="科">生</span>王老爹在此邀饮。如何是好。<span class="科">丑</span>待小人去再覆一声便了。只是天色已晚。该去守候小姐。相公只在临流去处潜等才是。<span class="科">生</span>晓得晓得。你须在意者。<span class="科">丑</span>这个不劳分付。全凭三寸舌。牵惹一枝花。<span class="科">下生</span>待我锁上书斋。闲步一回则个。</p>
        
        <p class="曲"><span class="牌">玉芙蓉</span>云深客锁亭。露下虫鸣井。<span class="夹白">小姐这时呵。</span>想青鸾共侣。早已飞腾。<span class="夹白">只怕</span>金铃小犬惊疑影。玉树娇鹦苦唤名。魂难定。与寒波厮竞。衠一味愁援罗带绕溪行。</p>
        
        <p class="白">小姐。你正是花枝明月多娇态。积下三般可恨人。<span class="科">下丑上</span>人静更深花落处。好天良夜凤来时。恰才辞过王老爷。来候卓小姐。如何杳无消息。天。你也可怜见我家相公。</p>
        
        <p class="曲"><span class="牌">前腔</span>邮亭冷似冰。客路飘如梗。望观音出世。普救残生。<span class="夹白">呀。你看这后园晚景。</span>一沟水月流难定。几树烟花暗不明。<span class="夹白">我且守守罢。</span>潜心等。望朱门寂静。眼见得依依萤火砌边生。</p>
        
        <p class="白">这里不见。还到前门去。正是惊心怕胆成何事。受恼担烦著甚来。<span class="科">下生</span>痴心脉脉嫌更短。望眼迢迢怯路长。有约不来。好生闷人也。</p>
        
        <p class="曲"><span class="牌">前腔</span>相思债已成。间阻人难并。奈人间天上。咫尺蓬瀛。金闺尚隔千重锦。玉洞犹遮万树春。阳台境。与神妃寂静。怎能勾巫山云起片时成。</p>
        
        <p class="白">如今不免再候上去。望尽白云浑落寞。却嫌明月更糢糊。<span class="科">下丑上</span>望得眼睛穿。急得肝肠断。自家到前门去。不见小姐。还到后门去。只怕相公呵。</p>
        
        <p class="曲"><span class="牌">前腔</span>磨穿脚底疼。咬得牙根冷。<span class="夹白">骂我道</span>这囚根掇赚。哄得伶仃。<span class="夹白">梅香姐。你须念</span>三分好事三分命。一半姻缘一半情。<span class="夹白"><span class="科">内笛声介</span>呀。</span>谁高兴。向梧桐树底。悠悠吹笛到天明。</p>
        
        <p class="白"><span class="科">内作人声介</span>呀。不好了。怕有人从园中出。待我潜躲一边。天。今夜一场好事。止怪得</p>
        
        <p class="落诗">北里笙吹秋后月。<br />西园人语夜来风。</p>
        
        <h2 id=ch10 class="chapter"><span class="出题">第十出　夜亡成都</span></h2>
        
        <p class="曲"><span class="牌">鹊桥仙</span><span class="科">旦上</span>漫卷珠帘。暗离香阁。罗袂寒生落叶。欲随行雨过巫山。又恐怕巫山云叠。</p>
        
        <p class="白">睡鸭炉中香篆冷。翔鸾屏上画江寒。蓬山万里春应别。只恐乘风拂袖难。奴家昨夜听琴心动。一时为孤红所知。不觉惶愧无已。幸他怜念。相许周全。如何漏下二鼓。他兀自杳无佳意。好生闷人也。未免乘此月下。祷告上苍。一求孤红休另。二求爹爹脱空。三求早会那人。便谐欢庆。天与月呵。好听着奴家道来。</p>
        
        <p class="曲"><span class="牌">孝顺歌</span>嫦娥伴应念妾。从来美事天作合。<span class="夹白">今夜呵。</span>愿奇计脱金蝉。幽情付黄蝶。佳期暗浃。与弄琴人一时欢接。<span class="夹白">事得早完。何辞多拜。</span>不惜泥染罗裙。跪写心重叠。<span class="夹白">呀。</span>簪儿坠。云鬓阘。<span class="夹白">这也不论了。</span>但令鹊桥人早和贴。</p>
        
        <p class="白">天呵。这等时候。怎得孤红出来。响铁簷前风力软。小楼西角月华沈。<span class="科">贴上</span>百尺虾须懒上钩。妆成不语自含羞。情多意涩灯花暗。欲别深闺一段愁。俺小姐心欲潜奔。孤红已愿相随。不免哄他一哄。看伊怎生模样。呀。小姐。不好了。事已败矣。<span class="科">旦惊介</span>怎么说。<span class="科">贴</span>恰才卷下包儿。正出凝香阁。被飞霞撞见。竟到老相公跟前首我。牵诱小姐为非。若老相。公信著。盘究起来呵。小姐。只恐怕</p>
        
        <p class="曲"><span class="牌">前腔</span>蛛丝网苦罥蝶。鱼封早被狐狸劫。鷟鸑未褷翎。虎豹已张鬛。<span class="夹白">思量起来。我便把</span>菱花碎跌。一问朱颜为何流血。真个锦片前程。难写偷花押。<span class="夹白">如今却怎么好。<span class="科">旦</span>孤红姐。教我计无所出。只图自尽罢了。<span class="科">贴</span>且住。我若救得你。何以相酬。<span class="科">旦</span>没奈何。你若有计出门。我就把你。<span class="科">贴</span>把我做甚。<span class="科">旦</span>把你做</span>夫人大。<span class="夹白"><span class="科">贴</span>你做甚么。<span class="科">旦</span>我便</span>为侍妾。愿求早行程见冤业。</p>
        
        <p class="白"><span class="科">贴背笑云</span>女孩儿家未出闺门。又会分大小了。也罢。我做大时。你须尽为小之礼。</p>
        
        <p class="曲"><span class="牌">锁南枝</span>湘裙幅仔细折。盘龙髻绾花替插。立绽凤头鞋。凋残杏花颊。鸳鸯被早铺叠。立傍象牙床守家法。</p>
        
        <p class="白"><span class="科">旦背云</span>若是这等。丫头大了。嫁人何用。也罢。我且哄他出门。变卦不迟。姐姐。一定从你。<span class="科">贴</span>你既从我。我先从你。如今悄地潜行。我自有计在此。<span class="科">扶行介</span></p>
        
        <p class="曲"><span class="牌">前腔</span><span class="科">合</span>雕栏畔两口嗫。咳嗽吞声将指搯。并拽短衫行。时分手来搭。<span class="夹白"><span class="科">贴</span>这是中门了。待把匙钥偷开。</span>朱门启金锁掣。犹怕钥匙声响鸣铁。</p>
        
        <p class="白">小姐且住。我有包儿。在牡丹亭下。待取同行。<span class="科">旦笑云</span>原来起初话儿都是掉谎。只是如今身上生寒。如何是好。<span class="科">贴</span>包内自有衣服。待出门时与你穿。<span class="科">内作人声介旦惊介</span>姐姐。不好了。</p>
        
        <p class="曲"><span class="牌">忆多娇</span>重辛苦。<span class="夹白">我也</span>休诉说。<span class="夹白">只是</span>四下人声奴心怯。<span class="夹白"><span class="科">贴</span>这是管园人巡警。不要打从那里去。竟自矮墙中跨出就罢。待我扶了你。<span class="科">合</span></span>扳著花枝将身拽。<span class="夹白">呀。</span>一声树拉。一声树拉。不觉心惊胆慑。</p>
        
        <p class="白"><span class="科">贴</span>小姐。后园已出。不可如此妆束。我偷一套冠服。是老相公燕居之衣。好到幽僻去处换著。有人相遇。只道男子行动。快换去来。<span class="科">旦同下介</span>能教月色穿林过。瞒得花香拂袖来。</p>
        
        <p class="曲"><span class="牌">前腔</span><span class="科">丑</span>心内怯。气未接。做事不成浑没法。奔走东西空望切。<span class="夹白">自家守候小姐多时。如何杳无音问。天呵。</span>脚踪空蹑。脚踪空蹑。咽吐空劳内热。</p>
        
        <p class="白">这里不见。还到后门去。小姐。你不可永夜闲阶卧桂影。却忘新约在心头。<span class="科">下</span></p>
        
        <p class="曲"><span class="牌">前腔</span><span class="科">旦贴上</span>袍锦褪。纱帽压。香罗襕束腰一捻。粉底靴儿根头遢。<span class="夹白"><span class="科">贴</span>小姐。你看我青衣小帽。像也不像。<span class="科">旦</span>怎生不像。只见</span>两肩窝狭。两肩窝狭。似一个官人侍妾。</p>
        
        <p class="白"><span class="科">贴</span>我闻都亭去此三里余。远在南关外。自家道路生疎。不免竟自南行则个。老相公。东君东君。觉也未曾。有花飞去。早已难寻。<span class="科">下</span></p>
        
        <p class="曲"><span class="牌">前腔</span><span class="科">生上</span>人影寂。更漏彻。懊恨风前心更裂。月色梅花两愁绝。情事难说。情事难说。只恐番成恶业。</p>
        
        <p class="白">小生伺候文君。只愁路人知觉。未免挨将上去。体探何如。正是风泛蕙香空袅袅。月将花意竟沉沉。<span class="科">下旦贴上</span>行行重行行。好事成不成。今夜一轮月。随人明不明。<span class="科">丑上浑介</span>梅香姐。明不明大家照照。等得我好苦。<span class="科">贴</span>啐。你好风颠了。唤我梅香。<span class="科">丑</span>你若不是梅香。定变一只羵羊。<span class="科">贴</span>怎么变著羵羊。<span class="科">丑</span>满身臊气。<span class="科">贴</span>啐。你自前走。<span class="科">丑</span>不要撇我。待我随了你。相公就在前面。<span class="科">各行介生上</span>呀。你看远来的。如何有女子态度。莫是小姐与那丫鬟做这般乔妆束。我且看一个仔细下手。正是情慌禁不住。行近恐难真。<span class="科">旦</span>孤红。我走不动了。<span class="科">贴</span>小姐。来路已多。料应相去不远。趱行几步。恐怕后边有人追来。<span class="科">生应介</span>有小生在此。那个敢追。<span class="科">旦贴惊介丑</span>咄。你是甚么人。<span class="科">打生介生</span>咄。青囊。是我。<span class="科">丑</span>呀。相公失瞻了。此间就是小姐。<span class="科">贴</span>那个青童是谁。<span class="科">丑</span>他是官人的性命。娘子的冤家。他把小人捉空。小人叫他乖乖。<span class="科">贴打丑介</span>啐。穷酸家主。不中我意。谁希罕你来。<span class="科">生跪介</span>今夜感小姐一言难尽。谢梅香四拜非多。只是小姐花月姿容。却不耐风霜辛苦。则怕有人追著。此非久居之地。不如直走成都。才保无事。不知小姐意下如何。望梅香姐撺掇一声。<span class="科">贴</span>我与小姐行不动了。要你驮去。<span class="科">生</span>教我一个怎驮两人。教青囊替了罢。<span class="科">贴</span>不去。不去。<span class="科">丑</span>待我来。待我来。正是和尚偷妇人。乐駝。乐駝。<span class="科">贴打浑介</span>小姐。事出无奈。勉请前行。</p>
        
        <p class="曲"><span class="牌">鬭黑麻</span><span class="科">生</span>止赖得一声瑶琴谱牒。便上了数行月书婚帖。<span class="科">丑</span>谁似我奋雄鬛。欲渡无梁。<span class="夹白">做了</span>济川舟楫。<span class="科">合</span>从今意惬。从今意惬。路多甘远涉。碾破关山半轮秋月。</p>
        
        <p class="曲"><span class="牌">前腔</span><span class="科">旦</span>为隔叶黄鹂偷迁山峡。把带雨梨花羞飞下榻。<span class="科">贴</span>谁似我冒家法。脱却龙潭。来寻凤穴。<span class="科">合前内云</span></p>
        
        <p class="白">赶上去。<span class="科">众惊介生</span>不好了。弃了行李。快走。快走。我扶了小姐。青囊扶了梅香姐。<span class="科">贴</span>不要。虽是仓忙之际。不可失了礼。我扶了小姐。你两人自行。<span class="科">生丑</span>这个不去。<span class="科">夺扶行介</span></p>
        
        <p class="曲"><span class="牌">尾</span>追来逸骑何躞蹀。这个冤家难对答。<span class="夹白">偷情的</span>下场头地行须捷。<span class="科">下</span></p>
        
        <h2 id=ch11 class="chapter"><span class="出题">第十一出　临邛夜追</span></h2>
        
        <p class="白"><span class="科">末上</span>重门不锁金蝉计。千里空寻彩凤巢。自家卓府中院子便是。只因小姐文君。带了孤红。黑夜潜逃。老相公差俺辈分路追他。俺想起来。有心去了。必无处寻觅。分明是前日弄琴的天杀。哄了他去。呀。且住。为何有包儿在此。莫是小姐遗下的。我且将此回报。图免受责。小姐。小姐。我赠你四句歪诗。</p>
        
        <p class="落诗">只有私奔势甚难。<br />一重山似万重山。<br />眠时不敢轻安席。<br />梦里常愁未出关。</p>
        
        <h2 id=ch12 class="chapter"><span class="出题">第十二出　相偕抵舍</span></h2>
        
        <p class="曲"><span class="牌">少年游</span><span class="科">生旦贴丑上</span>烟花命运。风流业债。今日事初谐。疋马青山。孤帆绿水。相送到天台。</p>
        
        <p class="白"><span class="科">生</span>万里秋风万里身。<span class="科">旦</span>含羞相对意中人。<span class="科">贴</span>归来欲识行藏处。<span class="科">丑</span>满地蓬蒿满座尘。告相公。家中已到。容小人先去打扫。<span class="科">生</span>正是。你先去。<span class="科">丑到家打扫介</span>天呵。我家这等凄凉。小姐不打紧。那个夸嘴丫头怎生住得。打扫已完。且去烧茶则个。他家但吃洗尘酒。我家只有接风茶。<span class="科">下生</span>小姐。此间已是敝庐。请进去。<span class="科">贴作悔状趦趄不行介旦扯贴云</span>且进去。再作区处。<span class="科">同进介生揖旦介</span>小姐。辱你见爱。弃家相随。勉受目前贫困。渐图日后荣华。<span class="科">旦</span>说那里话。<span class="科">生</span>青囊。小姐行得劳顿了。快烹茶来。<span class="科">丑携茶上生递旦介</span>小姐。</p>
        
        <p class="曲"><span class="牌">急板令</span>念狂鲰困穷不才。勿生嗟埋冤此来。看时回运泰。<span class="夹白">终有日</span>马奋天衢。凤起蓬莱。飞腾青汉。稳步金阶。<span class="科">合</span>权消受破壁青苔。残叶户小茅斋。</p>
        
        <p class="白"><span class="科">旦</span>长卿。妾身既已属君。何论贫苦。</p>
        
        <p class="曲"><span class="牌">前腔</span>愧此身无能女钗今属你多能秀才。这也是时该命该。愿守春风。锦片花开。肯怨秋光。苦雾云埋。<span class="科">合前贴</span></p>
        
        <p class="白">青囊过来。我对你说。</p>
        
        <p class="曲"><span class="牌">前腔</span>你好把空头尽埋。往常间花言顿乖。<span class="夹白"><span class="科">推丑介</span>你且去。天呵。</span>追思可哀。<span class="夹白">早知今日呵。你就</span>赌尽黄金。著我难猜。<span class="夹白">罢罢。只得好歹守他。正是</span>船到江心。事到头来。<span class="科">合前丑</span></p>
        
        <p class="白">孤红姐。不要恼。你小姐呵。也虽是</p>
        
        <p class="曲"><span class="牌">前腔</span>掌中珠今日破胎。<span class="夹白">我相公呵。也自有</span>席上珍青年久怀。倘卖与皇家。<span class="夹白">你自有</span>红锦为缠。白玉为钗。<span class="夹白">我呵。也不是今日</span>行酒青衣。汲水芒鞋。<span class="科">合前旦</span></p>
        
        <p class="白">长卿。我且散步一回。看你家行迳何如。呀。这东南上朱甍画栋。峻宇雕墙的。是那一家。<span class="科">生</span>卑人不好说。这是相如祖基。曩岁以赀求郎。已属之他人了。<span class="科">旦笑介</span>既如此。你名利两失。将何倚赖。<span class="科">生</span>惜哉。画虎不成。屠龙空诮。其实好羞惭也。</p>
        
        <p class="曲"><span class="牌">人月圆</span>徒感慨。业荡家声坏。颔下珠空云自迈。堂前燕去春何在。<span class="夹白"><span class="科">丑</span>相公。目今消乏。与他理会些济急也好。<span class="科">生</span>咄。</span>肯把心胸豪气败。<span class="科">合</span>须宽待。<span class="夹白">终有日</span>门闾鼎耀。富贵重来。</p>
        
        <p class="白"><span class="科">旦</span>长卿。奴亦甘于淡薄。只愿你名成身显。不孤今日相从之意。正是</p>
        
        <p class="曲"><span class="牌">前腔</span>有志客。必取文章价。翔鸾翥凤人终爱。黄金白璧时终在。<span class="夹白"><span class="科">贴</span>小姐。倘或他名利不就。只恐</span>尘土云霄成感慨。</p>
        
        <p class="白"><span class="科">旦</span>岂不闻下机金印。伏跨登坛。<span class="科">合前生</span>小姐。路上风霜了。请进安歇一回则个。</p>
        
        <p class="落诗">去时孤另返时双。<br />随分安眠对小窗。<br />今夜相逢真是梦。<br />对君欢笑剔银缸。</p>
        
        <h2 id=ch13 class="chapter"><span class="出题">第十三出　汉宫春晓</span></h2>
        
        <p class="曲"><span class="牌">菊花新</span><span class="科">贴扮宫人上</span>未央前殿月轮低。帘外春寒报晓鸡。起著绣罗衣。一盏绿荷灯细。</p>
        
        <p class="白">正殿云开露冕旒。下方珠翠压鳌头。天鸡唱罢南山晓。春色先归十二楼。奴家乃是汉宫中美人。皇上圣神文武。非妇人之所敢知。帝后淑善温良。岂妾等可能称颂。只是自家选入宫来。常叨侍从。每得乘骖。赖二人之恩休。擅六宫之宠幸。玉食锦衣。不愧沉鱼落雁。珠珰翠珮。无惭闭月羞花。宝镜簪香。喜见晓星之历历。铜沟弃粉。闲看春水之溶溶。开遍海棠。先报长公主夜来消息。踏残芳草。只愁病王孙日后思量。绣罢碧纱窗下。偷添一线红丝。闲来白玉桥边。打起数声黄鸟。听铜壶初下。借新月钩帘。凤额绣旌风乍约。望烛龙未舒。染白云为幌。兽镮朱户露将晞。舞青霓。歌白雪。青琐闼中供奉。调专子夜之奇音。持象板。捧鸾笙。碧桃花下朝天。乐奏咸池之大雅。身穿石竹罗衣。闷亸蜚襳鬭草。头戴山花宝髻。开揄阿锡藏钩。双双对立鸳鸯殿。数队掌案仙官。可是争妍负宠。两两相偎翡翠楼。几班弄咮神女。更无妒爱憎怜。春满梨花夜月。长门空揜恨。秋高砧杵晓风。幽合别含愁。谁言天上逍遥。且看斗牛七夕。冷浸一盘冰藕。试问人间快活。休云鸾鹤千秋。寒彻九清霜籁。望姑苏台乌夜啼。问西施何方去也。亦自兴悲。盼阿房宫麋鹿走。念弄玉不可归欤。能无致感。此一人之乐。万人之忧。前人之辙。后人之鉴也。今日山河一统。民物咸熙。深宫无事。行乐有余。更喜新册圣后。乃是大长公主之女。阿娇陈氏。帝未即位。一见心喜。许以金屋相贮。今正后宫。宠幸莫先。昨上驾临宫内。至今未出。不免伺立开门。随班朝见。呀。为何同伴的不见到来。你看这宫中景色呵。露井银床冻不收。深宫花暗晓莺愁。残红满地无人扫。一半随风落御沟。<span class="科">旦上</span>闲行复阁路高低。新入深宫处处迷。不怪内人严锁钥。园东常得到园西。<span class="科">相见介贴</span>长宫贵人。我和你春眠乍醒。晓妆初罢。同入仙班。往朝圣驾何如。<span class="科">旦</span>如此领命。<span class="科">行介丑净扮宫监上</span></p>
        
        <p class="曲"><span class="牌">前腔</span>九重殿阙五云飞。柳外春星逐箭移。为问禁莺啼。传报六宫来未。</p>
        
        <p class="白"><span class="科">开门介</span>呀。贵人来了。圣上有旨。令六宫参见的都入坤顺门伺候。<span class="科">旦贴</span>东君似惜花枝嫩。故意风藏别殿头。<span class="科">下丑净</span>我和你闲立在此。大家打毬如何。<span class="科">净</span>这个使得。<span class="科">打介</span></p>
        
        <p class="曲"><span class="牌">忆莺儿</span><span class="科">旦贴上</span>香染衣。露染裾。谒罢君王归院迟。宣政门前日乍移。春光正宜。春心颇娱。翠翘金凤新妆洗。恣游嬉。鸣鸠乳燕先在碧窗西。</p>
        
        <p class="白"><span class="科">丑净</span>贵人已出。我和你戏他一戏来。<span class="科">潜上介</span></p>
        
        <p class="曲"><span class="牌">前腔</span>花又飞。鸟又啼。花落鸟啼思欲迷。如鸟如花真可悲。香回翠车。风掀翠裾。春心欲禁凭谁主。<span class="科">扯旦贴介</span>惜芳菲。可容蝴蝶偷过画桥西。</p>
        
        <p class="白">贵人。贵人。你长颦知有恨。贪耍不成妆。心中无限事。试说与何妨。<span class="科">旦贴</span>啐。冰心本付梧桐月。肯与疎星点落晖。<span class="科">下丑净</span>啐。一场春兴无聊赖。打起鸳鸯不放眠。<span class="科">下旦贴上</span></p>
        
        <p class="曲"><span class="牌">前腔</span>草满蹊。水满陂。恼得杨花压路飞。无限伤春春自知。莺花满堤。烟霞满衣。春愁漫逐游丝去。画阑低。珠帘高挂惟有燕雏飞。</p>
        
        <p class="白">今日在宫无事。不免到第六院中。相寻五姨七姨同耍则个。五姨七姨有么。<span class="科">内应</span>来了。<span class="科">丑净扮姨上</span>嬾结芙蓉带。愁松翡翠裙。晓来香阁坐。常恐又斜曛。<span class="科">见介</span>贵人。当此春光。正欲相邀共叙。来得恰好了也。侍儿。快烹龙团来。<span class="科">旦</span>茶到不劳。我和你随喜耍将去。五姨。这朵花儿开得好也。<span class="科">丑</span>这是红踯躅。<span class="科">旦</span>是好牡丹花。敕赐一棵红踯躅。谢恩未了奏花开。<span class="科">贴</span>这个红耳霜毛的是甚么。<span class="科">净</span>这是玉兔。圣上前日打猎。取将回来的。<span class="科">贴</span>是好白兔。天子不教人射杀。玉鞭遮到马蹄前。<span class="科">丑</span>长宫贵人。你常立案傍。身近起居。一日用下许多纸。<span class="科">旦</span>只因圣上常在后宫。每日请来金凤纸。殿头无事不多书。<span class="科">净</span>二姨。这头门怎么常闭了。<span class="科">贴</span>这是鱼藻宫。<span class="科">净</span>是鱼藻宫。鱼藻宫中锁翠娥。君王近处不曾过。<span class="科">旦</span>今日大家行乐。不要负此佳景。就把汉宫春晓为题。联诗一首。不成者就罚金钗一股。<span class="科">众</span>如此。昭容请。<span class="科">旦</span>不虚逊了。日照仙人掌上霞。<span class="科">众</span>好好。正切今上故事。<span class="科">贴</span>朝回金屋驻香车。<span class="科">众</span>又切娘娘故事。如今是我们了。日暮汉宫传蜡烛。倒浇一朵合欢花。<span class="科">旦贴</span>不好。不好。意又粗俗。题又迂远。罚金钗二股。<span class="科">丑净</span>愿输二钗。求两位联成。<span class="科">旦贴</span>银瓶先汲甘泉水。欲喷宫前几树花。<span class="科">丑净</span>妙作妙作。再请游去。</p>
        
        <p class="曲"><span class="牌">石榴花</span><span class="科">旦</span>蓬莱深处。花底聚群妃。丛绿鬓。坐围棋。楸枰忽见花阴碎。过沉香亭外游嬉。爱娇莺乱啼。带春声飞入昭阳里。<span class="科">合</span>笑回身紫燕朱楼。漫凝眸粉蝶金堤。</p>
        
        <p class="曲"><span class="牌">前腔</span><span class="科">贴</span>香炉烟气。常绕绣屏飞。吹玉管。奏新词。金花笺上独题诗。刺桐边孰掩朱扉。怪美人睡时。抱琴来无兴调纤指。<span class="科">合</span>湘裙短伫立金阶。凤鞋小学步丹梯。</p>
        
        <p class="曲"><span class="牌">泣颜回</span><span class="科">丑</span>行转绿杨枝。欲攀处忽自踌蹰。君王昔日。曾于此玉辇经时。立琼轩自思。到如今春别千门里。<span class="科">合</span>且璚浆待月亭东。试金丸打鸭池西。</p>
        
        <p class="曲"><span class="牌">前腔</span><span class="科">净</span>何处凤笙吹。和鸾车隐隐声驰。胭脂满迳。等闲间又送春归。谩伤情片时。怪桃花欲谢偏无主。<span class="科">合</span>休恋著紫陌游深。只恐怕玉殿宣迟。</p>
        
        <p class="白"><span class="科">内云</span>娘娘有旨。圣上在太液池赐宴。著六宫美人同领君恩。</p>
        
        <p class="曲"><span class="牌">尾</span><span class="科">合</span>转向花阴行路迷。忙到瑶池日又西。定有承恩独赐衣。</p>
        
        <p class="落诗">人间天上得春风。<br />独有深宫春最浓。<br />十二时中花与月。<br />管弦催处不曾空。</p>
        
        <h2 id=ch14 class="chapter"><span class="出题">第十四出　家徒四壁</span></h2>
        
        <p class="曲"><span class="牌">贺圣朝</span><span class="科">贴上</span>愁看芳草迷魂。新妆一日何曾。能消几个闷黄昏。把离恨支撑。</p>
        
        <p class="白">愁重不禁秋色老。体轻空被主人怜。奴家记得圣人有云。三思而行。再斯可矣。当初随小姐与长卿同来。本图他有个荣华日子。谁想到不弥月。那穷酸鬼口食不周。把小姐的衣饰都费尽了。他兀居瓮牖。尚对残编。如何救得饥也。早遣青囊出村借米。至今未归。破甑生尘。空囊垂罄。我且乘小姐卧时。到门外拾些枯柴。挑些苦菜。煮碗汤与他充饥。天呵。这四壁凄凉。孤琴冷淡。好不羞死了文章魁首。仕女班头。<span class="科">拾柴介</span></p>
        
        <p class="曲"><span class="牌">花心动</span>落叶荒村。搅西风去来飘滚<span class="夹白">叶呵。</span>今日归根。何日逢春。相沾雨露深恩。<span class="夹白">只怕</span>花开铁树浑无准。空令我役损愁魂。做一场南柯虚梦。将心勾引。</p>
        
        <p class="白">不免将柴堆下去。挑菜儿。<span class="科">挑介</span></p>
        
        <p class="曲"><span class="牌">好姐姐</span>土泥轻沾指痕。伤心处盈盈娇嫩。<span class="夹白">菜呵。我就是你。</span>偏谙苦味。同生一处根。<span class="夹白">如今将伊吃呵。只为</span>饥难忍。无方设计堪输荩。借此聊生学献芹。</p>
        
        <p class="白">料得此时。小姐也应起身。我且进去煮汤则个。正是时挑野菜和根煮。旋斫生柴带叶烧。<span class="科">下</span></p>
        
        <p class="曲"><span class="牌">前腔</span><span class="科">旦上</span>黯然思量断魂。都忘了他时铅粉。虽遭苦运。甘为薄命人今何恨。岩岩瘦骨空担病。袅袅微肢漫损神。</p>
        
        <p class="白">景色萧萧道路难。佳人流泪上花班。愁来自拔金钗股。划出瞿塘十二滩。奴家一时背父。千里从夫。岂料居徒四壁。食减三餐。终日相挨。莫能存活。思量目悔。左右一身当灾。教孤红图甚。也受这股苦楚。也罢也罢。长卿虽则贫困。决不久居人下。我且隐忍过去。再作区处。幸得谙些女红。且去绣完一幅裙襕。将来易些柴米用度则个。<span class="科">绣介</span></p>
        
        <p class="曲"><span class="牌">前腔</span>可怜鸳鸯浪纹。愁绪乱暗萦方寸。<span class="夹白">花</span>空开连理。谁知没下根。魂难倩。才添彩线丝重乱。认得金针眼又昏。</p>
        
        <p class="白">呀。我好饥了。不免唤孤红讨早膳吃。<span class="科">唤介贴上</span>锦帐添香睡。银羹信手调。如今番寂寞。青菜污红绡。小姐唤我。必为早膳。待取汤去。聊与充饥。小姐。一碗清汤在此。请些则个。<span class="科">旦</span>呀好苦。如何早膳也无。这碗清汤。教我如何吃得下。<span class="科">贴</span>小姐。不瞒你说。青囊借米未回。故荐此汤充饥。虽不是烹龙宰凤。也强如啮雪吞毡。倘一日苦尽甘来。这个中滋味也该晓得些。就请略略沾唇。权当些些充腹。<span class="科">旦</span>便吃他也不能饱。恰才绣得裙襕在此。你去易些薪米来。<span class="科">贴</span>好苦也。当初刺凤描龙手。今做寻柴换米人。呀。你看那穷酸的又来要早膳吃了。</p>
        
        <p class="曲"><span class="牌">宝鼎儿</span><span class="科">生上</span>可怪进退双难。羝羊触藩偏困。</p>
        
        <p class="白">相如不自度德量力。私挟文君至此。可奈贫不自给。对面成羞。他虽无怨尤之心。以我大丈夫处此。宁不愧死无地。自昨至今。尚无粒食。早遣青囊借米。想是已回。闻小姐起身。不免唤他同吃早膳。小姐。<span class="科">旦</span>呀。来得恰好。就请用些。<span class="科">生吃介</span>呀。怎生是碗苦菜汤。小姐。相如罪当万死。<span class="科">哭介</span></p>
        
        <p class="曲"><span class="牌">雁来红</span><span class="夹白">你</span>齑汤可恼情。比糟糠更苦吞。<span class="夹白"><span class="科">旦</span>糟糠之妻。我也甘做。只是你读书呵。</span>太羹难把盐梅进。空受酸辛运。<span class="夹白"><span class="科">贴</span>先生。这滋味你道如何。小姐呵。</span>不是担饥忍饿人。<span class="夹白">你呵。</span>空悬甑。萧条起尘。<span class="夹白">苦</span>把分羹为合卺。</p>
        
        <p class="白"><span class="科">生</span>孤红。事已至此。不须嘲笑。呀。青囊回了。快取米来。<span class="科">丑上</span>上山擒虎易。开口告人难。泪眼抛来湿。喉咙叫得干。有皮刚剩骨。无胆只留肝。不说心中苦。先疼眼下酸。<span class="科">生</span>咄。我要米用。怎生在此胡说。<span class="科">丑</span>相公。一言难尽。小人到沈小二家借米。那妻子道我家自用也不勾。那里有得借人。小人苦苦求他。反被一场羞辱。因此含泪而归。胡诌几句。不意相公听见了。<span class="科">生</span>有这等事。教我有何面目。不如投井而死罢。<span class="科">投介丑叫介旦贴救介旦</span>长卿。你大丈夫一至此哉。当时第居临邛。或从昆弟假贷。犹足为生。何至自苦如此。<span class="科">生</span>相如虽则贫困。怎肯仰给于人。<span class="科">旦</span>可惜你读书的。不识古人遇难时。</p>
        
        <p class="曲"><span class="牌">前腔</span><span class="夹白">不记得</span>过昭关倦伍员。<span class="夹白">不记得</span>过函关苦晋文。<span class="夹白">不记得</span>霸王曾向吴门困。<span class="夹白">不记得</span>李广邮亭闷。<span class="夹白">不记得</span>尼父皇皇病在陈。<span class="夹白"><span class="科">贴</span>你还要顾名义。不肯去</span>空衔恨。将声谩吞。守寒枝栖不稳。</p>
        
        <p class="白"><span class="科">生</span>小姐。我就去呵。</p>
        
        <p class="曲"><span class="牌">园林好</span>不虑著他人见嗔。只怕你父亲厮近。<span class="夹白">倘伊知觉。中起风波。恰不是</span>蓦地里悲欢难论。须臾凤折鸾分。须臾凤折鸾分。</p>
        
        <p class="白"><span class="科">丑折生云</span>相公。这等凄凉四壁。又图甚合宅团圆。你看这</p>
        
        <p class="曲"><span class="牌">沉醉东风</span>搅人魂风酸雨昏。断人肠病容愁鬓。偏苦著冷秋天雁迷孤阵。怎能勾笑口相亲。<span class="夹白">教他两人。实住不得。</span>愁松布裙。闷压破茵。怎奈得<span class="夹白">此际</span>凄凉时运。</p>
        
        <p class="白"><span class="科">旦</span>你虑我父亲呵。若去而免祸。正是死中求活。</p>
        
        <p class="曲"><span class="牌">川拨棹</span>他若念天亲。有些意分。管和你夫妻原厮近。<span class="夹白">他若宿忿未消。</span>有傍人和劝解纷。<span class="夹白">长卿。</span>我真心将来劝君。非是大限来时各自分。</p>
        
        <p class="白">青囊。你明日就去买船。到临邛再作区处。</p>
        
        <p class="曲"><span class="牌">红绣鞋</span><span class="科">合</span>须道骨肉私恩。情亲。看来不是外人。须信。明朝早泛蜀江云。投他郡。背孤村。将来事。且休论。</p>
        
        <p class="白"><span class="科">生</span>青囊。米又借不回家。好生饥饿。我还有鹔鹴裘一领。你去阳昌家典下一壶酒来。我与小姐解闷。<span class="科">脱介</span></p>
        
        <p class="曲"><span class="牌">尾</span>重裘脱却身无分。追欢且解今宵闷。<span class="科">贴丑</span>只恐醒来背不温。</p>
        
        <h2 id=ch15 class="chapter"><span class="出题">第十五出　杜门谢客</span></h2>
        
        <p class="曲"><span class="牌">卜算子</span><span class="科">外上</span>丑事莫轻题。贱女淫奔去。骨肉总分离。生死休完聚。</p>
        
        <p class="白">冷面皮博得忧烦少。热心肠招搅是非多。自家卓王孙。一时错见。误召相如。私挑贱女夜奔。呕气追寻成病。自不肖去后。不曾计较侍女。不免唤这些丫头出来。问一端的。娇羞寻芳那里。<span class="科">丑净上</span>娇羞羞杀人。寻芳寻出事。试听相公声。决无好意思。告相公。有何钧旨。<span class="科">外</span>咄。小贱人。你且跪著。一一招那不肖去的根由。何人哄诱。若说不明。定用重责。<span class="科">丑</span>小姐在时。轮班伏侍。那日起事之时。不在娇羞番上。<span class="科">外</span>寻芳怎么说。<span class="科">净</span>虽则丫鬟直日。委未知情。<span class="科">外</span>还要遮掩。<span class="科">打介净</span>容寻芳细禀。<span class="科">外</span>你从实说来。</p>
        
        <p class="曲"><span class="牌">解三酲</span><span class="科">净</span>记当时堂中设席。是孤红报与他知。<span class="夹白"><span class="科">外</span>报甚。<span class="科">净</span>他说道</span>都亭贵客将至矣。<span class="夹白">那时小姐就心动了。</span>托言鬭草出香扉。<span class="夹白"><span class="科">外</span>你怎不随他去。<span class="科">净</span></span>教奴细调鹦鹉语。<span class="夹白">他到进房时。</span>月上花梢影已西。<span class="夹白">只听得进门来。哑哑咿咿</span>如觅侣。相偷话锦香丛来。不许人知。</p>
        
        <p class="白"><span class="科">外</span>后来怎么。<span class="科">净</span>那日去时。娇羞直日了。<span class="科">丑</span>老相公息怒。容娇羞告禀。</p>
        
        <p class="曲"><span class="牌">前腔</span><span class="夹白">他那日呵。</span>照遍菱花梳掠懒。半揭珠帘挑绣迟。向苍苔屡试弓鞋底。<span class="夹白">老相公。不好说得。分明是</span>燕衔春去欲潜飞。<span class="夹白">临到月上些儿。</span>偷香低拜姮娥语。<span class="夹白">祷告之后。</span>两下偎肩相去时。<span class="夹白">娇羞也不知道。只见夜分之际。倒换熏笼。忽怪银床冷落。锦被虚铺。才晓得</span>重门启。惊忙叫孤红不见。自此方知。</p>
        
        <p class="白"><span class="科">外</span>这事不消说。是孤红了。你们也不得无罪。且去整他衣饰过来。到堂前听候。不许羁迟。<span class="科">丑净应介外</span>叫左右。由他亲贵人来。只说相公有疾。不劳进见。<span class="科">众应介外</span>不是志同泄柳避。敢言疾为孺悲辞。<span class="科">下</span></p>
        
        <p class="曲"><span class="牌">卜算子</span><span class="科">末上</span>闲事莫相关。祇为招闲气。事若到头来。抵死难推去。</p>
        
        <p class="白">自家程郑。当初好意。偕卓老治酒。往招相如。谓此人天马在廐。所以香秣聊陈。那知他社燕寻巢。番惹得落花成片。久不往晤。深怀愧赧。早承王父母相期。不免同拜。以赎罪愆。道尤未了。王父母已至。</p>
        
        <p class="曲"><span class="牌">金鸡叫</span><span class="科">小生众上</span>可怪狂鲰事。相累惭颜无地。</p>
        
        <p class="白">下官王吉。曩念相如。作书图聚。讵谓风情既畅。硕德遂凉。文君之行。千载一笑。向来政事羁身。未及卓家请罪。早约程君同往。不免造门一见。呀。程君来了。相见则个。<span class="科">见介小生</span>早间相约。望即偕行。<span class="科">末</span>领命。请大人同行。满床锦绣留冤帐。一树铅华生祸苗。<span class="科">下副净上</span>管门惟白鹤。封锁只青苔。自家卓府院子。因相公杜门不接宾客。只得守候在此。相公。你好痴。贼出关门。屁出掩臀。当防不防。痴老猢狲。<span class="科">下</span></p>
        
        <p class="曲"><span class="牌">前腔</span><span class="科">小生末众上</span>带笑推朱户。来劝主人休怒。</p>
        
        <p class="白"><span class="科">众</span>告老爷。卓府已到了。<span class="科">小生</span>通报。<span class="科">众敲门介内云</span>敲门是谁。<span class="科">众</span>大老爷。同程相公来拜。<span class="科">内</span>老相公有疾。见客不便。著小人候谢。<span class="科">小生</span>程先生。想是卓老见罪。托此为辞。学生先返。望公曲求一见。尚容异日同荆请。<span class="科">末</span>领命。<span class="科">小生别介</span>明知鼓琴者。故作采薪忧。<span class="科">下末</span>掌门的一定与我通报。只说故人求见。强起何妨。<span class="科">内应介外上</span>惭迎惊寝客。先得叩门心。恰才小厮进报。程君苦欲相见。必为不肖的事。拒他也罢。又没处告此宿忿。只得相见。诉此心曲。左右开门。请程相公相见。<span class="科">众应介末外见介末</span>老先生。一向违教。有何尊恙。<span class="科">外</span>请坐请坐。不须提起。</p>
        
        <p class="曲"><span class="牌">一封书</span>言之怒越随。这场羞不可追。<span class="夹白"><span class="科">末</span>老先生息怒。<span class="科">外</span></span>当日事怎知。<span class="夹白">他把</span>洗尘樽<span class="夹白">做了</span>合卺杯。<span class="夹白">我只道借书斋呵。</span>染得文章新翰墨。<span class="夹白">那知他</span>错赋风流旧楚词。<span class="夹白">这</span>七弦丝。身自随。到是鸾胶暗续时。</p>
        
        <p class="白"><span class="科">末</span>还是学生之罪。因此踵门。我则道</p>
        
        <p class="曲"><span class="牌">前腔</span>蛟龙有困时。向盐池怜视之。<span class="夹白">那知他</span>岐山凤引雌。向丹丘挟翅飞。<span class="夹白">当初若学生治具。也有弱息在家。只恐怕</span>眼底蓝桥他意远。屏上巫山错梦驰。<span class="夹白">这畜生委实无理。也罢。老先生。他有显贵之时。或者</span>驾龙车。掣凤旗。可道风流女婿归。</p>
        
        <p class="白"><span class="科">外</span>休得嘲笑。还恨自家淫贱丫头。</p>
        
        <p class="曲"><span class="牌">前腔</span>吾生值命奇。再羞言掌上珠。<span class="夹白">当初教他嫁人不肯从。</span>心奸貌似痴。<span class="夹白">由你豪门贵戚。只说</span>守冰霜莫浪题。<span class="夹白">到如今呵。</span>倾倒传家三世业。违弃过庭廿载规。<span class="夹白">我只是弃绝了他。</span>任奔驰。远羁栖。花落花开总不知。</p>
        
        <p class="白"><span class="科">末</span>适间王父母也来请罪。因使者见拒。只得去了。他也多拜上。</p>
        
        <p class="曲"><span class="牌">前腔</span>狂生事已非。望仁人念少垂。<span class="夹白">也看令爱分上。</span>亲生骨肉儿。到头来莫苦追。<span class="夹白">相如呵。虽则是</span>强把他根求并蔕。<span class="夹白">老先生。你不可把令爱</span>轻忍奇葩当别枝。<span class="夹白">倘有还乡之日。</span>恕儿愚。望亲慈。转把幽盟作好期。</p>
        
        <p class="白">坐久劳神。就此告别。<span class="科">外</span>深承宽慰。足纫雅情。相见王公。为生致谢。<span class="科">末</span>无端半日烹茶话。都为三杯怨酒来。<span class="科">下外</span>娇羞寻芳那里。<span class="科">丑净上</span>物在人何在。春归燕未归。可怜明镜黑。花片积罗衣。告相公。衣饰在此。<span class="科">外</span>娇羞点首饰。寻芳点衣服。不许乱了。仔细点来。<span class="科">净</span>待我先点首饰。</p>
        
        <p class="曲"><span class="牌">十五郎</span><span class="夹白">这是</span>鹊金钗相配俱齐。<span class="夹白">这是</span>稳犀簪雕凤螭。<span class="夹白">这是</span>碧琳冠子回风髻。<span class="夹白">这是</span>青玉珮。赤玟篦。<span class="夹白">这是</span>镂珊瑚宝钏双龙制。<span class="夹白">这是</span>㔩叶玲珑翠靥儿。<span class="夹白">这是</span>昆明珠。夜光珥。</p>
        
        <p class="白">首饰点完了。<span class="科">丑</span>如今衣服是我点。</p>
        
        <p class="曲"><span class="牌">前腔</span><span class="夹白">这是</span>杂纤罗雾縠垂霓。<span class="夹白">这是</span>织芙蓉彩色衣。<span class="夹白">这是</span>新裁齐纨蜀锦青霞缕。<span class="夹白">这是</span>金错袿。绣成襦。<span class="夹白">这是</span>帖画鸳鸯一幅鲛。绡袂。<span class="夹白">这是</span>鸡舌香熏百和裾。<span class="夹白">这是</span>金华缡。紫轮被</p>
        
        <p class="白">衣服点完了。<span class="科">外</span>你们且去看守。待二小姐适人。并此赠嫁。<span class="科">丑净</span>小姐回来。怎生是好。<span class="科">外</span>咄。他是薄福的人。我已杜绝了他。谁要你说。快去跟随二小姐。不要做莺雏双出。廐马一空。那时一发闷死我也。天呵。年老身闲无外事。谁腔此恨上心头。<span class="科">下丑净</span>老相公。老相公。再莫去请人罢。</p>
        
        <p class="落诗">终朝宰凤烹龙。<br />到去遗珠泣玉。<br />不若悭吝之徒。<br />自家吃些酒肉。</p>
        
        <h2 id=ch16 class="chapter"><span class="出题">第十六出　当垆市中</span></h2>
        
        <p class="曲"><span class="牌">三台令</span><span class="科">旦上</span>酿成三月春浓。人倚临邛肆中。<span class="科">贴</span>不语怨东风。怎憔悴一朵芳丛。</p>
        
        <p class="诵"><span class="牌">醉太平</span><span class="科">旦</span>恩深怨深。愁临病临。向来萧索难禁。<span class="科">贴</span>悔听墙外琴。　　<span class="科">旦</span>芳菲懒寻。年华易侵。到今休说知音。<span class="科">贴</span>空孤随凤心。</p>
        
        <p class="白"><span class="科">旦</span>孤红。我你因见长卿贫困。劝归临邛。本意与昆弟假贷。犹足为生。岂意人情恶薄。竟孤所望。幸赖奴家乳母张老媪见怜。将些家财助我僦舍。奴家只得自身当垆。丧名亏耻。也不论了。只是相如自著犊皮裈。涤器于市。类保庸杂作。何羞如之。且喜今日晴和。当有市饮者过此。他与青囊负薪未归。你何不去唤一声。<span class="科">贴</span>待我去。待我去。妇道顺夫子。缝衣幕酒浆。如何今日里。陪笑倩人尝。好不羞杀了酒坊神也。<span class="科">下</span></p>
        
        <p class="曲"><span class="牌">水红花</span><span class="科">净副净上</span>晓来齐跨五花骢。控雕弓芳堤打哄。珊瑚鞭子袖微笼。过新丰妖姬目送。笑指银瓶兰瓮。共取醉春风。满𢬵<a epub:type="noteref" href="#char03"><spu>注</spu></a>取沈湎曲波中也啰</p>
        
        <p class="白"><span class="科">净</span>黄莺飞上绿杨枝。正是间关春昼时。<span class="科">副净</span>满地榆钱收不尽。大家留取醉金卮。<span class="科">净</span>老兄。你好撒漫也。榆叶都当了钱使。<span class="科">副净</span>榆叶当不得钱使。那滚地杨花怎吃我当了锦褥眠。<span class="科">净</span>虽则杨花心性。你也睡不稳些。<span class="科">副净</span>不打紧。会使口穿钱。那怕拦街睡。<span class="科">净</span>休取笑。前面有美姬当垆。同去沽饮一壶何如。<span class="科">副净</span>使得使得。就请就请。<span class="科">做撞见旦介副净</span>老哥。你看他家酒淡。那妇人眼里都是水。<span class="科">净</span>啐。你不晓得。这是绝妙的妇人。岂不闻眉偃春山。眼横秋水。<span class="科">副净</span>却元来店眼若好。吃水也甜。<span class="科">进诨介旦怒叫贴介生上</span>丈夫沦落竟何言。犊鼻含羞只自冤。<span class="科">贴丑上</span>他日乘鸾归去后。空余酒肆在人间。<span class="科">生</span>呀。已有酒客在此。孤红青囊。你去整点与他吃。<span class="科">贴丑</span>好羞好羞。<span class="科">各做介旦当垆生杂作介净</span>今日之乐。花酒兼全。满拚沉醉。尽兴而归。<span class="科">副净</span>不惟腰下金龟可换。还有店中红粉堪怜。人生那里不使钱。赚钱折本。也俱不论。<span class="科">净</span>待我先唱只曲儿打动他。</p>
        
        <p class="曲"><span class="牌">排歌</span>柳叶初浓。桃花正红。画桥流水村东。如花人面乍相逢。春色迷魂暗里通。<span class="科">合</span>风光艳。天气融。戏看飞燕掠芳丛。歌三叠。酒数钟。顿教余量十分充。</p>
        
        <p class="白"><span class="科">副净</span>如今是我唱。店娘子。将酒来。<span class="科">贴递介浑介贴</span>啐。<span class="科">下</span></p>
        
        <p class="曲"><span class="牌">前腔</span><span class="科">副净</span>十二秦楼。三千汉宫。何如野店娇红。当杯人手莫匆匆。仔细看花花万重。<span class="科">合</span>眉间俏。眼里红。涉江何用采芙蓉。春情荡。耍兴浓。不妨潦倒杏花中。</p>
        
        <p class="白"><span class="科">净</span>我和你把小梅香为题。联诗一首。可怪他家小老婆。摇摇摆摆脚来那。<span class="科">副净走下浑贴介</span>梅香姐。不知你洞口萋萋草。可似区区嘴上多。<span class="科">丑怒打介又浑旦介生怒打介末上</span>才出青山外。重过金市东。自家程郑。踏春过此。如何前面酒徒喧嚷。叫左右打他过去。<span class="科">众应问介</span>呀。到是卓家小姐开店在此。待我报与相公知道。<span class="科">丑</span>且不要。<span class="科">净副净惊介</span>呀。不好了。去了罢。谁知窠子人家。现出拿魂太岁。<span class="科">下生旦惊介</span>不好了。事败矣。<span class="科">下众报末介末惊介</span>有这等事。快请司马相公出来。<span class="科">众请介内云</span>青囊。你去多拜上相公。事出无奈。没颜相见。改日面叩。千万勿与卓家知道。<span class="科">丑应答末介末</span>既如此。我去罢。教相公宽心。大丈夫不可如此。天呵。谁想英雄汉及此地位。不得不去再劝卓老速来看觑。正是区区陌路犹心痛。何况他家骨肉为。<span class="科">下生旦贴上旦</span>长卿。长卿。你好羞死人也。今日出乖露丑。遗笑程君。奈何。<span class="科">生</span>小姐。且不要埋怨了。</p>
        
        <p class="曲"><span class="牌">北醋葫芦</span>随你有调羹手功也必图那盐梅足。休道是啖黄齑便羞比天厨禄。须知他丈夫得意居金屋。也出自商岩版筑。不见那汉齐王乞食淮阴曲。</p>
        
        <p class="白"><span class="科">旦</span>他日固有亨泰之时。但今朝污辱如此。怎生忍耐得过。</p>
        
        <p class="曲"><span class="牌">么</span><span class="夹白">我</span>只道是金鼎银炉锦绣铛受用尽千钟美粟。谁承望杏花村却把那青旗矗。枉恨杀倚市人儿红粉辱。<span class="夹白">这些酒徒无赖。欲待骂绝了他。</span>又恐怕生涯断续。只索向瓮头春底埋头哭。</p>
        
        <p class="白"><span class="科">贴</span>小姐。一日辛苦多了。请去安歇罢。<span class="科">旦</span>垆边人似月圆时。皓腕空凝双雪姿。<span class="科">贴</span>落得人间千载后。身名俱污说雄雌。<span class="科">下生</span>青囊。今日之事。实我不才。你好生收拾进去。明日早些张肆。<span class="科">丑</span>怕有卓家人来。如何是好。<span class="科">生</span>这也说不得了。</p>
        
        <p class="落诗">退难缩后进难前。<br />俯则羞人仰愧天。<br />若怕主娘埋怨你。<br />便须佯醉脚根眠。</p>
        
        <h2 id=ch17 class="chapter"><span class="出题">第十七出　勉拨房赀</span></h2>
        
        <p class="曲"><span class="牌">普贤歌</span><span class="科">外上</span>平生不作皱眉人。懊恨冤家累老亲。今日声自吞。今日羞自忍。只为骨肉之情忘气分</p>
        
        <p class="白">自家因不肖之女。愤愤成疾。奈何又归临邛当垆卖酒。辱及万千。本意杜门不纳。又被亲朋苦劝。只得拨还他往昔备嫁之物。并钱百万。家童百人。使之善归成都。不致目前遗笑。早间分付掌家的。如何不来回复。<span class="科">小外上</span>人似西门豹。身管北门钥。可为赵孟老。我是孟公绰。启告相公。拨与小姐的衣饰人财。俱已完备。<span class="科">外</span>唤那领头的过来。<span class="科">小外应介丑净上</span></p>
        
        <p class="曲"><span class="牌">梨花儿</span>我在家中吃饭吃方稳。如何又要出家门。你看我男子烧汤女傅粉。<span class="夹白">嗏。</span>临邛市上不折本。</p>
        
        <p class="白">老相公。有何钧旨。<span class="科">外</span>你去对那不肖的说。当初背父淫奔。图受千般富贵。如今随夫出丑。空怜四壁萧条。小肆当垆。穷坊涤器。岂大人家女子所为。我本意不分一钱。又为骨肉两字。勉依亲友。强给人财。自今归去。早图生理。不许再无廉耻。灭绝家风。若要重见父亲。除带了凤冠霞帔。白日回来。才许进门。<span class="科">下丑净</span>官差不自由。只得去。只得去。</p>
        
        <p class="曲"><span class="牌">前腔</span>他们坐得好安稳。我们行得好酸辛。<span class="夹白">趁早去。趁早去。</span>把他那店上东西吃一顿。<span class="夹白">嗏。</span>茅厮里面窠出快活粪。</p>
        
        <p class="白">天有不测风云。人有旦夕祸福。小姐昨日眼泪汪汪。今朝手头碌碌。<span class="科">下</span></p>
        
        <p class="曲"><span class="牌">剔银灯</span><span class="科">贴上</span>春来苦愁容瘦损。与小姐一味氲成闷。<span class="夹白">只为卖些酒呵。</span>惹他浪蝶纷成阵。<span class="夹白">博不得许多钱呵。</span>被他们羞得倒褪。又难去赤脸认真。只得把余恨自吞。</p>
        
        <p class="白">相如穷酸的。你当初著青囊牵诱之时。只说许多受用。如今教我呵。</p>
        
        <p class="曲"><span class="牌">前腔</span>旧时事重还唤醒。骂冤家几遍愁难尽。<span class="夹白">你</span>风流惹下凄凉运。<span class="夹白">把那甜语花言。</span>心口全然不应。<span class="夹白">今日到此清溪之下。采芹为羹。教我不胜回首。</span>只见嫩芹芽波上滚。和一片沉沉水云。</p>
        
        <p class="白">呀。不好了。你看远远来的。好似府内院子。和小姐手下梅香。抬著甚么东西来也。我且藏在绿杨树下。假以采芹为由。觑他过去。<span class="科">小外末丑净上</span>溪边说有胡麻饭。行尽桃源不见人。我每走遍市中。再寻小姐不见。你看水边一个妮子。不免问他一声。小娘子。你晓得卓小姐酒垆何在。<span class="科">贴</span>不晓得。<span class="科">丑</span>且住。恰像孤红嘴脸。待我去唤他。孤红。<span class="科">贴</span>我是八黑。不是孤红。<span class="科">众</span>你若不认呵。莫怪我每说来。</p>
        
        <p class="曲"><span class="牌">前腔</span>你本是伶俐闺房老倩。<span class="夹白">如何哄小姐呵。</span>蓦地里阴谐秦晋。<span class="夹白">牵合以来。</span>到今又与秋相近。<span class="夹白">你呵</span>镇日间醉乡劳顿。<span class="夹白">快起来罢。</span>你引咱相见一人。我报你春来万分。</p>
        
        <p class="白"><span class="科">贴</span>事已至此。走不脱了。只索见罢。呀。到是列位哥哥姐姐。<span class="科">众</span>孤红。你不要惊惶。这些东西。都是老相公付与小姐的。只是你一向随他。有何受用。<span class="科">贴</span>消受不起。你听我说。</p>
        
        <p class="曲"><span class="牌">前腔</span>尽图他花柳丛中解闷。不吃饭清泉消困<span class="夹白">我与小姐呵。</span>浓妆日日增金粉。<span class="夹白"><span class="科">低云</span>羞只见宾客填门。相公亲为荐鼎。</span>倒不尽瓮头佳酝。<span class="夹白"><span class="科">众</span>这等事忙。你何暇至此。<span class="科">贴</span></span>为小姐咬得菜根。因此上自来采芹。</p>
        
        <p class="白"><span class="科">众</span>休得夸称肆中乐事。快率我们去见小姐。还有一件。老相公只要你回来。伏侍二小姐。重牵一个好姐夫。<span class="科">贴</span>啐。又来了。又来了。</p>
        
        <p class="落诗">莫道当垆不妙。<br />今日送来钱钞。<br />人人学得文君。<br />个个倚门卖俏。</p>
        
        <h2 id=ch18 class="chapter"><span class="出题">第十八出　归途遇寇</span></h2>
        
        <p class="曲"><span class="牌">缕缕金</span><span class="科">末上</span>人似虎。马如龙。驰驱山阪下疾如风。膂力真骁勇。天生奇种。来的莫问好英雄。金银且留用。</p>
        
        <p class="白">自家临邛道中有名响马是也。惯一啸聚山谷。出没溪洞。的派祖是九江王布。从堂叔是五斗贼鲁。喝下马的话儿是传家之美训。夺将去的勾当乃教子之良谋。三枝飞箭。忽剌剌去鸟惊开。一道烟尘。黑湫湫寒云闪过。芒砀山好风水。俺要住他一个月。乌江路没尽头。至今不学八千人。正是吞舟之鱼跳梁。不若毒蛇当道。蔽海之虾跋扈。争如白虎临头。天生一个好资质。岂可今生不做贼。闲话休题。那远来的想有金银在车。不免隐在鹿园中。待他过来。即便断路。在咱山下过。怎敢不低头。<span class="科">下</span></p>
        
        <p class="曲"><span class="牌">前腔</span><span class="科">生旦丑贴众上</span>筋力倦。路途穷。相驰千里外叹离踪。流水潺潺送。半经云陇。<span class="科">末上</span>来的莫问好英雄。金银且留用。</p>
        
        <p class="白">咄。下车来。<span class="科">生</span>可怜贫儒行路。绝无东西。<span class="科">末</span>胡说。先杀那妇人。怕你不将与我。<span class="科">生</span>大王息怒。但饶性命。听取财物。<span class="科">末</span>将过来。<span class="科">生递哭介末</span>谁知无本生涯。做出有钱勾当。<span class="科">下众哭介丑</span>相公。且喜山童等一车未至。请略宽心。<span class="科">旦</span>内中柔软的都去了。纵使后车无恙。也济得许多事。<span class="科">丑</span>小姐。前路昏黑。恐怕又有强梁。不如进觅人家。暂住一宵。明日行罢。<span class="科">生旦</span>言之有理。<span class="科">行介</span></p>
        
        <p class="曲"><span class="牌">前腔</span>嗟命薄。叹时穷。谁知中路里遇奸凶。猛把刀锋动。几成长痛。吁吁两气恨无从顿觉余愁重。<span class="科">下</span></p>
        
        <h2 id=ch19 class="chapter"><span class="出题">第十九出　得意荐扬</span></h2>
        
        <p class="曲"><span class="牌">菊花新</span><span class="科">小外上</span>汉家天子重英豪。惊见文章思俊髦。始信读书高。万里帝星偏照。</p>
        
        <p class="白">江山千里头俱白。骨肉十年眼尚青。追念旧人浑不见。故园回首最关情。自家杨得意。蜀人也。见为狗监事上。只因圣躬好猎。常得侍奉天颜。早间从过长杨。因检阅梁王书籍。得子虚赋。深加激赏。自以不得与此人同时为恨。得意因言。故人司马相如所献。上为惊起。即诏遣成都召之。此来必有好处。未免唤家僮杨名。随往一遭。杨名那里。<span class="科">末应上</span>欲觅鳞鸿路。先辞虎豹圈。告公公。杨名见。<span class="科">小外</span>急趱人夫到成都去。<span class="科">末</span>不知有何事情。<span class="科">小外</span>我儿。正要问你。可晓得司马相公向来消息如何。<span class="科">末</span>公公。他自往年回家。幸遇王吉相公临邛作令。闻其颠沛。作书邀之。那时有富人卓王孙者。闻其才名。治酒相召。不意有女好音。相如故以琴心挑动。遂至一宵欢庆。四壁潜依。夫妇穷坊出丑。王孙掩户遮羞。后来虽蒙救济。近复被寇萧条。看他踪迹如此。只怕忧愁日积。生死难凭。<span class="科">小外惊介</span>有这等事。倘若不幸呵。一负朝廷重望。二负故人相荐。三负生平志气。也罢。且到成都。再作区处。</p>
        
        <p class="曲"><span class="牌">赏宫花</span>云深去轺。故乡千里遥。黄叶迷征路。寒雁下空濠。<span class="夹白"><span class="科">合</span>长卿。你苦得过呵。</span>受尽山林泉石趣。重登廊庙赋词高。</p>
        
        <p class="白"><span class="科">末</span>告老公公。落霞残照。程途易晚。请趱行罢。</p>
        
        <p class="曲"><span class="牌">前腔</span>星随使轺。皇都回首遥。苜蓿回关路。荒藓遍城濠。<span class="夹白">长卿。只怕你预填沟壑呵。<span class="科">合</span></span>泪向山阳笛里尽。魂从宿草露中招。</p>
        
        <p class="白"><span class="科">众</span>告公公。前面是皇华驿了。<span class="科">小外</span>进去安歇。</p>
        
        <p class="落诗">天子虚前席。<br />亲臣下九重。<br />试听雷雨动。<br />草莽蛰潜龙。</p>
        
        <h2 id=ch20 class="chapter"><span class="出题">第二十出　誓志题桥</span></h2>
        
        <p class="曲"><span class="牌">虞美人</span><span class="科">生上</span>秋来底怪添僝僽。病压清霜候。寒螀唧唧树飕飕。愁听梦中哀雁度南楼。</p>
        
        <p class="白">相如自与文君当垆。幸遇王孙悔悟。不料中途狼狈。至今搤𦙜<a epub:type="noteref" href="#char04"><spu>注</spu></a>生愁。文君抱病。积日多矣。奈何越加沉重。闻有严君平卖卜。卦兆通神。不免到升仙桥一问。以决狐疑。再过医士王草头家。求些妙药。得文君早早身痊。不免叫青囊随去。青囊那里。<span class="科">丑应上介生</span>随我去问卜讨药。教孤红在小姐跟前用心伏侍。<span class="科">丑应内应介生</span>明医兼暗卜。生死就分明。<span class="科">下外扮卖卜人上</span></p><aside epub:type="footnote" id="char04"><p>「⿰月厄」</p></aside>
        
        <p class="曲"><span class="牌">上春花</span>天人术业仙人口。问穷通暂将机剖。<span class="科">笑介</span>人间空指泛灵槎。道我卜穷星斗。</p>
        
        <p class="白">休问成都卖卜人。隐居不仕是严遵。杨雄昔亦来从学。却怪违时后事新。自家严君平。乃上罗天真降世。因痛下民兹蠢。仗卜以示玄机。你看文昌星司马相如远临。多为其妻卓氏之故。且待到来。当以定数示之。<span class="科">生丑上</span>路遥行处急。天远问时迟。青囊。前面是君平肆了。进见则个。<span class="科">见介生</span>严先生。草率进拜。实有所求。<span class="科">外</span>有何见谕。<span class="科">生</span>贱内有恙。敢烦一卜。以示吉凶。<span class="科">外</span>领命。<span class="科">卜介</span>司马先生。数起于一。厄于三。通于五。三五会于八。阳外而阴中。刚强而柔弱。自君卜之。深合贞悔之理。不惟夫人病妥。先生之运亦亨矣。可庆可庆。<span class="科">生</span>倘有此日。报贶非轻。小小谢仪。幸先挥顿。<span class="科">外</span>不消了。不消了。<span class="科">辞介生强介净扮王草头挑船上</span></p>
        
        <p class="曲"><span class="牌">前腔</span>庸人度量庸医手。问灵丹全然不究。<span class="科">笑介</span>父亲传下草头方。学得杀人如溜。</p>
        
        <p class="白"><span class="科">生外做见介</span>王先生。父亲心法。怎么相传。<span class="科">净</span>他道胡乱人家病发。一味用些刻罚。外感认做内伤。虚损谓之劳发。不问神圣工巧。莫辨望闻问切。作些聪明哄他。撞得着时便活。只怕一帖跷蹊。背了药箱便豁。所以小子急时。常叫药师菩萨。<span class="科">生</span>休取笑。学生房下有疾。要求几服药。<span class="科">净</span>说病源来。<span class="科">生</span>胸膈饱满。心腹疼痛。饮食不进。咳嗽身热。<span class="科">净</span>这个不打紧。待我簇这几帖药去。一吃就好。<span class="科">簇介</span></p>
        
        <p class="曲"><span class="牌">琐窗郎</span>看将来病起忧愁。这般症非一头。<span class="夹白">胸膈饱满。是郁结所致。当用</span>陈皮枳实。<span class="夹白">心腹疼痛。是有积血。当吃</span>糖酒三瓯。<span class="夹白">咳嗽身热。饮食少进。该用</span>麦冬钱半。五分杞枸。<span class="夹白">若到煎时。切记</span>三片生姜。二碗水煎久。<span class="夹白">先生。若吃好之时。你呵</span>须重谢大开手。</p>
        
        <p class="白"><span class="科">生</span>只怕你是个劫药。<span class="科">净怒介</span>若是劫掠。我是贼郎中了。不做这等事。不做这等事。<span class="科">生</span>休取笑。休取笑。这药金请收下。<span class="科">净推介外劝受介生别介</span>问医图勿药。求卜愿通神。<span class="科">外净</span>药医不死病。卜度有缘人。<span class="科">下生</span>青囊。我行得劳顿了。且在升仙桥坐一坐去。<span class="科">坐介丑</span>相公。无人在此。有一言奉禀。<span class="科">生</span>有话便说。<span class="科">丑</span>小人闻知。幽鸟不飞。难迁乔木。潜龙久蛰。终困盐池。鸳俦翠馆。何如鹭序朱门。宝凤青楼。不若玉堂金马。如今小姐厥疾不瘳。尚尔赖扶药石。可奈相公跣足视地。安图稳步云霄。自谓美玉待沽。还有连城日也。岂念遗珠自泣。终无合浦时乎。倘幸妆台病起。急须鞍马登程。欲图偕老西施。早决兴吴之计。保护虞姬。重盟霸楚之谋。休得恹恹风月。担误一天雷雨。凄凄花草。胡遮万里春光。失此不为之所。他年悔亦晚矣。不识相公之志。寒灰可复燃耶。<span class="科">生惊起揖丑介</span>青囊。你忠言相劝。我怎不从。一待小姐病痊。决向前程进取。若今生不乘驷马高车。誓不过此桥。我且题柱为盟。借取笔砚来。<span class="科">丑借介生题介</span></p>
        
        <p class="曲"><span class="牌">奈子花</span>天应念沦落狂鲰。奋青云稳取封侯。河桥望里锦袍归昼驾仙驺山川增秀。<span class="科">合</span>辐辏。愿英声一时腾茂。</p>
        
        <p class="曲"><span class="牌">前腔</span><span class="科">丑</span>喜题柱刻画银钩。愿东人早占鳌头。<span class="夹白">相公。你对此桥呵。</span>秦王鞭石奇功立就。勿淹留鹊河填守。<span class="科">合前</span></p>
        
        <p class="曲"><span class="牌">前腔</span><span class="夹白"><span class="科">生</span>青囊。</span>男儿汉壮气吞牛。丈夫志岂困荒丘。<span class="夹白">我此去呵。</span>定逢黄石圮桥功　　就。恁惊看拿云双手。<span class="科">合前丑</span></p>
        
        <p class="白">相公。虽则这等说。还怕你放小姐不下。</p>
        
        <p class="曲"><span class="牌">前腔</span>尾生志终溺狂流。向蓝桥只恋鸾俦。<span class="夹白">好不误了生平志气。待小人也拜这桥几拜。只愿我相公呵。</span>从桥誓毕有如此口。<span class="夹白">果若得意回来。</span>看苍头马前欢走。<span class="科">合前丑</span></p>
        
        <p class="白">相公。或者小姐病中烦躁。就请回罢。<span class="科">生</span>青囊。小姐一好。我就到京去了。<span class="科">丑</span>只怕枕头上恩情重大。明日又忘了。</p>
        
        <p class="落诗">不为妻友激。<br />多被仆夫言。<br />他日风云会。<br />看过驷马轩。</p>
        
        <h2 id=ch21 class="chapter"><span class="出题">第二十一出　阳关送别</span></h2>
        
        <p class="曲"><span class="牌">卜算子</span><span class="科">旦上</span>怕卷绣罗帏。转展长吁气。<span class="科">生上</span>莫把新愁怨落晖。镜里人憔悴。</p>
        
        <p class="白"><span class="科">旦</span>池塘浅蘸烟芜。帘幕门垂风絮。<span class="科">生</span>抛却鬭草工夫。冷落踏青心绪。<span class="科">旦</span>只因病损愁多。落得花飞春去。<span class="科">生</span>可怜绣阁生苔。常对月华笼砌。<span class="科">旦</span>长卿。奴家卧病日久。医药难痊。不识何方可堪调治。闻你昨日问卜。未审吉凶何似。乞从实道来。<span class="科">生</span>我去问卜。乃是严君平先生。一占就得美数。不惟卿卿病可。抑带区区福至。前程万里。指日腾骞。若此数获符。才报你的恩义。只怕好事难凭。徒生妄想。<span class="科">旦</span>只愿有此一日。不负患难相从。<span class="科">生</span>呀。孤红携药来了。<span class="科">贴</span>遮泪抟轻扇。含愁揭绣帏。可怜香阁伴。乌发病中稀。小姐。药在此。<span class="科">旦</span>好苦。吃不下。<span class="科">贴</span>小姐。没奈何勉强求生。好听奴家奉劝。</p>
        
        <p class="曲"><span class="牌">黄莺儿</span><span class="夹白">你</span>应恨夜亡时。到如今重悔之。恹恹病欲担忧死。<span class="夹白">你还把</span>娇身自持。穷愁自支。宽心守待他荣贵。<span class="夹白">你若病体不保。他得意之时。又自有春风桃李</span>效雄雌交鸾舞凤谁忆旧栖枝。</p>
        
        <p class="白"><span class="科">旦</span>孤红。事到如此。为甚求生。不如死罢休。<span class="科">丑跑上</span>告相公。不知朝里怎生差一个使臣到来。<span class="科">旦贴惊下</span></p>
        
        <p class="曲"><span class="牌">玩仙灯</span><span class="科">小外上</span>迢递下彤墀。为文星远来招取。</p>
        
        <p class="白">老监杨得意。恭承王命。特至成都。钦召相如。且喜到他门首。不免迳入。<span class="科">生见介小外</span>圣旨已到。跪听宣读。皇帝札曰。咨尔相如。圣人莅世。必资臣工。不学耻问。无以翼不逮也。今朕获居臣民之上。以承宗庙之祀。欲肆力坟典。以轶皇王故辙。朕不敏是用惕惕。近阅梁孝王籍。得子虚赋。读之茫然。自以为不及。深恨不得与卿同时。既闻杨得意进言。知卿所作。特诏卿偕来入朝。朕将亲试焉。毋以不明。弃而不往。亟欲陈于篇之周之密之重之闭之兴。以启朕躬。乌虖念之。其亟来毋怠。钦哉。望阙谢恩。<span class="科">生谢介拜外介</span>杨兄。岂意蓬窗衰腐。遽烛龙光。<span class="科">小外</span>贤弟。本是旸谷飞雏。始朝天日。<span class="科">生</span>只是山妻有疾。不忍出门。如何是好。<span class="科">外</span>长卿差矣。君命召不俟驾而行。迟且不可。岂应不去。恶有细君之恩。大于人君之命乎。就请束装。不可濡滞。老汉略转家中一看。竟到升仙桥拱候了。<span class="科">生</span>请坐洗尘。<span class="科">外</span>不劳了。愿求早奋青云步。莫得痴迷锦帐丛。<span class="科">下生</span>小姐。快些出来。<span class="科">旦贴上</span>不怪呼声急。惟嫌出户迟。长卿。诏书为何到此。<span class="科">生</span>向游梁王门下。曾作子虚赋献之。幸为今上所知。特遣杨兄召我。此去必受荣华。只是舍卿不下。<span class="科">旦</span>长卿。奴家病根。实在忧困中来。你若果有好处。我也甘心就死。只是早回。实奴深望。<span class="科">生</span>一定就回。<span class="科">旦</span>孤红。你去治一杯酒来。我与长卿送别。一面收拾行装。不可迟了。<span class="科">贴应介</span>今朝始信文章好。莫道丫鬟不识人。<span class="科">下旦</span>长卿。你去兴匆匆。我离愁叠叠。想当初到不如不随你呵。那晓得</p>
        
        <p class="曲"><span class="牌">步步娇</span>花惜分香云别雨。一旦萦愁绪。无限别离悲。苦淡酸辛许多滋味。十分空结并头欢。半生忽洒相思泪。</p>
        
        <p class="白">长卿。我百种艰辛。无多厮守。时遭寡鹄。命犯孤辰。如之奈何。<span class="科">生</span>小姐。龙虎难逢。鸳鸯易散。今日之别。岂是下怀。</p>
        
        <p class="曲"><span class="牌">园林好</span>为君命相应便驰。把妻恩霎时割去。总幸得文章知遇。<span class="科">合</span>偏怜著故人违。偏怜著故园非。</p>
        
        <p class="曲"><span class="牌">前腔</span><span class="科">旦</span>凄凉处新恨有余。断肠时旧愁无际。须臾顷顿迷烟树。<span class="科">合</span>相看处断云飞。相看处断鸿低。</p>
        
        <p class="曲"><span class="牌">江儿水</span><span class="科">生</span>怅与幽闺远。愁将客馆依。知心的何处人儿去。奈天涯风景今遭际。怎知道鹓鹭成行队。害得鸳鸯折配。<span class="科">合</span>把翠馆青楼。翻蔽了断云孤寺。</p>
        
        <p class="曲"><span class="牌">前腔</span><span class="科">旦</span>忽自松蝉鬓。须臾锁黛眉。盼知心咫尺成千里。<span class="夹白">长卿。你此去呵。</span>短琴孤剑荒村里。频将好梦安排睡。须念鸳衾恩意。只怕到了京畿。别见红楼思娶。</p>
        
        <p class="白"><span class="科">生</span>小姐何出此言。</p>
        
        <p class="曲"><span class="牌">五供养</span>既承相契。错受知音当垆苦依。便教新贵显。怎把旧盟违。<span class="夹白">我</span>一上青云。便问锦江鱼水。肯因春好看。误了月明时。<span class="科">合</span>管取荣还福双至。<span class="夹白"><span class="科">旦</span>长卿。你回来不见我呵。<span class="科">哭介</span>好向</span>荒坵蒿里。叶落萧萧西风劲时。相寻寒骨处。奠酒一陈辞。哀声啼处。也使芳魂知遇。不孤飞雉远。早慰鹤群思。<span class="夹白"><span class="科">生</span>小姐休提。<span class="科">合</span></span>管取荣还举案与眉齐。</p>
        
        <p class="白"><span class="科">丑上</span>早是出门常见月。可怜分袂又经秋。告相公。天色将暮。前路难行。杨公公又著人相请。<span class="科">生</span>回报他就来了。<span class="科">丑应介生</span>小姐。只此告别。<span class="科">旦</span>且住。孤红快些出来。<span class="科">贴</span>浇酒入愁肠。化作相思泪。日暮下西楼。人远心重醉。小姐。行装一束。别酒一樽在此。<span class="科">旦</span>取过来。<span class="科">递介</span>长卿。你就去了。</p>
        
        <p class="曲"><span class="牌">玉交枝</span>愁多难语。暗伤情惟牵去衣。我这殷勤尽付眉尖处。闷把一杯频注。苦杯行犹在纤手低。魂飘已出纤云际。<span class="科">合</span>叹今宵魂梦怎依。叹他年荣辱怎知。</p>
        
        <p class="白"><span class="科">贴</span>我也奉相公一杯。</p>
        
        <p class="曲"><span class="牌">前腔</span>真心休废。念相从几成祸危。记都亭月下徘徊处。四壁归来秋去。卖花声在金市西。醉乡开在红尘地。<span class="夹白">你呵。</span>再休题瑶琴自随。再休题青囊自随。</p>
        
        <p class="白"><span class="科">丑</span>相公去了罢。<span class="科">生</span>来了。来了。<span class="科">别介</span></p>
        
        <p class="曲"><span class="牌">川拨棹</span><span class="科">合</span>抛红袖。上翠车。向津桥。穿林树。看此去彩凤朝飞看此去红日朝辉。尽道相如衣锦归。<span class="夹白"><span class="科">生</span>马嘶残雨春芜湿。人立朱门翠袖长。<span class="科">下旦</span>孤红。他已远去了。好苦也。</span>昨日相知今又非。昨夜成双今不知。谁知命运当奇。忽看成咫尺天涯。<span class="夹白">孤红。只怕</span>他风情满壮思。我幽情损瘦肢。</p>
        
        <p class="曲"><span class="牌">尾</span>从今莫说团圆处。愿鳞鸿早传书去。莫使路远人迷。</p>
        
        <p class="落诗">萧萧疋马出关门。<br />四野荒烟绕乱村。<br />莫道征人看不见。<br />一鞭残照易黄昏。</p>
        
        <h2 id=ch22 class="chapter"><span class="出题">第二十二出　给管求文</span></h2>
        
        <p class="曲"><span class="牌">北点绛唇</span><span class="科">末上</span>独掌朝班。每依仙辇。把珠帘卷。细拂龙床。谨退向丹墀站。</p>
        
        <p class="白">自家汉朝一个中常侍也。官居禁苑。职理词章。贵出列侯之上。权齐卿相之间。不说在下清高。朝廷富贵。只看今日皇上出猎。这銮舆整肃。卤簿端严。那里说得尽。但见似霭龙香。曲引昭仪过复阙。如雷象辇。大开阊阖下平门。双凤花袍来广汉。都看仙仗回旋。交螭团扇听𫘦駼。尽讶神仪闪烁。前驰道。后护驾。莫非铁甲之将军。左纪言。右编事。悉属金章之太史。辇过长杨。细雨忽来清跸。驾临云梦。清风预为祛尘。表林麓而廓草莱。虞旌递引。翦荆棘而夷芜秽。晋鼓喧推。奉辔驰驱。暗有追轮造父。弭旌护从。潜回转御纤阿。沈弓绿。烧火红。云旗白。林谷为之变迁。猛车厉。迅乘出。羽骑驰。雷电为之交作。江河阹而大山橹。曾无得脱之蜚廉。干将戟而乌噑弓。岂有偷奔之解廌。前开一面。除非可轶遗风。预设三驱。或者能逃野马。但见上杀归田。咸谓割鲜轮染。不道东津讲武。相从大狩威施。姹楚夸齐休足论。渭川漆泽近郊圻。君王岂是荒游日。本为边疆习鼓鼙。呀。圣驾未出。奏事官早到。</p>
        
        <p class="曲"><span class="牌">刘泼帽</span><span class="科">生小外上</span>五云缥缈龙光闪。入皇都帝阙遥瞻。天威咫尺将身敛。拜舞谒丹墀。祇应受重瞳鉴。</p>
        
        <p class="白"><span class="科">生</span>昔日西秦今又来。咸阳依旧殿门开。<span class="科">外</span>须知圣帝非常主。不学秦王坑俊才。<span class="科">生</span>杨兄。路途迢递。饱历风霜。不在话下。你看云霄咫尺。帝阙森严。何等王气也呵。<span class="科">外</span>长卿。风云易失。雨露难逢。你在孝景之时。沦落不偶。今日忽逢天上传宣。又是一番模样了。此是午门外厢。仔细进见则个。</p>
        
        <p class="曲"><span class="牌">前腔</span><span class="科">合</span>九重日射黄金殿仰天王不胜惊胆。玉炉香雾空中染。<span class="科">拜阙介</span>忽见彩霞端。万雉回团扇。</p>
        
        <p class="白"><span class="科">末</span>伏谒的是何官。<span class="科">外</span>臣狗监杨得意。奉诏往召相如。今来伏谒。<span class="科">末</span>既如此。吾当转达。身挂紫袍垂气象。口传天语出丝纶。<span class="科">下内云</span>圣上有旨。朕即欲往猎。闻相如已至。急宣进谒。<span class="科">生行介</span></p>
        
        <p class="曲"><span class="牌">六么令</span>忙趋急敛。上金阶谨拂朝衫。云边侧耳听传宣。天语近。拜应前。鲰生何幸膺高荐。</p>
        
        <p class="白">兢兢心一小。默默口三缄。<span class="科">下末上</span>出入金阶谁结袜。高低丹陛自传胪。适宣召的官员。暂且在此间候一回则个。呀。杨内相。那官好生端整也。<span class="科">外</span>此人文章冠绝天下。岂惟都雅。近猎时名。<span class="科">末</span>原来皇上为爱文章如此。人生岂可不读书哉。<span class="科">外</span>便是。</p>
        
        <p class="曲"><span class="牌">前腔</span><span class="科">合</span>这回有感。论文章必显儿男。谁人得似起幽潜。方奋翮。正图南。无穷恩露从今染。</p>
        
        <p class="白"><span class="科">内云</span>圣上有旨。适见相如。甚慰朕想。许尚书给笔札。中常侍送入东阁。朕猎还即欲观文。毋误。钦此。<span class="科">末</span>奉圣旨。<span class="科">生上</span></p>
        
        <p class="曲"><span class="牌">刘泼帽</span>天颜有喜文词艳。坐丝纶此地非惭。我不枉将书那日穷研遍。十载破青毡。一旦朝金殿。<span class="科">小生扮尚书给笔札上</span></p>
        
        <p class="曲"><span class="牌">前腔</span>亲持彩笔文光焕。更几重蜀纸湘缣。行看顷刻云烟遍。须信读书男。终久芳名炫。</p>
        
        <p class="白"><span class="科">对生云</span>先生请收下。下官告辞。管城子即日抒词。楮先生行当黻藻。<span class="科">下外</span>长卿。圣上有何说话。<span class="科">生</span>皇上一见就问。子虚赋卿所作乎。相如对是臣所作。此诸侯之事不足观。请为天子游猎赋以进。上为大悦。因命入东阁成文。<span class="科">外</span>好好。不负所举。此文一成。富贵无限。贤弟。只望你著意呈进。<span class="科">生</span>何劳挂念。</p>
        
        <p class="曲"><span class="牌">出队子</span>赋才无玷。赋才无玷。定有奇花上笔尖。风云月露让谁担。不学雕冰文字险。<span class="科">合</span>奏达云霄。必定喜添。</p>
        
        <p class="白"><span class="科">外</span>中常侍。我这兄弟文章呵。</p>
        
        <p class="曲"><span class="牌">前腔</span>鬼神惊战。鬼神惊战。万斛珠玑信手拈。翔风直是玉楼仙。一泻江河惊倒撼。<span class="夹白"><span class="科">合</span>真个是</span>才擅京西。望切斗南。</p>
        
        <p class="白"><span class="科">外</span>老夫本欲奉陪。恐驾出有妨。就此暂别。请问操觚客。何如捧辔人。<span class="科">下末</span>先生。请到东阁去。<span class="科">生</span>常侍请。<span class="科">末</span>先生。此间已是东阁了。</p>
        
        <p class="曲"><span class="牌">前腔</span><span class="科">合</span>紫薇花烂。紫薇花烂。几树芭蕉映碧檐。玉钩初下午时帘。金钥门开莺数点。一笑掀髯。文思顿酣。</p>
        
        <p class="白"><span class="科">末</span>左右看茶。</p>
        
        <p class="曲"><span class="牌">前腔</span><span class="科">合</span>茶烟书卷。茶烟书卷。金鸭香销冷玉函。庭前白鹤忽乘轩。几上青云随笔转。<span class="夹白">真个是</span>玉堂学士。翰苑神仙。</p>
        
        <p class="白"><span class="科">末</span>学生告辞。<span class="科">生</span>天使大人有劳了。<span class="科">末</span>送人游阆苑。复自入天门。<span class="科">下生</span>未卜风云事。先沾雨露恩。<span class="科">下</span></p>
        
        <h2 id=ch23 class="chapter"><span class="出题">第二十三出　空闺永叹</span></h2>
        
        <p class="曲"><span class="牌">破阵子</span><span class="科">旦上</span>一自才郎别去。新愁和泪俱增。<span class="科">贴上</span>疎帘常挂凄凉月。破壁空悬惨淡灯。<span class="科">合</span>谁怜怅别情。</p>
        
        <p class="白"><span class="科">旦</span>手撚花枝意似痴。一春常是忆人时。如何说得凭阑处。风袅垂杨千万丝。孤红。长卿一去经旬。更无音问。好生闷萦怀也。<span class="科">贴</span>小姐。山川修阻。鱼雁难凭。请宽心保重则个。<span class="科">旦</span>孤红。我这病体虽痊。可奈落红点地。新月钩空。幽景离怀。共成愁绝。不免庭下闲步一回。你去煎些茶来遣兴。<span class="科">贴应介</span>莫道月团心内苦。暂将雷荚口中甜。<span class="科">下丑净巡更上</span>月子虽明光未圆。几家忧闷几家欢。好像高灯台点火偏弗照。则我夹被牵绵苦则单。<span class="科">下旦</span>呀。你听墙外行歌。好生惨人也。</p>
        
        <p class="曲"><span class="牌">四朝元</span>黄昏初静。歌从月下闻。道几家欢乐。同对清景。<span class="夹白">也有人呵</span>异乡抛独影。漫支颐自省。漫支颐自省。怎得团圆。此夜双清。<span class="夹白">只怕</span>薄絮丝空。绣衾香冷。虚受缠绵病。<span class="夹白">嗏。</span>真自悔长生。灵药虽偷。碧海心空另。<span class="夹白">今日呵。</span>寒云枉自行。暗雨徒相竞。与谁厮倩。朝朝暮暮。阳台之迳。</p>
        
        <p class="白"><span class="科">贴携茶上</span>磵底松声初罢响。水边云气乍移来。小姐。茶在此。<span class="科">旦</span>孤红。把水沉香烧一炷来。<span class="科">贴</span>积火终须煖。寒灰亦自燃。<span class="科">下丑净巡更上</span>荷叶团圞秋里衰。亮月团圞云里埋。镜子团圞奴房里照。梅子团圞心里歪。<span class="科">旦</span>长卿。</p>
        
        <p class="曲"><span class="牌">前腔</span>佳期无定。思君梦不成。奈露侵双袜。月吊孤影。使愁人惊怨冷。把吴歈再审。把吴歈再审。<span class="夹白">他道</span>败叶秋残。皓魄阴生。青镜尘空。梅花子另。虚却团圞景。<span class="夹白">嗏。</span>君在五云城。妾在空闺。独立依金井。似朱阑系玉瓶。素纤牵翠绠。水声不定。涓涓滴滴。夜长更永。夜长更永。</p>
        
        <p class="白"><span class="科">贴携香上</span>芳兰漫爇愁焚液。灵麝虽香苦啮脐。小姐。熏炉在此。<span class="科">旦</span>孤红。乘此月明之下。去取吴绫一幅。和那翦尺来与我。要做一兜肚。寄与长卿。见我千丝万绪。常系心头也。<span class="科">贴</span>秋来只恐君心冷。寄取吴吞一纩绵。<span class="科">下丑净上</span>瞿塘峡口冷烟消。白帝城头月子高。欲寄征夫书一纸。成都门外不通潮。<span class="科">下旦</span>呀。你听竹枝词越越惊人。好生凄怆也。</p>
        
        <p class="曲"><span class="牌">前腔</span>瞿塘烟冷。是伤怀第一层。<span class="夹白">况那些</span>碧云轻琐。绿窗初静。挂城头孤月明。欲缄书远赠。欲缄书远赠。<span class="夹白">他又道</span>江上无潮。难通纸上多情。这万里桥高。盼不见五陵人逈。<span class="夹白">咳。</span>空留下泪滴冰绡冷。<span class="夹白">嗏。</span>说甚么貌娉婷。<span class="夹白">尽受著</span>半路蹊跷。<span class="夹白">和那个</span>九死恹煎病。<span class="夹白">天。我这命穷</span>虽然是限五行。<span class="夹白">长卿。你</span>夫妇也应同一命。<span class="夹白">这些八字呵。</span>谁人摆定。分分两两。较来偏称。较来偏称。</p>
        
        <p class="白"><span class="科">贴上</span>抽思拔虑怜针线。割肚牵肠是翦刀。小姐。吴绫翦尺。彩线金针。俱在此了。<span class="科">旦</span>你且留下。好去铺著床儿。我欲托此良宵。梦寐一见相如也。<span class="科">贴</span>鸳鸯枕上华胥国。鸾凤衾中宋玉台。<span class="科">下丑净上</span>夫戍萧关妾在吴。西风吹妾妾忧夫。一行书信千行泪。寒到君边衣到无。<span class="科">下旦</span>呀。好生怪。此行歌使人重有所感。<span class="科">缝介</span></p>
        
        <p class="曲"><span class="牌">前腔</span>凄声相应。分明夫戍紫塞城。<span class="夹白">妾便是</span>悲秋楚国。望云秦岭。说不尽凄凉景。更西风酿冷。更西风酿冷。<span class="夹白">搅浑了</span>血点糢糊。泪滴飘零。闪不过雨暗云愁。空消受月华灯影。更一个半年愁病。<span class="夹白">嗏。</span>这离恨怎支撑。<span class="夹白">苦则苦</span>我这里信难通。<span class="夹白">怕则怕</span>他那里心难定。<span class="夹白">枉教我</span>肥瘦儿胸中遥自忖。宽和涩刀上空相应。<span class="夹白">这衣带呵。愿与我</span>将他拘定。长长短短。使伊追省。使伊追省。</p>
        
        <p class="白"><span class="科">贴上</span>寂寞绣屏香一炷。绿窗风雨梦来时。告小姐。床已铺完。月阴将雨。请进去安歇。明日做完罢。<span class="科">旦</span>与我好生收拾进去。</p>
        
        <p class="曲"><span class="牌">尾</span>初心看月消残病。不道满耳悲歌感兴。酩子里长吁付短檠。</p>
        
        <p class="落诗">破云遮月忽朦胧。<br />欲梦还愁梦不通。<br />梦后欲知前梦处。<br />一床衾枕半床空。</p>
        
        <h2 id=ch24 class="chapter"><span class="出题">第二十四出　持节锦行</span></h2>
        
        <p class="曲"><span class="牌">生查子</span><span class="科">生上</span>雄文对日裁。到阙瞻天拜。<span class="科">丑上</span>奏罢五云开。望绝彤芝盖。</p>
        
        <p class="白"><span class="科">生</span>岁去愁终改。春还命自来。<span class="科">丑</span>何须问丞相。东阁几时开。<span class="科">生</span>青囊。不意我沦落不偶。竟谢文章之力。得蒙皇上宠召。命入东阁。遂梦黄衣老。命我作大人赋献之。因以神仙之事感上。早间奏过。令在金马门待诏。倘赐披阅。必有好处。你就回家报与小姐知道。呀。远来的敢是杨公公么。</p>
        
        <p class="曲"><span class="牌">前腔</span><span class="科">小外上</span>金堤绕碧苔。玉树纷青霭。十里锦风来。隐隐穿仙界。</p>
        
        <p class="白">老汉昨日侍从出猎。不知长卿进赋如何。不免去听些消息。呀。长卿已先在此。皇上见赋否。<span class="科">生</span>赋已献过。令相如待诏此间。<span class="科">末持冠服金段上</span></p>
        
        <p class="曲"><span class="牌">前腔</span>皇恩海样该。帝眷天来大。捧旨下瑶阶。齐听纶音赉。</p>
        
        <p class="白">圣上有旨。适见相如之赋。使朕意欲凌云。深以相见为晚。然非得意所荐。朕安知之。兹拜相如为著作郎。赐锦四疋。杨得意赐金十斤。以彰进贤之美。钦此。谢恩。先生请易冠服。<span class="科">生易介</span></p>
        
        <p class="曲"><span class="牌">驻云飞</span>自顾微骸。宠被君王特召来。愧此疎愚在。敢望郎官拜。<span class="夹白">嗏。</span>本谓自沉埋。牛衣甘耐。肯信如今一旦腰横带。得上黄金市马台。得上黄金市马台。</p>
        
        <p class="白"><span class="科">末</span>杨内相。这赐金请收下。<span class="科">外受拜介</span></p>
        
        <p class="曲"><span class="牌">前腔</span>为举贤才。数笏黄金赐满怀。报国微诚在。谢友推恩大。<span class="夹白">嗏。</span>珍捧下瑶阶。光生天外。始信文高无限恩波贷。<span class="科">合</span>愿祝皇家日进才。愿祝皇家日进才。</p>
        
        <p class="白"><span class="科">内云</span>圣上有旨。着相如有事咨问。<span class="科">外别生介</span>老夫在门外奉候。且到五龙楼。待看单凤下。<span class="科">下生伏阙介内云</span>圣上问著作郎司马相如。朕即位以来。遂遣唐蒙往宾夜郎邛僰。不过使其来享也。今违朕旨。略通具制。糜费兵革。巴蜀吏民无不嗟怨。问卿何以治之。更问邛筰之君。多欲请为内附。卿以何策处置。可条对详答。不得轻议误事。<span class="科">生</span>臣奏陛下。</p>
        
        <p class="曲"><span class="牌">驻马听</span>虏贵怀来。岂可无谋作祸胎。<span class="夹白">唐蒙不能体陛下之意。</span>致使良民怨望。财用虚供。抚辑无才。<span class="夹白">为今之计。正宜晓谕巴蜀吏民。招服夜邛诸国。擒取唐蒙。罪告天下。邛筰之君长既欲请为臣妾。亦宜曲为容纳。不可拒绝。以孤外夷归附之诚。</span>当今四海尽为家。何妨万国齐瞻戴。莫负忠怀。从款塞一一梯山航海。</p>
        
        <p class="曲"><span class="牌">滴溜子</span><span class="科">旦贴持符节上</span>君恩到。君恩到紫罗城外。兵权到。兵权到玉门关外。看他征南功大。亲持此节归。收功绝塞。赐宴金门。共叨恩拜。</p>
        
        <p class="白">圣旨到来。就此拜著作郎司马相如为中郎将。领兵三千。建节往使。用驰四乘之传。即日辞朝。檄谕巴蜀民。以鉴朕意。招安西南夷。以入王廷。就取唐蒙治罪。归报之日。另行升赏。毋得生事。以负朕托。钦此。谢恩。<span class="科">生受节介旦贴</span>执节承恩重。还宫进步轻。<span class="科">下生</span>王事不敢久稽。就此起程。</p>
        
        <p class="曲"><span class="牌">驻马听</span>顿首三台。敢露丹心幸帝谐。惭愧孙吴将略。卫霍功勋。贾董文才。皇风自此扫氛埃。何辞苦楚行荒塞。看奏凯回来。讴歌满路遥拜九天恩赉。</p>
        
        <p class="白"><span class="科">外上</span>忽闻苍龙蛰。俄动野鸥眠。适闻长卿出使。特来饯送。来的敢是他。<span class="科">见介外</span>贤弟恭喜。特奉水酒奉饯。<span class="科">内云</span>圣上有旨。急召杨得意入朝。欲问虎圈中事。<span class="科">外</span>来了来了。贤弟。不得表情。勿怪勿怪。朋情虽所急。君召莫容迟。<span class="科">下生</span>青囊何在。<span class="科">丑上</span>才在宫墙看流水。俄从车马出都门。相公有何钧旨。<span class="科">生</span>我出使事体。你知道么。<span class="科">丑</span>小人才听虎贲卫点兵三千。相从中郎将出使。因此知道。<span class="科">生</span>叫左右取盔甲过来。<span class="科">众应上</span>晨韬史氏之笔。暮握使臣之斧。始知学剑学书。不愧能文能武。告老爷。盔甲在此。<span class="科">生换介</span>就此起程。</p>
        
        <p class="曲"><span class="牌">水底鱼</span>耀日戈开。森森剑戟排。红旗一派。遥从画角来。遥从画角来。</p>
        
        <p class="曲"><span class="牌">前腔</span><span class="科">众</span>玉塞门开。黄云覆地埋。夷酋早拜。天教飞将来。天教飞将来。</p>
        
        <p class="落诗">天子重三推。<br />将军俨若雷。<br />填填旗鼓出。<br />人在黑云隈。</p>
        
        <h2 id=ch25 class="chapter"><span class="出题">第二十五出　奸臣误国</span></h2>
        
        <p class="曲"><span class="牌">连珠令</span><span class="科">净扮唐蒙率众上</span>身作藩臣衣紫绯。貔貅百万久征西。多因腹内无忠胆。故使身肥国不肥。</p>
        
        <p class="白">大节何须问。奸谋且自藏。试看忠国者。千古浪传芳。自家武功将汉使唐蒙。虽名通夷。实图自利。上不管朝廷。下不念百姓。即今夜邛才服。取货如山。只有僰<a epub:type="noteref" href="#char05"><spu>注</spu></a>中未去。所进难量。今日便欲登程。不识巴蜀吏卒转漕奉币的可曾完备么。<span class="科">内</span>俱已完备。<span class="科">净</span>如此就行。</p>
        
        <p class="曲"><span class="牌">清江引</span>隋何陆贾非真使。服虏谁能事。言到横行时。谈及招安处。<span class="科">合</span>上天山。勒汉功。神威至。</p>
        
        <p class="曲"><span class="牌">前腔</span><span class="科">众</span>云开瀚海天兵至。马上横戈刺。飞箭石头摇。神剑韬中觑。<span class="科">合</span>凯歌回。奏君王。蒙恩赐。</p>
        
        <p class="落诗">此去并山河。<br />功名史上多。<br />只愁金鹊印。<br />无福奈君何。</p>
        
        <h2 id=ch26 class="chapter"><span class="出题">第二十六出　牛酒交欢</span></h2>
        
        <p class="曲"><span class="牌">夜行船</span><span class="科">末上</span>承乏一方为保障。应不愧汉吏循良。五马高车。二千石俸。犹自见人俯仰。</p>
        
        <p class="白">下官蜀郡太守是也。闻知中郎将司马相如。驰传巴蜀。所到之处。无不郊迎。下官爵非卑下。分之所在。不敢有违。昨探消息。知是今日临境。以此出郊迎候。如何临邛令不见到来。<span class="科">众</span>王知县来了。</p>
        
        <p class="曲"><span class="牌">前腔</span><span class="科">小生上</span>新筑沙堤行宰相。喜今朝凤翥龙骧。燕友逢春。莺朋出谷。此际欢生遐壤。</p>
        
        <p class="白">自家临邛令王吉。向与相如分手。彼落天涯。生叨久任。近闻帝眷。诏拜郎官。持节使经县界。只得候见一回。闻府尊大人在此。不免进去相见。<span class="科">众</span>临邛县知县见。<span class="科">末</span>贤令请起。天使将至。馆舍完备未曾。<span class="科">小生</span>告大人。天使乃知县故人。凡事必不深较。<span class="科">末</span>贤令。汝言谬矣。虽云故人。今承君命。乃天使也。敢不敬奉。一定要远接。你须负弩前行。<span class="科">小生</span>领命。<span class="科">末</span>这鼓吹喧腾。车尘杂沓。想是使车已至。须要进接。不可违慢。<span class="科">小生</span>是。</p>
        
        <p class="曲"><span class="牌">前腔</span><span class="科">生上</span>驰驿拥旄为大将。急王程带月披霜。水泛僊槎。星随使节。万里独专虎帐。</p>
        
        <p class="白"><span class="科">众</span>禀将军。临邛县已到了。<span class="科">生</span>叫左右传示迎接官知道。将军有令。本郡太守不必郊迎。县令不劳负矢。俱到驿中相见。<span class="科">众应介</span>都亭长接老爷。<span class="科">生</span>起去。著府县官参见。<span class="科">末跪介生</span>请起。<span class="科">末</span>不敢。<span class="科">生</span>一定请起。<span class="科">小生进跪介生亦跪介</span>王祥甫。岂有故人不贵。而贵中郎将者乎。一定请起。就与郡守公同坐一坐。还有心曲之言奉告。<span class="科">末</span>天使大人。学生暂辞出外。恐与王县令别有话讲。<span class="科">生</span>既如此。先请。<span class="科">末辞暂下生哭介</span>祥甫。你知道么。我忆当初。</p>
        
        <p class="曲"><span class="牌">刮鼓令犯</span>承宠召到此方。正秋风落叶黄。<span class="夹白">这都亭中呵。也曾</span>寓宿床头孤剑响。<span class="夹白">恰才经行之所。也曾</span>寄迹花边绿酒香。<span class="夹白">谁知今日重来。</span>衣锦复还乡。亭前风月看更扬。垆头芳草到偏长。<span class="科">合</span>风云会不可量。从来奇遇信天将。英雄志到底偿。空将穷达笑炎凉。</p>
        
        <p class="白"><span class="科">小生</span>吾兄荣华至此。也是积学使然。须信道。</p>
        
        <p class="曲"><span class="牌">前腔</span>文共武卷与藏。到时来自有方。蓬荜从来生宰相。这草昧何能困霸王。<span class="夹白">昔日今朝。事实不同。</span>谁道忽生光。尘中传舍栖骕骦。人间酒肆寄仙郎。<span class="科">合</span>真堪羡孰敢方。顿教旌斾烂生光。情怀展笑语芳。谁言国士信无双。</p>
        
        <p class="白"><span class="科">生</span>王兄。还有一言奉告。<span class="科">小生</span>有何见谕。<span class="科">生</span>言之可羞。不得不为知己道。</p>
        
        <p class="曲"><span class="牌">前腔</span>当日事谢女娘。肯相从作夜亡。<span class="夹白">弟又困穷无似。他一心愿凄凉。</span>尽恁颠连不厮放。害尽娇羞病几场。<span class="夹白">小弟只为功名心急。割舍他病躯入京。</span>生死势难量。<span class="夹白">欲待回家一看。又因王事在身。如何是好。</span>空悬望眼愁断肠。未知何日始还乡。<span class="夹白">专望吾兄呵。</span>相怜念赐慨慷。周全汝嫂旧糟糠。<span class="夹白">异日归来。</span>当图报一拜堂。泰山高义为君扬。</p>
        
        <p class="白"><span class="科">小生</span>这个不劳分付。小弟就差人奉候。长卿。我与你呵。</p>
        
        <p class="曲"><span class="牌">前腔</span>胶漆爱旧谊长。喜今朝挂锦裳。<span class="夹白">说著尊嫂之事。委实可庆。</span>我不是冰人当受赏。<span class="夹白">真个是</span>月下婚书暗有光。<span class="夹白">当初既忝其始。如今敢不厚其终。</span>心事愿相将。泥金敢惮奔走忙。看飞骑到华堂。<span class="夹白">管使尊嫂呵。<span class="科">合</span></span>愁眉翠喜色黄。凤楼帘卷试新妆。金闺启锦席张。欲看金印笑迎忙。</p>
        
        <p class="白"><span class="科">生</span>王兄。向来官况如何。<span class="科">小生复寒温介</span></p>
        
        <p class="曲"><span class="牌">忆多娇</span><span class="科">外上</span>司马郎。怨未降。淫女当时恼夜亡。肯信今朝大有光。颇自羞惶。犹恐前愆未忘。</p>
        
        <p class="白">老汉卓王孙。恶女文君。偷奔司马。虽曾少济。未尽周全。岂意一旦高贵。令人自抱羞惭。如今建节都亭。万方瞻仰。真个好男子也。只恨当时。何不明嫁与他。既不见日前扬丑。又不见目下乖违。一著之差。满盘俱废。我今特备牛酒。以图交欢。此间已是驻节所在。闻府尊大人伺候在此。不免央他转致。以求一见。府尊大人有请。<span class="科">末上</span>呀。卓老先生。<span class="科">外</span>公祖大人。老夫欲见小婿。求公祖转致一声。<span class="科">末</span>这个使得。<span class="科">进见介</span>告天使大人。尊岳丈求见。<span class="科">生</span>请起。<span class="科">作惊背低唱介</span></p>
        
        <p class="曲"><span class="牌">滴溜子</span>吾何有。吾何有泰山岳丈。何曾去。何曾去坦腹东床。<span class="夹白">是了。这是卓老趋炎了。</span>酒垆中缘何情状。<span class="夹白">如今呵。</span>都亭建节时有许多佳况。<span class="夹白">罢罢。君子无绝人已甚。况亲连瓜葛。也曾受惠。</span>旧日绨袍犹存念想。</p>
        
        <p class="白">公祖大人。此老虽系亲情。只是待生过当。今日不接。乃为薄幸了。可著他进来。<span class="科">末应介生</span>王祥甫。还是我配他女儿不是。<span class="科">小生</span>天作之合。与兄何干。<span class="科">外进介</span>老夫卓王孙。特来献贺。<span class="科">生</span>岳丈请上。小生有一拜。<span class="科">外</span>不敢。<span class="科">末小生劝介</span></p>
        
        <p class="曲"><span class="牌">和佛儿</span><span class="科">生拜介</span>谢得当初醉锦堂。笙歌沐宠光。<span class="夹白">到后来呵。</span>酒垆忍耻。垂赐济空囊。<span class="夹白">思欲踵门拜谢。</span>又恐峻门防。<span class="夹白"><span class="科">外</span>不敢。<span class="科">生</span></span>因此上直待成名两鬓霜。直待成名两鬓霜。</p>
        
        <p class="白">老先生。如今令爱好去看他了。<span class="科">外</span>一送天使登程。就去请回。专待荣归。拜纳门下。向来有失看待。老夫罪甚。因此特奉牛酒为欢。公祖父母二大人。</p>
        
        <p class="曲"><span class="牌">前腔</span>都因老汉没缘当。风流不识俊才郎。<span class="夹白">因此之故。</span>特来荆请。尘驿拜仙装。于汤与有光。<span class="科">合</span>须信道篱鶠何曾识凤凰。篱鶠何曾识凤凰。</p>
        
        <p class="白"><span class="科">末小生</span>老先生。若请令爱。府县添差人夫防护。不知几时遣人。<span class="科">外</span>明日遂行了。<span class="科">生</span>公祖先生。朝廷此使。一欲檄谕巴蜀吏民。以唐蒙略通生事。非由上意。一欲往招邛筰冉駹。使皆内附。那一纸榜文。好生广示。相如就此拜辞。<span class="科">末</span>知府不敢动问。暂屈使轺。今晚都亭少憩如何。<span class="科">生</span>王程有限。断然不敢。唤左右起程。列位请回罢。<span class="科">众</span>一定送至郊外。<span class="科">小生负弩前行介</span></p>
        
        <p class="曲"><span class="牌">双声子</span>仙驺动。仙驺动。旗半卷。鼓全响。都亭远。都亭远。树欲暝。月初上。穿林莽。穿林莽。渡海航。渡海航。看归途列炬。去驿焚香。</p>
        
        <p class="白"><span class="科">生</span>众官去罢。</p>
        
        <p class="曲"><span class="牌">尾</span>山岗陟峻川滉瀁。车马无愁客路长。不怪寒星渐渺茫。<span class="科">下末小生对外云</span></p>
        
        <p class="白">令婿虽则怏怏。老先生自当老成。不可挂念。<span class="科">外</span>老夫岂敢。<span class="科">下小外上</span>报报。小人是京中探子。来报王老爷高升了御史大夫。<span class="科">末</span>可喜可喜。叫左右赏赐探子。送王老爷进察院。<span class="科">小生辞介末行跪介</span></p>
        
        <p class="落诗">窄狭无如仕宦途。<br />朝来低首暮高呼。<br />谁人肯把功名弃。<br />轩冕泥涂称丈夫。</p>
        
        <h2 id=ch27 class="chapter"><span class="出题">第二十七出　金闺荣返</span></h2>
        
        <p class="曲"><span class="牌">临江仙</span><span class="科">旦上</span>江空树远彤云渺。倚阑望也心焦。夫君何事去迢迢。芳缄无使达。双泪付鲛绡。</p>
        
        <p class="诵"><span class="牌">如梦令</span>曾共锦帏闲哄。一曲舞鸾歌凤。常记别伊时。和泪出门相送。如梦。如梦。窗外梅花风动。</p>
        
        <p class="白">奴家自别长卿。时光易失。风月难消。绿窗凄冷。抚锦帐而魂消。秦岭迢遥。望碧云而目断。回肠一日九煎。倒枕终宵千遍。昨夜寒灯吐蕊。好梦牵情。想有佳音来到。且唤孤红出来。教他寻问消息一回。多少是好。孤红那里。<span class="科">贴上</span></p>
        
        <p class="曲"><span class="牌">前腔</span>熏炉拨尽寒烟渺。可怜翠被香消。倚阑闻得唤声娇。要知心腹事。多半忆风骚。</p>
        
        <p class="白">小姐叫孤红。不知有何话说。<span class="科">旦</span>孤红。你知我心中事么。<span class="科">贴</span>小姐有事。说与孤红知道。<span class="科">旦</span>长卿远别。愁绪萦牵。握手无期。怀心日切。<span class="科">贴</span>小姐。目下想有人回。不须愁损。<span class="科">末小外上</span>路远行来急。官差恨去迟。自家临邛县差来皂隶。迎接司马夫人。访得此间是他门首。敲门则个。<span class="科">旦</span>呀。孤红。听敲门声。</p>
        
        <p class="曲"><span class="牌">红衲袄</span><span class="夹白">莫不是</span>近邻家沽浊醪。<span class="夹白"><span class="科">贴</span>小姐未尝乞假。不是。<span class="科">旦</span>莫不是</span>游春侣邀欢笑。<span class="夹白"><span class="科">贴</span>小姐又无女伴。不是。<span class="科">旦</span>莫不是</span>踏青人误作桃源到。<span class="夹白">莫不是</span>捕鱼翁错认酒家敲。<span class="夹白"><span class="科">贴</span>小姐。不是奴家取笑说。如今不在临邛店了。不是不是。待我再听。<span class="科">合</span></span>听一声惊魂易飘。忖一回愁心乱搅。虽不是相府侯门我这冷落深闺也。怎许诗人带月敲。</p>
        
        <p class="白"><span class="科">旦</span>孤红。问一端的。才可开门。<span class="科">贴</span>敲门是谁。<span class="科">末小外</span>我是临邛县差来皂隶。<span class="科">旦</span>呀。事有古怪。孤红且不要开。你再去问他。莫不是</p>
        
        <p class="曲"><span class="牌">前腔</span>王相公为故人千里寄书劳。<span class="夹白">莫不是</span>马相如有平安两字佳音到。<span class="夹白">莫不是</span>遇鹰鹯祸事从天到。<span class="夹白">莫不是</span>报泥金且喜在今朝。<span class="夹白">因甚来此。<span class="科">贴应问介末小外</span>正是。你老爷奉朝命出使。近经本府。相见卓老相公。教他来请夫人。因此府县添差人船。在此迎接。<span class="科">旦</span>有这等事。<span class="科">合</span></span>听一声闷怀忽消。问一回愁眉顿扫。须信道虎略龙韬终不能困英雄也。岂是区区儿女曹。</p>
        
        <p class="白">孤红。着他在外安歇。再问他。卓家人几时到来。<span class="科">贴</span>呀。道犹未了。喜红姐早到。<span class="科">净上</span>离家无十日。做梦有千遭。自家老相公差我迎接小姐。访道此间是他门首。果然不差。<span class="科">见介</span>呀。小姐。小姐。夫人。夫人。喜红磕头。<span class="科">旦</span>你为何到此。<span class="科">净</span>容喜红告禀。你家相公近日做官。经过临邛县。那个不羡他。</p>
        
        <p class="曲"><span class="牌">前腔</span>那戴的是紫金冠更有貂蝉耀。穿的是赭红袍坐的是五山轿。龙旗虎帐却向马前绕。锦旃罗伞又早车上飘。<span class="夹白">我老相公呵。</span>为见了驿亭中新婿娇。就把那酒垆中旧恨消。<span class="夹白">因此上</span>命咱千里来邀也。乞早登程上紫霄。</p>
        
        <p class="白"><span class="科">旦</span>我不去。既有今日钟情。何必当初寡爱。<span class="科">贴</span>小姐。炎凉世态。都是自家中起。一定该去。想不比旧时了。<span class="科">旦</span>孤红。你不知我呵。</p>
        
        <p class="曲"><span class="牌">前腔</span>虽则是见爹行到增著俺闲烦恼。虽则是会亲人反被他称笑。<span class="夹白"><span class="科">贴</span>笑甚么来。<span class="科">旦</span></span>他道这画屏后静悠悠会听琴的夫人到。他道这酒肆中假惺惺会哄人的小姐乔。<span class="夹白">又说道</span>这当初离洞房一双脚。这当初跨墙头一捻腰。只管唧唧哝哝那些个女伴弹唇也。羞杀桃花满面娇。</p>
        
        <p class="白"><span class="科">净</span>小姐。如今老相公另造一院。分付家僮禁说前愆。但称新喜。你急须荣返。不可兀自猜量。<span class="科">贴</span>待孤红怎么。<span class="科">净</span>把一副玉磨赏你。<span class="科">贴</span>要他何干。<span class="科">净</span>这个上好撮头。<span class="科">贴</span>啐。休取笑。<span class="科">旦</span>孤红。你著到来人役。俱至南关伺候。打点行装。就起程罢。<span class="科">贴应众下副净上</span>开门。开门。<span class="科">贴</span>是谁。<span class="科">副净</span>本县闻夫人归家。特差人舟防送。并送盘费在此。<span class="科">旦</span>收了盘费。人到南关等候。<span class="科">副净下丑上</span>头秃面偏扮。身短脚到长。谁知穷嘴脸。一半恶心肠。自家沈小二妻。闻得司马夫人回家。特来相送。你听他家中喧嚷。想是便起程了。不免进去。呀。夫人。夫人。恭喜。恭喜。闻知回府。特备些薄礼相送。<span class="科">旦</span>娘子尊姓。实未相闻。今日先施。诚为过当。<span class="科">丑</span>拙夫沈小二便是。<span class="科">贴</span>却原来。礼到不劳。见赐米粮数升何如。<span class="科">丑</span>惶恐。惶恐。大姐。你家里做官。无米也八千粞了。不用罪我罢。夫人既不受餽。愿送登舟。<span class="科">旦</span>沈娘子。既承相送。就请前行。<span class="科">丑</span>夫人请。<span class="科">旦</span>孤红。这条路儿。我与你当初呵。</p>
        
        <p class="曲"><span class="牌">大迓鼓</span>相随月下逃。明时锦袖。暗里青绡。更寻春酒市羞归棹。重怜遭寇病萧萧。<span class="科">合</span>肯信如今。欢过画桥。</p>
        
        <p class="曲"><span class="牌">前腔</span><span class="夹白"><span class="科">贴</span>小姐。</span>须知福分高。喜春风犹到。花蕊还娇。看芙蓉城里度鸾箫。锦江兀自上春潮<span class="科">合</span>万里升仙。如驾鹊桥。</p>
        
        <p class="曲"><span class="牌">前腔</span><span class="科">丑净</span>从今福正饶。看凤冠归舍。虎帐还朝。使佳人才子共逍遥。重经此路不为劳。<span class="科">合</span>共御香车。同过翠桥。</p>
        
        <p class="白"><span class="科">末外众上</span>禀夫人。各处人夫俱在此。请问下那一座船。<span class="科">旦</span>我在卓家船上。你们防送便了。沈娘子。请回罢。有劳了。<span class="科">丑</span>夫人。路途保重。</p>
        
        <p class="落诗">相送仙娥上宝舟。<br />今朝离别不须忧。<br />一帆风送长江鹢。<br />知入云霞最上头。</p>
        
        <h2 id=ch28 class="chapter"><span class="出题">第二十八出　招安绝域</span></h2>
        
        <p class="曲"><span class="牌">水底鱼儿</span><span class="科">生领兵上</span>仗节开关。长风万里闲。堂堂朝使。此去压诸蛮。此去压诸蛮。</p>
        
        <p class="白">叫左右。唤本地官员过来。<span class="科">众应介外小生上</span>只因天使大。显得地官卑。犍为太守越隽太守见。<span class="科">生</span>圣上所谕之事。一则檄谕父老。二则谴取唐蒙。三则略定西夷。今日已到长城地面。俱不用随我出边。即便开张榜文。羁取唐蒙。归即施行。违者重究。<span class="科">外小生应介生</span>开关去。</p>
        
        <p class="曲"><span class="牌">前腔</span>不斩楼兰。乌号岂用弯。输情招虏。帝旨马前传。帝旨马前传。<span class="科">下</span></p>
        
        <p class="曲"><span class="牌">前腔</span><span class="科">丑净上</span>毳幕腥膻。随咱蓦地眠。长驱打猎。打到玉关前。打到玉关前。</p>
        
        <p class="白">吾乃邛筰冉駹二大王。近闻夜邛僰<a epub:type="noteref" href="#char05"><spu>注</spu></a>中与汉朝通。多得赏赐。俱为内附。向遣通事奏知。也要归顺。他若不容。我便杀将去。呀。那远来的是中国人么。</p>
        
        <p class="曲"><span class="牌">前腔</span><span class="科">生众上</span>万里关山。垂鞭看凯还。玉阶金阙。遥拜贺龙颜。遥拜贺龙颜。</p>
        
        <p class="白">唤通事过来。<span class="科">小生</span>惯行异域随何力。会听禽言公冶长。<span class="科">生</span>去通与邛筰冉駹二酋长知道。汉皇帝因你欲求内附。特差天使到此。你若容置郡县。当岁赏金帛。倘或不从。大兵压境来了。<span class="科">小生打话介丑净罗拜介生</span>既除边关。关益斥道。叫左右。取赏锦币千端。黄金万两。即其所属之地。列为郡县罢了。<span class="科">众应付金帛介丑净覆拜唱前曲下生</span>大事已定。到牂牁郡去。待取唐蒙到来。请旨定夺。左右。起程前去。</p>
        
        <p class="曲"><span class="牌">前腔</span>斥道除关。华夷共一天。不须三箭。瀚海静波澜。瀚海静波澜。</p>
        
        <h2 id=ch29 class="chapter"><span class="出题">第二十九出　花朝举觞</span></h2>
        
        <p class="曲"><span class="牌">步蟾宫</span><span class="科">外上</span>门阑多喜春重到。更兼蔗境逍遥。不妨绿酒醉花朝。人共青山老。</p>
        
        <p class="白">养子不教父之过。不如养女身受富。不肖空怜作马牛。富贵犹能耀门户。我卓王孙。家资富足。身体康强。一子二女。所不足者非财也。向因长女文君。不问而嫁相如。深以为恨。岂知近日得官。经过临邛。自家只得献牛酒以交欢。喜得文君已回。相如不日还家。我的面皮何等荣耀。前已另造一院。欲分与他一应财帛。俱与男等。趁此花朝吉日。特备喜筵。送女归院。早上已曾分付庖丁。不知可曾完备么。庖丁何在。<span class="科">净上</span>小子是庖丁。茶汤样样精。馒头如石块。索粉似麻绳。猪肺将糖蘸。肝肠用醋烹。一逢霜雪下。肴馔冷如冰。<span class="科">外</span>咄。这样庖丁。要他何用。<span class="科">净</span>告相公。这是打发小人家的。若到府中。自有手段。<span class="科">外</span>怎见得。<span class="科">净</span>鎗戳还魂鹿。刀劖牵命羊。𠝶<a epub:type="noteref" href="#char06"><spu>注</spu></a>鱼先用药。捉狗乃烧汤。鹅掌拖黄𢪧<a epub:type="noteref" href="#char07"><spu>注</spu></a>。鸡𣬷<a epub:type="noteref" href="#char08"><spu>注</spu></a>带粪尝。要知辣手段。一味用生姜。<span class="科">外</span>不好。打出去。<span class="科">众打介</span>不好了。禀相公。他口内都含肉。腰间尽带椒。作裙包鸭腿。兜肚塞胡桃。两肋皆藏藕。空臀又夹糕。原来头上发。一半是猪毛。<span class="科">外</span>有这等事。快不要他。<span class="科">净</span>饶了这次。小心伏侍。<span class="科">外</span>也罢。汤水要像模样。<span class="科">净应</span>汤水要像模样。一味浓盐赤酱。<span class="科">下外叫</span>春英请大小姐。秋芳请二小姐。鹤驾请大叔。都到茂椿堂饮宴。不得稽迟。</p><aside epub:type="footnote" id="char06"><p>「⿰垂刂」</p></aside><aside epub:type="footnote" id="char07"><p>「⿰扌牛」</p></aside><aside epub:type="footnote" id="char08"><p>「⿱巴毛」</p></aside>
        
        <p class="曲"><span class="牌">前腔</span><span class="科">旦上</span>陌头柳色惊看早。正晚妆楼上无聊。<span class="科">贴上</span>忽听窗外语相邀。应赴花间召。</p>
        
        <p class="白"><span class="科">旦</span>孤红。奴家自前日回来。即蒙爹爹款待。改造别院。与我居住。今日又设喜筵。定应送我入院。但不知长卿归信。心上挂牵。闻爹爹堂上多时。不免向前趋拜。<span class="科">贴</span>待我先行。<span class="科">旦</span>怎么到是你先行。<span class="科">贴</span>若不是孤红带挈你。那有今日。恰不是我先行。去吃第一席。<span class="科">旦</span>这丫头又来取笑。呀。妹子兄弟也来了。</p>
        
        <p class="曲"><span class="牌">前腔</span><span class="科">小旦上</span>春藏步帐花开早。喜云鬟翠亸香绡。<span class="夹白">姐姐万福。<span class="科">旦</span>妹子免礼。<span class="科">丑上</span></span>读书未得换青袍。却被傍人笑。</p>
        
        <p class="白"><span class="科">旦</span>笑你甚么来。<span class="科">丑</span>他笑我考不上的老童生。呀大姐姐。你为何这几日越越瘦了。想是忆著姐夫之故。我劝你。今日爹爹设宴。把那肥猪肉多吃几块。也好补一补。<span class="科">旦</span>咄。油嘴毛头。爹爹在堂上。快去相见。<span class="科">丑应介旦小旦</span>爹爹万福。<span class="科">外</span>大孩儿免礼。你是夫人了。<span class="科">旦</span>爹爹在上。孩儿与妹同胞。岂敢以小贵自尊。<span class="科">外</span>孩儿有理。我言之谬矣。<span class="科">丑</span>爹爹。孩儿闭眼。<span class="科">外</span>咄。怎么闭眼。<span class="科">丑</span>一只钉钉在里头。拔不出哩。<span class="科">外</span>畜生。你妒我爱姐姐。你怎不学他丈夫做官。<span class="科">丑低云</span>这也容易。我也拣著人随了。做得官时也是一个后进夫人。<span class="科">外</span>大孩儿。我与你另造一院。俱已完备。今日是个吉日。又喜花朝。特备酒席送你。<span class="科">旦</span>多谢爹爹。<span class="科">外</span>孩儿。今日韶华。更觉倍增。画桥东风里。燕子归来寻旧垒。余寒犹峭。红日薄侵绿绮。<span class="科">旦</span>嫩草方抽碧玉茵。媚柳轻拂黄金缕。莺转上林。鱼游春水。几曲阑干遍倚。又是一番新桃李。<span class="科">众</span>佳人应怪归迟。梅妆泪洗。<span class="科">旦贴</span>凤箫声绝沈孤雁。望断清波无双鲤。云山万重。寸心千里。<span class="科">外</span>看酒过来。</p>
        
        <p class="曲"><span class="牌">梁州序</span>雕轩花嫩。琼林莺小。正是东君未老。隔帘柔影。翻飞社燕寻巢。忽见酸风逃去。小雨偷来。惹得芳菲恼。锦堂春透也管弦嘈。看酒晕桃花满面娇。<span class="科">合</span>红袖舞。玉樽倒。向良辰美景同欢笑。真乐事胜蓬岛。</p>
        
        <p class="曲"><span class="牌">前腔</span><span class="科">旦</span>绿窗飞絮。瑶阶芳草。点缀春光空好。梨花梦冷。虚将粉蝶痕消。你看翠绡封泪。罗袖分香。新恨凭谁告。秦关何处是碧云绕。嬾向花间听凤箫。</p>
        
        <p class="白"><span class="科">贴</span>小姐。老相公在上。不必感怀。<span class="科">合前</span></p>
        
        <p class="曲"><span class="牌">前腔</span><span class="科">小旦贴</span>惜风光帘幕春宵。惹风花池塘春晓。看双飞旧燕。认巢归绕。怪得落花芳磵。绿树苍云。不见仙郎到。海棠知未放且藏娇。<span class="科">贴</span>留取风枝杜宇巢。<span class="科">合前</span></p>
        
        <p class="曲"><span class="牌">前腔</span><span class="科">众</span>画楼前翠管风飘。朱帘外绿杨烟渺。渐黄昏人静。碧山归鸟。不怪华灯碍月。飞袖妨花。笑引金樽倒。去年人面也旧丰标。只恐风流减楚腰。<span class="科">合前外</span></p>
        
        <p class="白">孤红过来。我赏你一杯酒。<span class="科">贴</span>谢老相公。<span class="科">外</span>好生伏侍小姐。老爹回时再赏你。叫左右。与我抬下金珠锦绣五十杠。胡椒饴蜡八百斛。点差家僮侍女二百人。送小姐归院。<span class="科">众应提灯行介</span></p>
        
        <p class="曲"><span class="牌">节节高</span><span class="科">合</span>纱笼烛影摇。度赤栏桥。仙香递引金童导。行芳沼。过碧桃。经云峤。琼楼玉宇人难到。王孙富贵人间少。<span class="科">合</span>看取堂前锦衣归。共拜一封丹凤诏。</p>
        
        <p class="白"><span class="科">众</span>告相公夫人。院中已到了。</p>
        
        <p class="曲"><span class="牌">前腔</span>朱门映水遥。笑声高。云鬟绰约天人妙。风光好。帘影摇。歌声杳。花台柳榭东风巧。流苏帐暖春鸡报。<span class="科">合前</span></p>
        
        <p class="曲"><span class="牌">尾</span>人归别院笙歌闹。看天明曙色渐高。明日开筵莫惮劳。</p>
        
        <p class="白"><span class="科">外</span>孩儿。此是内室。你进去整顿。点检物件仔细。</p>
        
        <p class="落诗">锦步承行踏落花。<br />亲恩珍重惜娇娃。<br />侍儿群笑搴珠箔。<br />共指红楼是主家。</p>
        
        <h2 id=ch30 class="chapter"><span class="出题">第三十出　唐蒙设陷</span></h2>
        
        <p class="曲"><span class="牌">探春令</span><span class="科">净上</span>怒从心起怎饶人。为冤家难忍。思量欲把深雠报。恨不得冤业尽。</p>
        
        <p class="白">下官唐蒙。向为夜邛诸域未安。朝廷命我招讨。其实存心不忠。借托通币。夤缘为奸。不意为朝廷所知。特遣司马相如领节密计擒我。今已为郡县羁縻在此。思量计无所出。左右身名俱废。这仇不可不报。有二计在此。不免唤手下善谋的梅盛林过来。与他商议。梅盛林那里。<span class="科">丑上</span>既能善谋。又能善断。由你铁汉。也做两段。恩主有何钧旨。<span class="科">净</span>你晓得我今日为何受难。<span class="科">丑</span>这个都是司马相如。<span class="科">净</span>著手著手。过来。有事与你计较。一要差人到卓家去。以司马迁下蚕室之事。假云相如受刑。以此惊动文君。那父亲极势利的。就要改嫁他了。这个谁去得。<span class="科">丑</span>小人去。<span class="科">净</span>一面差人入京。多使金银。扬言相如在西夷坏事。朝廷知道。必来拿他。这是何人去。<span class="科">丑</span>徐孝去。他有亲兄做内官。一去就定当。<span class="科">净</span>这个好。还有一件。要到相如那里。哄他妻子病故。教因私废公。这是谁去。<span class="科">丑</span>陈奉去。<span class="科">净</span>我儿。你好中得我意也。干得事成。把一半家私分你。天呵。</p>
        
        <p class="曲"><span class="牌">泣颜回</span>弄假要成真。到临邛管嫁文君。搅乱<span class="夹白">他</span>朝廷心变。酩子里气丧三军。使鸾离凤分。霎时间打破他烟花阵竟未知一朝生死。说甚么万里功勋。</p>
        
        <p class="曲"><span class="牌">前腔</span><span class="科">丑</span>休说宝和银。把家私唾手平分。但能消除君怨。这便是图报君恩。<span class="夹白"><span class="科">净</span>不要漏了消息。<span class="科">丑</span>这个不劳嘱付。我</span>机深意深。看前行万事都无损。他那里祸不单行。俺这里福自双生。</p>
        
        <p class="落诗">舌上生飞剑。<br />心中起毒蛇。<br />惯能伤性命。<br />极会败人家。</p>
        
        <h2 id=ch31 class="chapter"><span class="出题">第三十一出　文君信诳</span></h2>
        
        <p class="曲"><span class="牌">祝英台</span><span class="科">旦上</span>盼长天秋欲暮。哀雁寥寥度。<span class="科">贴上</span>绝塞云空。书断关山路。<span class="科">合</span>怎当得玉笛飞声。碧梧零露。是晚庭移步。</p>
        
        <p class="白"><span class="科">旦</span>合欢未已离愁继。相见无多会面难。<span class="科">贴</span>只有春山消瘦剧。近来添得泪痕斑。<span class="科">旦</span>孤红。自从归家。虽蒙爹爹款待。只是想著长卿。无限烦恼。闻他对爹爹说。不日就回。如何杳无音问。教人倚闾而望。好生愁闷也。你随我到爹行前去。央他遣人打探一回消息。多少是好。<span class="科">贴</span>这个使得。小姐请行。呀。老相公已来了。</p>
        
        <p class="曲"><span class="牌">谒金门</span><span class="科">外</span>人家须养女。今日悔生儿。阀阅增辉人助喜。风流美婿。仙旌指日回舆。</p>
        
        <p class="白">自家两日不见女儿。欲去看他一回。呀。女儿到与孤红在此。<span class="科">见介</span>女儿连日好么。<span class="科">旦</span>爹爹如此慈爱。有何他忧。只是丈夫无信。欲求大人访问一回。<span class="科">外</span>我正有此意。叫卓然过来。<span class="科">末上</span>卓然卓然。就到眼前。相公有何钧旨。<span class="科">外</span>你到都亭中去。访问司马老爷边方消息。速来回报。<span class="科">末</span>要知边上信。须听驿中言。<span class="科">下外与旦叙寒温介</span></p>
        
        <p class="曲"><span class="牌">唐多令</span><span class="科">丑上</span>机事关心不苦。忙到赚人头路。</p>
        
        <p class="白">在下梅盛林。承恩主唐蒙之命。来哄文君。因此妆一个抄化军士。到他门首。未免高叫一声。有人问及。我就将机就机回他。老爹奶奶。可怜梅盛林。抄化些钱财。<span class="科">末上</span>咄。这抄化的不许在此喧嚷。<span class="科">丑</span>院公。可怜流落军士。<span class="科">末</span>且住。你是那里来的。<span class="科">丑</span>我随司马老爷往夜邛僰<a epub:type="noteref" href="#char05"><spu>注</spu></a>中。因他罪犯朝廷。下了蚕室。故此独自逃回。<span class="科">末</span>怎么下了蚕室。<span class="科">丑</span>便是割去了那话儿。<span class="科">末</span>咄。老爷不日就回。你到胡说。还不走。<span class="科">丑</span>还不走。还不走。文君听见难开口。总然有日放回来。要紧东西全没有。<span class="科">下末报介</span>相公。小姐。不好了。<span class="科">外旦惊介</span>怎么说。<span class="科">末</span>小人才出门。撞见了一个抄化军士。他说道司马老爷往边。为因得罪朝廷。下了蚕室。故得逃回。以此小人进报。<span class="科">外旦</span>快去唤他转来。<span class="科">末应下外</span>孩儿不要惊。待我自去问王大尹。<span class="科">旦</span>全赖爹爹。<span class="科">外</span>我就去了。<span class="科">下旦贴吊场哭介</span>孤红。我夜梦不祥。不意有此信来。倘有这事。教我怎生下落。天呵好苦也。去年今日别君时。忍泪含羞一送之。不道关河烽火隔。等闲烧断合欢枝。长卿。长卿。不料你生平际遇。一至此乎。</p><aside epub:type="footnote" id="char05"><p>「⿱棘火」</p></aside>
        
        <p class="曲"><span class="牌">新水令</span>嗟哉夫子亶通儒。嗟哉夫子亶通儒。有雄才剑横奇技。又多能综众书。慕前贤易相如。嗟落魄无侣。空游倦凤凰羽。</p>
        
        <p class="曲"><span class="牌">步步娇</span><span class="科">贴</span>梁国去曾成子虚赋。毕了驷马高车志。追思旧好初。孔美雍容仰彼怜予。传绿绮。两心娱。怨知情却为知音起。</p>
        
        <p class="曲"><span class="牌">折桂令</span><span class="夹白"><span class="科">旦</span>因此上</span>谢冰弦永托为妃。藉清樽不耻当垆。肯知道命也难扶。生年浅促。薄福自苦。竟撇我放不下中庭影孤。哭难招长夜魂阻。枉使凄恻。愿你在患苦须知。<span class="夹白">若这九原可从呵。我也</span>愿成一个夫妇每生死同墟。</p>
        
        <p class="曲"><span class="牌">江儿水</span><span class="科">贴</span>枉笑著风流主好事非。恨书生穷遇终不济。负却弹琴当日意。抛闪得人也没由去。蓦地思量心碎。<span class="夹白">小姐。怎知他</span>绿绮双调。今做了青鸾孤处。</p>
        
        <p class="白"><span class="科">内云</span>孤红姐。卓然在此回复。没处寻那抄化的军士。<span class="科">旦</span>这军士果然不见了。没处讨一个的信了。如何放得下。</p>
        
        <p class="曲"><span class="牌">雁儿落</span>空步著郁萋萋乱草枯。虚听著哀呖呖断鸿度。哭声儿吞不吐。痛魂也驰难赴。<span class="夹白">边上将军。</span>你那里果也不果是卓文夫。先惹得泪痕多。<span class="夹白">天呵。</span>我这里秋天暮。他那里长夜徂。肯信道两下里成牵顾。孤也么孤。今夜里琐窗前哑哑啼夜乌</p>
        
        <p class="曲"><span class="牌">侥侥令</span><span class="夹白"><span class="科">贴</span>相公</span>旧情空记取。专房宠幸到今非。虽欲归来重事你。<span class="夹白">只怕你</span>到春归人不归。春归人不归。</p>
        
        <p class="白">小姐。还有一虑。相公总然遇难。青囊为何不回。<span class="科">旦</span>便是。</p>
        
        <p class="曲"><span class="牌">收江南</span>总然是马相如犯罪呵。今此信付糊涂。难道是青囊不得上征途。归来说与信音乎。偏累我睁睁眼枯。偏累我睁睁眼枯。<span class="夹白">孤红。</span>只恐怕青囊担病死无辜。</p>
        
        <p class="白"><span class="科">贴</span>小姐不必过哀。</p>
        
        <p class="曲"><span class="牌">园林好</span>且踌蹰。真言未知。漫追思。人言有虚。<span class="夹白">且待老相公回来。便知分晓。</span>但愿得逃军传误。才免得两心孤。才免得两心孤。</p>
        
        <p class="白"><span class="科">旦</span>倘爹爹回来。又没有真信呵。</p>
        
        <p class="曲"><span class="牌">沽美酒</span>望天涯难觅夫。怨军士闪人孤。转眼风波当地多。今生命复孤。<span class="夹白">爹爹呵。</span>是一个狠心徒。是一个狠心徒。谁念亲故。禽兽有同群之顾。草木有连枝之素。<span class="夹白">他呵。</span>清波中泛起泥污。打奴骂奴。<span class="夹白">呀。</span>枉挨着几年虚度。</p>
        
        <p class="曲"><span class="牌">尾</span>悠悠咽咽魂难措。迢迢远远音不赴。死死生生谁与顾。</p>
        
        <p class="白"><span class="科">贴</span>小姐。下蚕室是何等罪刑。<span class="科">旦</span>你不晓得。言之可羞。呀。爹爹来了。<span class="科">外上</span>不闻天外信。难慰合中情。女儿。方才问王大尹。他尚不知。你不要愁烦。且到妹处散闷一回。<span class="科">旦</span>谢爹爹。孩儿身子不快。不去了。<span class="科">外</span>明知心腹事。两下不开言。<span class="科">下旦</span>孤红。你知爹爹之意么。<span class="科">贴</span>不晓得。<span class="科">旦</span>也罢。我也不去说破他。</p>
        
        <p class="落诗">独有春风恶劣。<br />惯把娇枝吹折。<br />一发将花揉碎。<br />问他怎生轻别。</p>
        
        <h2 id=ch32 class="chapter"><span class="出题">第三十二出　相如受绁</span></h2>
        
        <p class="曲"><span class="牌">骂玉郎</span><span class="科">生上</span>月里嫦娥水上仙。隔了蟾宫影洛浦烟。人间天上久无缘。漫劳牵。去沉沉动别经年。问何事不还。问何事不还。只因路阻关山。待何时始旋。待何时始旋。说一句梦里心言。得与你片时相见。也胜如今日。也胜如今日。边城万里。独受风烟。自熬煎。到如今欲回难转。真个是到头来不由人便。</p>
        
        <p class="白">仗节边城自拊髀。敕书何事望来稀。朝中怕有奸雄在。不使书生衣锦归。叨蒙皇上重委。招安西域。擒取唐蒙。事虽定夺。但上表请旨。未见敕谕。淹留日久。事有可疑。况兼思忆文君。朝夕忧惧。未免先发青囊回家。一待旨到。即驰临邛便还。却不是好。青囊那里。<span class="科">丑上</span>身在牂牁心在蜀。不知何日始归家。告老爹。有何钧旨。<span class="科">生</span>取砚笔来写书。差你回去。<span class="科">丑</span>笔砚在此。<span class="科">生</span>相如再拜小姐妆次前。</p>
        
        <p class="曲"><span class="牌">前腔</span>忆昔轻分九月天。独自经溪峡上濑船。奔流一夜过千山。水潺湲。闷沉沉回首频看。放不下你望眼欲酸。你望眼欲酸。放不下你病体多般。总君王见怜。总君王见怜。博得个浅职微官。奈其间又多牵绊。<span class="夹白">青囊。你去多拜上。</span>自都亭驻节。自都亭驻节。你亲前嘱付。曾有心言。到今年。多应是欢喜家还。休道是薄情人恩多成怨。</p>
        
        <p class="白">青囊过来。还有心言对你讲。<span class="科">侧耳低言介末上</span>一身都是胆。满口尽胡柴。自身陈奉便是。承恩主唐蒙之命。来哄相如。此间是他辕门。假妆一个卖箭的。撞进去。自有话儿动他。军士们。要买好箭么。<span class="科">众</span>咄。不许喧嚷。<span class="科">末</span>不打紧。你门老爷是我乡里。<span class="科">生</span>左右。甚么人喧嚷。拿进来。<span class="科">众拿介生</span>你是何人。敢来喧嚷。<span class="科">末</span>爷爷。小的是临邛人。卖箭的。<span class="科">生</span>既是临邛。家住那里。<span class="科">末</span>将军听禀。</p>
        
        <p class="曲"><span class="牌">归朝欢</span>西郊外。西郊外九坞树前。<span class="夹白"><span class="科">生</span>为何到此。<span class="科">末</span></span>闻得将军镇此边。敢来望。敢来望贵眼一看。<span class="夹白"><span class="科">生</span>这箭呵。我军中也用得。你可认得卓王孙家么。<span class="科">末</span>小人认得。</span>家近柏台书院。<span class="夹白"><span class="科">生</span>他家没有事么。<span class="科">末</span>小人不敢说。<span class="科">生</span>便说何妨。<span class="科">末</span></span>听他家小姐今受蹇。<span class="夹白"><span class="科">生惊介</span>怎么受蹇。<span class="科">末</span></span>一朝春谢花零片。<span class="夹白"><span class="科">生</span>晓得小姐是那一个。<span class="科">末</span></span>想是将军旧有缘。</p>
        
        <p class="白"><span class="科">生哭介</span>我妻。你若死了呵。教我</p>
        
        <p class="曲"><span class="牌">前腔</span>何心去。何心去做个好官。衣锦教谁带笑看。终须去。终须去抚著你棺。哭得眼昏肠断。<span class="夹白">天呵。</span>怨当初为甚轻分散。早知长别无由见。且自相挨过一年。</p>
        
        <p class="白"><span class="科">末</span>将军不必悲啼。却是小人有罪了。就此拜辞。<span class="科">生</span>也罢。我箭亦不用了。赏你一两银子去。<span class="科">末拜介</span>多谢将军。此言真是箭。直使透肝肠。<span class="科">下小外上</span>在朝无直士。专阃失忠臣。自家亲承圣旨。来责相如。此间是他衙门。竟入则个。圣上有旨。跪听宣读。皇帝诏曰。朕因夜邛诸国。为唐蒙生事。因遣司马相如往彼招安。岂故违朕谕。多得西域金钱。致令诸国怨望。甚为误旨。著彼处有司。即使儖车解京。没其在官行资。不许梢经本处。钦此。<span class="科">生</span>天使大人。相如有何负国。朝廷这等待我。<span class="科">小外</span>将军不必怨怅。你功高望重。不久自明。</p>
        
        <p class="曲"><span class="牌">前腔</span>虽则是。虽则是朝廷废贤。你功名著在边。应有日。应有日君王自怜。你勋名左则全。<span class="夹白">不见</span>人生运命多迁变。世途成败无须怨。毕竟天心与保全。</p>
        
        <p class="白"><span class="科">生</span>若像今日。做那官有何用。</p>
        
        <p class="曲"><span class="牌">前腔</span>谁还愿。谁还愿鹓行豸冠。待漏趋朝万国天。谁还愿。谁还愿虎符豹冠。倚剑横冲万里烟。<span class="夹白">如今呵。</span>沉沉宦海迷难转。拘拘利锁将人缱。战马嘶风自可怜。</p>
        
        <p class="白"><span class="科">外</span>学生告辞了。从今六月霜飞处。何日三年雨到时。<span class="科">下生哭介</span>青囊。你俏俏逃回。访问小姐之信。若他不死。不要说这桩事。倘然死了。到坟上拜哭一回。若相如有生还之日。这穷骨头左右和你葬一处。<span class="科">丑哭</span>相公。小人去了。放心不下。怎生是好。<span class="科">生</span>我儿。你不要啼哭。被人知道。连你也带住了。不如趁早去罢。<span class="科">丑</span>好苦也。眼看惟恐去。魂断欲相随。到晚孤亭宿。哀哀哭向谁。<span class="科">下末</span>可恨柔奸误人国。更将阴险害忠臣。自家牂牁太守。闻朝廷有旨。著下官拿下相如。此必唐蒙设陷。然事出朝廷。岂敢有违。且去进见。<span class="科">众</span>牂牁太守见。<span class="科">生</span>取小帽来。<span class="科">末进见介生</span>郡守公。小生被谮。送入槛车。此古来常事。就将过来。<span class="科">末</span>岂敢。<span class="科">生</span>郡守大人。我只怨当初读书做甚么。</p>
        
        <p class="曲"><span class="牌">大圣乐犯</span>读诗书番上高竿。弄笔如鎗光未寒。奈余锋倒向胸中窜。<span class="夹白">今日呵。</span>逢书蠹。遇刀瘢。说甚鳞甲逢时见。空使须髯系狱看。<span class="夹白">自从离家以来。</span>江云断。海气连。山妻生死见无缘。<span class="夹白">谁承望</span>圜扉内。犴狴间。英雄翻做福堂仙。</p>
        
        <p class="白"><span class="科">末</span>将军。朝廷自有公道。</p>
        
        <p class="曲"><span class="牌">前腔</span>混蓬蒿必辨芝兰。翥凤终须胜集鹯。阴云自有晴天见。看主圣。释臣贤。<span class="夹白">将军呵。</span>天将大任行当念。野鹤遭笼暂受愆。还多慰。幸勉旃。到头休说下场言。<span class="夹白">他日</span>功名白。竹帛镌。终看千古姓名传。</p>
        
        <p class="白">将军还请到敝衙去。</p>
        
        <p class="落诗">长烟落日孤城闭。<br />淡月清霜怨角来。<br />寄语孤臣勿回首。<br />故乡千里独登台。</p>
        
        <h2 id=ch33 class="chapter"><span class="出题">第三十三出　空门遇使</span></h2>
        
        <p class="曲"><span class="牌">谒金门</span><span class="科">外上</span>蟾宫开未稳。空尔住天孙。薄福牛郎身已殡。凭教别箭。重穿孔雀金屏。</p>
        
        <p class="白">老病无端惜暮年。可堪余恨日芊芊。如今也有开怀日。不复都亭拜马前。自家悔识相如。他往使之时。只得献牛酒以交欢。谁道这厮轻薄。将言见诋。那时因他高贵。所以勉强低颜。岂料边疆偾事。今为朝廷所执。不觉出我呕气。见有田太尉鼓盆。欲思续弦。昨日官媒来说。已曾许下文君。今日行礼。明日成亲。观其势力又大。阀阅又称。不怕女儿不从。何患相如有说。正是暗里来暗里去。既无定亲茶。莫做吾家婿。来过此间。未免唤文君出来。只说相如已死。我劝你改嫁罢。看他怎么说。文君何在。<span class="科">旦贴上</span></p>
        
        <p class="曲"><span class="牌">菊花新</span>从知边信日销魂。病身娇怯懒开门。忽听爹行声唤紧。除非巢燕早归春。</p>
        
        <p class="白">锦字书封了。银河雁去迟。只愁关路隔。不得到辽西。<span class="科">旦</span>孤红。我自闻凶信之后。不觉病体恹恹。爹爹在堂相唤。莫是得他真信回了。相见则个。<span class="科">外</span>孩儿。相如已死了。见有田太尉失配。你嫁与他罢。<span class="科">旦哭</span>爹爹差矣。相如讣音。有何可据。出此异言。断不敢从。<span class="科">外</span>咄。淫贱东西。窦圭初死之时。你言与此何异。<span class="科">贴</span>老相公。当初不得为贞女。如今必欲为烈妇。岂可复失身于人哉。<span class="科">外</span>咄。讨棍来。凡事是你牵诱。先把你打上一顿。看他嫁也不嫁。<span class="科">旦</span>爹爹息怒。不须打得。任凭何日成亲便了。<span class="科">外</span>好好。我儿。你出此言。方为孝顺。我去与你打点妆奁。喜看乘龙客。相谐引凤人。<span class="科">下贴怒介</span>小姐。你方才此言。敢是忘了相如了。<span class="科">旦哭介</span>孤红。你不晓得。我见他要打你。故将此言哄他。如今事已迫矣。快取翦刀来。待将头发翦下。就与你逃入山去便了。<span class="科">贴</span>小姐既然如此。待我取翦刀来。我也说不得了。<span class="科">旦哭翦介</span></p>
        
        <p class="曲"><span class="牌">香罗带</span>追思结发人。愁空鬓云。<span class="夹白">翦刀</span>飕飕飒飒寒怎闻。<span class="夹白">发儿</span>长长短短人空诮也。谁念我卓文君。<span class="夹白">苦</span>从今翦去除怨根。<span class="夹白">铁。</span>总凭你削下头来也。翦不断我心中镜里人。</p>
        
        <p class="白"><span class="科">贴哭介</span>好苦。我也翦下来。</p>
        
        <p class="曲"><span class="牌">前腔</span><span class="夹白">发儿。</span>空随绣阁人。经今几春。如何一旦香竟分。寒蝉两翼痛销魂也。<span class="夹白">这</span>菱花镜暗昏昏。<span class="夹白">翦刀。</span>你就是心肠铁打也难闻。当时绾出盘龙也。今日飘为陌上尘。</p>
        
        <p class="白"><span class="科">旦</span>孤红。我和你竟到峨眉山中小巫山庙里去罢。<span class="科">贴</span>小姐。此去不多路。出城数里便是。打从后门幽径中去好。相如。当初为你离香阁。今日因君过碧山。落得凤头鞋子绽。空留香迹在人间。<span class="科">下小尼上</span>雾卷黄罗帔。云凋白玉冠。野烟溪洞冷。林月石桥寒。自家尼姑通性。在小巫山庙里出家。释名比丘尼是也。教未入于中国。法已播于南方。一心清净。两手皈依。风月襟怀。烟霞态度。昙钵清泉。散处作为甘露。山斋余饭。设时用变天花。菩提树下谈玄。忘补朝阳之衲。贝叶经边入定。搜空透笋之衣。庐岳高僧。一别知经数腊。茅山道士。望来已隔三还。花心中迸出百和香。下山门人人争嗅。头顶上现出九光火。开佛殿个个忙参。净扫松关。林外马来蹀躞。皆吾比比之俦。闲开竹径。严端锡下逍遥。尽是如此之辈。小行者年无二八。到起贼心。太师行寿有三千。偏多妄想。珠幢远立苍苔。绰约风吹罗汉。宝磬频生石塔。逶迤路绕金刚。既谓锁骨菩萨化身。正要灵感昭应。发菩提念。舍身如来转世。偏能慈悲普救。起度筏心。尼姑色相如此。正是杨枝一滴非消渴。亟作山河大地春。你看那来的妇人。举止行动。好似大人家出来的。且待他到来。必有话说。不免将山门扫净。再作理会。<span class="科">旦贴上</span></p>
        
        <p class="曲"><span class="牌">前腔</span>行寻野庙门。松杉绕云。忽逢暮雨轻洒尘。感奴一念叩灵神也。今受难为何因。巫山之神。襄王寂寞今几春。你翠幄空围也。露泣花愁不奈人。</p>
        
        <p class="白">风流今古惜年华。虚发瞿塘口上花。云雨自从分散后。人间无复到仙家。孤红。此间想是巫神庙。看空山寂寂。古木森森。好生悲感。未免迳进参神。暂图安歇则个。呀。尼姑少礼。<span class="科">尼</span>娘子请坐。徒弟看茶来。<span class="科">丑上</span>黄藕浓云冠。青烟绛节笼。品流巫峡外。命籍紫微中。师父。茶在此。<span class="科">尼</span>那位娘子为何不坐。想是名分所在。<span class="科">旦</span>尼姑。远来相投一言难尽。</p>
        
        <p class="曲"><span class="牌">三仙桥</span>堪怜儿夫薄运。为朝廷遇囚困。因亲改嫁。苦逼谐秦晋。<span class="夹白">尼姑。事出无奈。为此</span>翦香云。忙逃奔。愿弃人间进佛门。<span class="夹白">只得来投你。苦</span>死不见丈夫身。生不得与亲。人近。<span class="夹白">我看你这里景致呵。</span>像一个望夫山沉沉眼昏。似一个逍遥谷又带著九嶷峰恨。<span class="夹白"><span class="科">尼</span>娘子真个可怜。那位姐姐也翦下了发儿。莫是官人的次妻。<span class="科">旦</span>尼姑。你不知道。</span>两泪流来两样分。非似哭丈夫的亲情分。</p>
        
        <p class="白"><span class="科">尼</span>这等说起来。想是随从娘子的。为主母而然。一发难得。<span class="科">旦贴</span>我们二人。今日特来拜你为师父。<span class="科">尼</span>你要做我的徒弟。只怕受不得许多淡薄。你听我说。我这里呵。</p>
        
        <p class="曲"><span class="牌">前腔</span>只好著麻衣坐稳。不似你罗衣宽褪。只好吃黄齑当斋。不似你珍羞厮混。我这里是山林静。那更虎狼群也。又不似你鸳鸯成阵。要诵些佛谶与经文。打参时牢闭门。又不似你施朱傅粉。便上了西方成南无这般清困。你休弃了在家的繁华错认了出家的清净。</p>
        
        <p class="白">娘子。请到里面去坐一坐。再作理会。<span class="科">旦贴</span>欲弃铅华来过此。<span class="科">尼</span>不妨清净入空门。<span class="科">下丑上</span>哭到东时哭到西。无过死别共生离。茫茫走遍关山路。愁听寒猿索莫啼。自家在牂牁郡。别了相公入狱。又到临邛县。访得小姐入山。因此追来这里。是个古庙。不免问声。有人么。<span class="科">尼贴上</span>听取敲门者。多应问路人。小娘子既为徒弟。当给使令。外厢有人。你可去回他。<span class="科">贴</span>师父。我从来不知规矩。今日师父暂去回了。自此之后。俱是奴家。<span class="科">尼</span>你在伽蓝后听著。客官何来。<span class="科">丑</span>我是问信的。才有两个妇人经过。尼姑可曾见他。<span class="科">尼</span>不曾见。<span class="科">丑哭介</span>好苦。教我那里寻他。<span class="科">尼</span>客官。你寻他做甚。<span class="科">丑</span>尼姑。你不知道。</p>
        
        <p class="曲"><span class="牌">莺啼序</span><span class="夹白">我</span>东人受谤遇灾迍。一时气丧边军。更虚言谬传家信。道夫人葬埋红粉。<span class="夹白"><span class="科">贴</span>事有古怪。听那人声气。多似青囊。待我上前些。再听他道来。<span class="科">丑</span>因此上差我回来。那知他被逼潜逃。</span>向深山削发为尼。与一个知心同奔。<span class="夹白">若这里不见。教我何处追寻。</span>望前难进。断人魂夕阳时分。</p>
        
        <p class="白">未免再赶上去。<span class="科">贴跑上</span>青囊。青囊。且住。且住。<span class="科">丑</span>呀。小姐在那里。<span class="科">贴</span>小姐在此。<span class="科">尼</span>待我请他出来。<span class="科">旦上</span>青囊。你为何到此。<span class="科">丑</span>相公特差我来看小姐。<span class="科">旦</span>且住。你停了气息。说与我别来缘故。<span class="科">丑</span>小姐听禀。</p>
        
        <p class="曲"><span class="牌">前腔</span>他去京师得遇圣主恩。到临邛曾拜王孙。嘱付了小姐恩亲。到边方广安诸郡。<span class="夹白">那晓得唐蒙这厮。恨相公拿了。反谮相公受赂。朝廷将他下狱。</span>把忠良误作奸邪。使鹤群被笼遭困。<span class="夹白">这个也罢了。</span>他又传虚信。<span class="夹白"><span class="科">旦</span>怎么虚信。<span class="科">丑</span></span>道娘行病死。乱人方寸。</p>
        
        <p class="白">因此教我逃回。一看下落。不意撞见了张老娘。说道小姐为相公逼嫁。逃入峨眉山去了。以此特地追寻。<span class="科">旦</span>相公受刑。不是下蚕室么。<span class="科">丑</span>那有这话。<span class="科">贴</span>小姐好了。虽然蜡烛犹余泪。幸得春蚕尚有丝。<span class="科">旦</span>孤红。两边遭难。虽不至死。只是命运乖张。如何有出迹之日。</p>
        
        <p class="曲"><span class="牌">琥珀猫儿坠</span>呼天不应。独遭这时运。<span class="夹白">长卿。</span>我今做了霜花忽飘陨。教伊又落在枯缠井。<span class="科">合</span></p>
        
        <p class="白">偏闷。听不得此夜山中。落叶成阵。<span class="科">丑</span>小姐与孤红住在此。待我去见你老相公。看他怎生回我。尼姑出来。你与我款待小姐在此。待与老爹说了。重重谢你。<span class="科">尼</span>说那里话。我是出家人。天上人间。方便第一。<span class="科">丑</span>小姐。青囊去了。明日再来回报。空手入宝山。拾得连城玉。<span class="科">下尼</span>夫人请进去。到里面安歇。</p>
        
        <p class="曲"><span class="牌">前腔</span>我与你空门暂隐。且将六根净。莫恨尘缘犹未尽。黄粱有梦还堪信。<span class="科">合</span>权进。休得去枉赚相思。自取劳顿。<span class="科">合</span>画眉不尽。且去接殷勤。把臂论心到夕曛。莫教异日闻芳讯。回首空山一片云。</p>
        
        <p class="落诗">难从父命入荆扉。<br />喜见家奴万里归。<br />今夜相思知较可。<br />笑随孤梦隔江飞。</p>
        
        <h2 id=ch34 class="chapter"><span class="出题">第三十四出　青囊阻嫁</span></h2>
        
        <p class="曲"><span class="牌">北端正好</span><span class="科">丑上</span>两脚受奔波一味担饥饿。恨满充肠胃。气满塞胸脯。奈全家拆得伶仃苦。叹傍人见我谁知我。</p>
        
        <p class="白">自家寻著小姐。要见卓老儿。此间将近。如何有鼓吹之声。莫是田太尉那厮。思量娶亲了。待去访一的实。才可撞进。正是待彼张声处。为吾下手时。<span class="科">下净上</span>会做媒人骂两头。一千三百再加瓯。只愁反被两头骂。喝去呼来胜似牛。自家官媒便是。近日与田太尉卓小姐做一头亲事。昨日行礼。今日过门。因此特来迎候。你看掌礼也到了。<span class="科">副净上</span>烂破头巾纸褙多。夫妻行礼喝兴拜。落得问龙并撒帐。偷些喜果献家婆。<span class="科">净</span>献家婆。到是我吃多。<span class="科">副净</span>月老老休取笑。你看那新人不肯出门。莫是二婚娘子到要妆俏。<span class="科">净</span>不是妆俏。还是里面洗澡。<span class="科">副净</span>若是洗澡。这盆浴汤我要。<span class="科">净</span>你要他做什么。<span class="科">副净</span>晚老婆的尿。好浇饭吃。而况洗澡水。这滋味说不尽。<span class="科">净</span>闲话休题。他家里人来了。大家上前去问他。怎么不开门。</p>
        
        <p class="曲"><span class="牌">前腔</span><span class="科">丑上</span>肚里毒蛇窠。脸上钢刀刴。将了掂颩棒。发起大干戈。恼人肠迸出咆哮虎。头顶上将长江水来救火。</p>
        
        <p class="白">恰才去访张老娘。果是今日成亲。不免到他门首。打那厮一番。<span class="科">净副净</span>大哥。借问一声。你家里怎不开门。<span class="科">丑</span>怎不开门。打你囚根。<span class="科">打介净</span>不要打。<span class="科">丑</span>你是何人。<span class="科">净</span>我是官媒。<span class="科">丑</span>你是官媒。打做一堆。<span class="科">又打介</span>掌礼过来。你姓甚么。<span class="科">副净</span>我是张待诏。<span class="科">丑</span>你是张待诏。打得你做狗叫。<span class="科">又打介末上</span>自家卓老相公。因小姐逃出。差我对月老说另改一个日子。如何门外许多喧嚷。<span class="科">看介净副净</span>大哥救我一救。<span class="科">末</span>打的是谁。<span class="科">丑</span>打的是谁。赏你一个擂槌。你是卓家人么。你老贼嫁了我家夫人去。有何言语答我老爷。都要随我到官司去。做一个了断。<span class="科">众</span>大哥。委实我们不是了。情愿跪你一跪罢。<span class="科">丑</span>跪了。听我说。<span class="科">打净介</span>媒人这贼。你</p>
        
        <p class="曲"><span class="牌">前腔</span>不在月中来。怎向冰间过。截了蓝桥水。激起楚江波。强姮娥到去联河鼓。<span class="科">打介</span>待把你这头来砍腰下斧。</p>
        
        <p class="白"><span class="科">打副净介</span>掌礼这贼。</p>
        
        <p class="曲"><span class="牌">前腔</span><span class="夹白">你</span>不识五伦尊。怎信三从大。便掌成双礼。去唱合欢歌。你这般莽撞吃不成撒帐果。只怕你恶姻缘到头来缠得苦。</p>
        
        <p class="白"><span class="科">打介</span>卓家的狗囚。你那老贼呵。</p>
        
        <p class="曲"><span class="牌">北滚绣球</span>也到是一个鬼魔。也到是一个贼奴。闪些儿点污了婚姻簿。猛可的硬心肠扯断丝萝。郎不郎。秀不秀。文不文。武不武。到去与油煠猢狲的人做夫妇。那里管伤伦败俗也犯了萧何。要使你乞怜学做亡家狗。忍气甘为缩颈鹅。始罢干戈。</p>
        
        <p class="白">你们且去。老爹回来。自有分晓。</p>
        
        <p class="落诗">可怪王孙太不仁。<br />如何反去怨媒人。<br />空教掌礼遭凌辱。<br />回报田家别娶亲。</p>
        
        <h2 id=ch35 class="chapter"><span class="出题">第三十五出　狱中哀泣</span></h2>
        
        <p class="曲"><span class="牌">喜迁莺</span><span class="科">生上</span>穷愁难诉。奈地远天高。物在人故。狱底思君。他乡念妇。都成影只形孤。一点赤心虚负。九曲黄泉漫阻。徒自苦。对霜天清角。永夜长呼。</p>
        
        <p class="白">文章憎命欲如何。始信天阶有网罗。羞杀荣华归昼锦。酒痕番少泪痕多。小生囚拘三年。辛苦万状。不知文君死葬何处。青囊身泊何方。举目无依。空怀悲切。幸有狱官怜念。少弛枷钮。常得呻吟风雨之际。悲歌霜霰之时。今日天阴惨淡。鬼哭神号。不胜酸鼻生余恨。一度思量一度愁。</p>
        
        <p class="曲"><span class="牌">雁鱼锦</span>追伤。自昔如梦乡。记青年束发多惆怅。从小有慕蔺生高尚。相如改号名扬。向青云万里。每自轩昂。屠龙豪气长。羡胸中堆锦绣。笔底千层浪。看玉貌甚都。谩叨称美望。　　图王。弹剑游梁。一时际会也。须道风云壮。高文共奖。那其间名压邹枚上。兔园笑吟登赋场。烟霞句就台榭光。玉堂翰墨垂芳。闪些个君王捐馆悲亡。分披难禁这两厢。这些时奔走中飘零琴剑悲司马。那些时欢娱处歌舞楼台忆孝王。　　徬徨。利锁名缰。叹从来倦游滋味谁能状。四海空囊。绾著客骑古道秋风。访旧他方。相逢气爽。都亭朝谒。更足美情佳况。只为那王孙座上朱弦响。又惹出丹穴双飞两凤皇。　　玉楼琼阁。琴心飘荡。月明风细。相引赴高唐。奈家贫运衰。依然新愁和泪长。生受酒垆蒙耻。临邛店笑迎商。烟花主张。教我受尽凄凉。又早是多情雅量怜岳丈。与我带却金珠归故乡。　　逢欢赏。赖子虚金门荐。扬美誉既流芳。天书远召。拜节中郎。<span class="夹白">闷来屈指呵。</span>辜负了锦心绣肠。羞杀了鸾衾凤帐。今日里叹行藏。正是灯前半夜生平事。和雨都来恼客肠。</p>
        
        <p class="白"><span class="科">净扮狱官上</span>呀呀。这是谁人啼哭。闸狱老爷来了。呀。原来是司马先生。请到本房里去。闻知新廷尉老爷王吉。是你乡里。他到时必有好处。<span class="科">生</span>此信真的么。<span class="科">净</span>这个那有假。<span class="科">生</span>如此且喜。多谢多谢。<span class="科">并下</span></p>
        
        <h2 id=ch36 class="chapter"><span class="出题">第三十六出　廷尉伸冤</span></h2>
        
        <p class="曲"><span class="牌">称人心</span><span class="科">小生上</span>阴云蔽久。青天乍得舒眸。忠臣恨三年未酬。幸赖一封朝奏。君王肯首。一霎时春回枯树。蓦地里光生敝帚。</p>
        
        <p class="白">友道君恩不易全。谁能披日拨云烟。今朝信有回天力。不负交情二十年。下官大廷尉王吉。当时与契兄司马相如。都亭一别。本谓收功绝域。衣锦荣还。那知唐蒙行谮。反害他下吏三年。无人一白。小生叨居此任。只得冒死以闻。幸皇上圣明。旨下廷尉议了来说。小生直以相如为唐蒙所谮。情所当恕。唐蒙倾陷忠良。法宜重究。覆本去了。如何不见圣旨倒下。呀。前面来的想是玉音了。</p>
        
        <p class="曲"><span class="牌">海棠春</span><span class="科">小外上</span>可叹久要人。临难怜朋旧。</p>
        
        <p class="白">旨下廷尉王吉。前议司马相如之罪。皆唐蒙造言。乃复其官爵。唐蒙即日磔诛市朝。以彰国家大典。钦此。<span class="科">见介小生</span>叫左右。狱中去请司马老爷出来。请他换了冠服相见。<span class="科">众应下小生</span>叫左右。锦衣卫狱中。快取唐蒙来。<span class="科">众应下</span></p>
        
        <p class="曲"><span class="牌">前腔</span><span class="科">生上</span>肯信辙中鱼。斗水重蒙救。</p>
        
        <p class="白">相如自分九死一生。谁料王祥甫奏明朝廷。拔我冤狱。友谊至此。蔑以加矣。今来唤我。不免向前趋谢。呀。杨兄也在此。<span class="科">相见哭拜介小生</span>长卿本意九死为期。不意阳和忽布。且喜又复官爵。还令文园。<span class="科">小外</span>唐蒙这贼。也去狱中拿了。<span class="科">生</span>且喜且喜。天呵。不觉孤忠感泣。待我望阙一拜。</p>
        
        <p class="曲"><span class="牌">琐窗郎</span>想当年蒙耻拘囚。谅微骸弃不收。一时遭困。覆辙翻舟。圜扉啼怨。血沾襟袖。<span class="科">合</span>感一时云开雾散春还又。逢圣主。遇良友。</p>
        
        <p class="曲"><span class="牌">前腔</span><span class="科">小生</span>自都亭款接绸缪。别离后羡贵游。谁知机伏。塞马生愁。虚排忠义。受冤谗口。<span class="科">合前生</span></p>
        
        <p class="白">王杨二兄。你不知小弟另有一种忧思。</p>
        
        <p class="曲"><span class="牌">前腔</span>悔当初欲觅封侯。忍轻拆鸾凤俦。堪怜别后。竟掩荒丘。至今魂梦。断烟衰柳。<span class="夹白"><span class="科">小生小外</span>这到不晓得。<span class="科">合</span></span>恨今朝前程美满谁能又。人再聚。花重茂。</p>
        
        <p class="曲"><span class="牌">前腔</span><span class="夹白"><span class="科">小外</span>长卿。</span>叹人生聚散云浮。才生喜忽变忧。春风一夜。霜露三秋。不须成惋。且共消愁。<span class="科">合</span>看他年前程美满谁能又。人再聚。花重茂。</p>
        
        <p class="白"><span class="科">小外</span>此信必是唐蒙生造。不可听他。<span class="科">众押净上</span>犯人唐蒙一名取出。<span class="科">小生</span>绑去西角头斩了。<span class="科">净</span>爷爷。小的当死。请问何罪。<span class="科">小生</span>还要胡说。你坏了边方大事。又去倾害忠良。事干大典。法难轻恕。绑去罢了。<span class="科">众押下小生小外</span>长卿。请到贵衙门去。明日小弟二人同来奉贺。<span class="科">作别介</span></p>
        
        <p class="落诗">人生悲喜苦难凭。<br />今日相知不负盟。<br />万事到头终有报。<br />天心人意自分明。</p>
        
        <h2 id=ch37 class="chapter"><span class="出题">第三十七出　茂陵春色</span></h2>
        
        <p class="曲"><span class="牌">挂真儿</span><span class="科">小旦上</span>红杏枝头春已到。看双蝶花外飘飖。隔叶黄鹂。映阶碧草。抵死将人情搅。</p>
        
        <p class="白">有女怀春人不知。知心惟有素罗衣。腰间常带宜男草。袖里时藏赠客珠。香脉脉。思依依。流苏帐里怕闻鸡。玉郎那得常为伴。心事空怜阿母疑。自家茂陵园东邻女是也。年纪破瓜。芳姿倾国。幽情含玉。慧性宜人。喜见风花性度。闷来无事颦眉。愁躭针黹工夫。懒罢不胜回首。杨柳垂条。比不得许多丝绪。藕花落瓣。显不尽些子莲心。隔芭蕉独立斜阳。自怜默默缘何事。倚阑干细看新月。窃叹盈盈独受孤。时与梧桐影闪过邻东。盼不见操琴学士。每听子规声啼过柳外。唤不醒挟弹郎君。池塘夜雨。烧残绛烛空悲。帘幕东风。敲断玉钗虚叹。正是绿遍芳郊。果掷桑间。无处觅红深远陌。诗题叶上有谁知。知心既少。薄幸偏多。野合无缘。幽期莫遂。近有西邻茂陵园中。有一个郎官在内读书。其人丰姿都雅。骨格清奇。每听他长吁声罢。便调一曲瑶琴。短步时停。忽就数行飞草。风流难遇。岁月易迁。每向东墙偷觑。那人略不关心。正是相见无言还有恨。几回拚却又思量。好生挂牵人也。未免乘他闲暇。再去送情。得他回心。是奴适意。<span class="科">登梯介</span></p>
        
        <p class="曲"><span class="牌">懒画眉</span>云梯三叠凤鞋高。斜卷春衫豆蔻梢。<span class="夹白">你看他远远步出西斋来了。</span>乌纱帽侧过芭蕉。我欲卖弄一个风前俏。故把青梅作弹抛。<span class="科">抛介</span></p>
        
        <p class="曲"><span class="牌">前腔</span><span class="科">生上</span>孤眠常自背夭桃。只为病酒恹恹犯五痨。<span class="夹白">呀。</span>这的是何来飞燕掠梅梢。<span class="夹白">呀。</span>却原来露出如花貌。尽一个风前月下妖。</p>
        
        <p class="白">虽然如此。不必看他。彼有流酸之心。我无止渴之意。自家读些书史便了。<span class="科">取书介</span>这是三坟。我也怕看他。这是孙子十三篇。我也不看你。都吃你误了我。这是轩岐之书也到好。我这病中学些服食。则有生理。<span class="科">背读介小旦</span>他已见我了。为何假卖风情。待咳嗽一声。将我心去换他转来。<span class="科">咳嗽介</span></p>
        
        <p class="曲"><span class="牌">前腔</span>丁香欲吐暗芳飘。又早似茉莉风吹几阵高。<span class="夹白"><span class="科">叹介</span>我叹一声呵。</span>分明挜卖海棠娇。<span class="夹白">薄情的</span>故把春光眼底成消耗。<span class="夹白">害得我</span>一点香涎咽不消。</p>
        
        <p class="白"><span class="科">生背云</span>他咳嗽之声。钟情于我。虽则是色授魂消。心愉目送。只是自家妻子尚不知生死下落。那有好心肠看他。</p>
        
        <p class="曲"><span class="牌">前腔</span>谩思当日凤琴调。番惹得纷纷泪暗抛。<span class="夹白">茂陵女。</span>你杏花墙外任妖娆。<span class="夹白">我</span>旧枝未得春风信。肯学那浪蝶偷栖风露梢。</p>
        
        <p class="白"><span class="科">小旦</span>亏心薄幸交。何事隔蓝桥。<span class="科">生</span>蓝桥虽咫尺。无意渡春潮。东邻女。我虽感你之情。你不知我有心事来。我自有</p>
        
        <p class="曲"><span class="牌">桂枝香</span>秦楼凤渺。楚山云杳。茫茫烟树迷人。盼断故园春老。你新巢空垒。呢喃空好。于飞难效。谢多娇。好入梨花去。休思画栋巢。</p>
        
        <p class="白"><span class="科">小旦</span>你好薄情也。负我</p>
        
        <p class="曲"><span class="牌">前腔</span>一时魂绕。千回心倒。空惭薄命红颜。不遇多才年少。把心香浪烧。把心香浪烧。恨前缘不到。使我娇姿空老。任妆乔。不能锦帐勾春睡。虚使银缸和泪挑。</p>
        
        <p class="白"><span class="科">生转对小旦云</span>东邻女。非是小生薄幸。有事关心。无缘作合。下墙去罢。怕有人来。不当稳便也。<span class="科">下小旦</span>好生薄幸人。</p>
        
        <p class="落诗">祅庙云深水满桥。<br />楚阳台下雨空劳。<br />今宵坐向月明里。<br />肠断高楼碧玉箫。</p>
        
        <h2 id=ch38 class="chapter"><span class="出题">第三十八出　卓老觅女</span></h2>
        
        <p class="白"><span class="科">外上</span>黄梅落雨晴何在。蛛网牵丝心自知。老夫前日闻知相如受罪。一时难忍。逼嫁文君。可奈此子。不从父命。眷恋夫情。夜拉丫鬟。逃奔双出。寻觅多方。杳无踪迹。我思相如之信。又恐难真。倘若回来。将何抵当。只得把他住院暂时封锁。一面打听相如消息。一面细访女儿下落。再作区处。正是冷热灶中烧火。难猜满肚炎凉。只有老夫腹内。甜酸苦辣都尝。<span class="科">下</span></p>
        
        <h2 id=ch39 class="chapter"><span class="出题">第三十九出　长门望月</span></h2>
        
        <p class="曲"><span class="牌">忆秦娥</span><span class="科">小旦上</span>愁难竟。长门望月偏孤另。<span class="科">净女婢上</span>偏孤另。愁人怨魄。凄凄相并。</p>
        
        <p class="白"><span class="科">小旦</span>初入承明日。深深报未央。长门七八载。无复见君王。寒风入骨清。独卧愁空房。躧履步庭下。幽怀空感伤。平日所爱惜。自待却非常。色美反成弃。命薄何可量。君恩实疎远。妾意徒徬徨。家岂无骨肉。偏亲老北堂。此身无羽翼。何计出高墙。性命诚所重。弃割怜自戕。悠悠长门月。清宵每断肠。词赋若可买。千金不吝。偿。妾身陈后是也。当时为皇上宠幸。贮我金屋。何等荣贵。后因子夫夺宠。贬妾长门。色未就衰。宠已先弛。追思往昔。无限兴悲。只恐残花易败。缺月常孤。泣雨愁风。生不如死。<span class="科">净</span>告娘娘知道。祸福无常。忧喜难定。圣上一日心悔。娘娘即便荣还。何苦悲凄。自伤玉貌。且请保重则个。<span class="科">小旦</span>你看这深宫景色。好生惨人也。</p>
        
        <p class="曲"><span class="牌">山坡羊</span>露瀼瀼黄金阶冷。月明明珍珠帘静。叶萧萧南宫雁声。虫唧唧永巷和愁听。数暗萤。双双纵复横。碧云掩镜怜无影。青鸟沈书漫有情。<span class="科">合</span>君心。凄凉玉井冰。君恩。萧疎晓殿星。</p>
        
        <p class="白"><span class="科">净</span>娘娘真个好苦也。你看</p>
        
        <p class="曲"><span class="牌">前腔</span>杵悠悠金砧衣冷。漏沉沉银床风静。水潺潺铜沟怨声。烟漠漠络纬惊霜听。盼远萤。天河参已横。南枝去鹊留空影。深院孤鸾锁别情。<span class="科">合前</span></p>
        
        <p class="曲"><span class="牌">前腔</span><span class="科">小旦</span>柳依依芙蓉池冷。草萋萋梧桐园静。乱纷纷昭阳笑声。闷悄悄独傍朱门听。嬾扑萤。阑干身半横。银缸火暗三秋影。玉笛霜飘永夜情。<span class="科">合前</span></p>
        
        <p class="曲"><span class="牌">前腔</span><span class="科">净</span>雾昏昏鸳衾香冷。晓冥冥羊车音静。思沉沉寒鸦数声。鸡喔喔忽向朦胧听。一点萤。金塘犹自横。舞衣香断临风影。团扇秋深对月情。<span class="科">合前净</span></p>
        
        <p class="白">娘娘。天色已曙。一夜好生消受了。请去安歇罢。<span class="科">小旦</span>老宫媪。君王心背。百计难回。必待何人。可以转讽。<span class="科">净</span>告娘娘。圣上所好者词赋。前日狗监杨得意云。有成都人司马相如。皇上所爱。若能求得此人作赋讽谏。或者有回天之力。<span class="科">小旦</span>果有高才美赋。何惜千金一买。就着杨得意即便与我赉金往叩。务要周全。<span class="科">净</span>领懿旨。奴婢就去。</p>
        
        <p class="落诗">真成薄命久寻思。<br />不觉今宵泪似丝。<br />但得黄金买词赋。<br />昭阳重见月明时。</p>
        
        <h2 id=ch40 class="chapter"><span class="出题">第四十出　吟寄白头</span></h2>
        
        <p class="曲"><span class="牌">小重山</span><span class="科">丑上</span>泪咽无言祇自伤。不胜心腹事。步郎当。可怜天外薄情郎。深负了栖栖孤雁行。</p>
        
        <p class="白">九疑易隔无情面。海水难量薄幸心。今日悔思前日事。错教人听断弦琴。自家因小姐差往都亭。访问相公消息。始知官爵已复。不应又恋了茂陵女子。要娶为妾。把小姐一片真心。尽付东流。本身又为无人担汲薪水。不得工夫上京。好生烦恼。若他果然薄幸。我也不去随他了。你看这山门黄叶。扫却还堆。好生惨人也。我且闲坐一回。且待孤红出来。与他商议一番。才去见小姐。呀。说犹未尽。孤红姐已出来了。</p>
        
        <p class="曲"><span class="牌">香柳娘</span><span class="科">贴上</span>望天涯路长。望天涯路长。茫茫烟浪。如何鱼也难游上。盼青霄渺茫。盼青霄渺茫。空著雁排行。谁传这愁况。向神前合掌。向神前合掌。勤烧暗香。消除业障。</p>
        
        <p class="白">妾因小姐同入山中。三年以来。望断京师消息。今早教青囊打听。至晚不回。以此小姐著奴家到山门首望他。未免参了神明乃去。<span class="科">参介见介</span>呀青囊。为何不来回复小姐。反在此间闲耍。呀且住。你为何抛下泪来。我猜著你了。<span class="科">丑</span>你猜著甚么。</p>
        
        <p class="曲"><span class="牌">前腔</span><span class="科">贴</span>岂东君受祸殃。岂东君受祸殃。遭罹法网。<span class="夹白"><span class="科">丑</span>不是。<span class="科">贴</span></span>山厨莫少斋和酿。你空担饿肠。你空担饿肠。<span class="夹白"><span class="科">丑</span>不是。<span class="科">贴</span>我猜著了。</span>莫是念家乡。偏生业缘想。<span class="夹白"><span class="科">丑</span>不是。<span class="科">贴背云</span>事有古怪。</span>这腌臜丑状。这腌臜丑状。除非发狂。痴心妄想。</p>
        
        <p class="白"><span class="科">丑</span>孤红姐。我的苦。就是你的苦。<span class="科">贴</span>怎么。</p>
        
        <p class="曲"><span class="牌">前腔</span><span class="科">丑</span>见夫人惨伤。见夫人惨伤。暗添悒怏。<span class="夹白"><span class="科">贴</span>又为甚么。<span class="科">丑</span></span>玉京人已今天上。<span class="夹白"><span class="科">贴</span>这是喜信了。为何下泪。<span class="科">丑</span></span>奈轻迷艳妆。奈轻迷艳妆。桃李正芬芳。春风忽飘荡。<span class="夹白"><span class="科">贴哭介</span>有这等事。他好负心人。教我与小姐怎生下落。<span class="科">合</span></span>恨冤债未偿。恨冤债未偿。银河渐朗。又生风浪。</p>
        
        <p class="白">青囊。教我怎去回复小姐。<span class="科">丑</span>便是。我若说了。教他何以为情。呀。小姐亦自出来了。</p>
        
        <p class="曲"><span class="牌">前腔</span><span class="科">旦</span>为恩多易伤。为恩多易伤。肯教情放。修眉懒画春山样。枉灵幡绣长。枉灵幡绣长。不得见才郎。空孤佛心赏。<span class="夹白">呀。我教孤红看青囊回来。如何在此下泪。不好了。这丫头</span>岂春情已荡。岂春情已荡。东君无主。顿教花放。</p>
        
        <p class="白">孤红。你两人在此。说甚言语。不要弄出歹事来。若空门怕守。你自出山去罢。<span class="科">贴丑背哭介</span>小姐。不好对你说。<span class="科">旦侧听介</span></p>
        
        <p class="曲"><span class="牌">五更转</span><span class="科">贴丑</span>我眉头蹙心内怏。回思各断肠。<span class="夹白">你怪我们坏事。却不知</span>他如今红被重翻浪。<span class="夹白"><span class="科">旦</span>呀。你言及至此。岂长卿有甚恶意来。<span class="科">贴</span></span>若欲追问缘由。教我泪珠先放。<span class="夹白"><span class="科">旦扯贴介</span>孤红。必有缘故。你就说与我知道。<span class="科">贴</span>孤红不晓得。还问青囊。<span class="科">旦</span>青囊。你过来。我问你。<span class="科">丑</span>小人也不晓得。只听见人说。</span>在京师。仍贵显。多佳况。<span class="夹白"><span class="科">旦</span>有何佳况。<span class="科">贴扯丑云</span>不要说。<span class="科">旦</span>咄。怎生不要他说。<span class="科">贴背云</span>小姐。</span>人情浅薄难逆量。<span class="夹白"><span class="科">旦</span>难逆量呵。莫是薄情的变著心了。<span class="科">丑</span>好羞人也。</span>又做出当初弄琴模样。</p>
        
        <p class="白"><span class="科">旦哭介</span>天呵。有这等事。<span class="科">跌倒介贴</span>小姐苏醒。<span class="科">旦</span>孤红。不意薄情的断送至此。我今进退无门。如何是好。<span class="科">贴</span>小姐且不要烦恼。他既辨了冤迹。做了高官。难道就把你的恩情。我每的苦楚忘了。这段姻缘。左则我二人做的。你就写下一封书。待奴家自去。递与他看。那一个惜风情的。怎生又好似我们俊小姐。你书中把一言半语打动他。自然回心转意。<span class="科">旦</span>天呵。妾意怜青鬓。君心弃白头。请量东海水。看取浅深愁。书中有何言语。我只以白头自叹。与之告绝罢了。孤红取笔砚来。<span class="科">贴</span>小姐。笔砚在此。须尽情写下。<span class="科">旦哭介</span></p>
        
        <p class="曲"><span class="牌">前腔</span><span class="夹白">我</span>皑如山雪深。皎如云月亮。<span class="夹白">可奈你</span>山云竟渺茫。空孤雪月难亲傍。又似斗酒城中相逢欢赏。<span class="夹白">今日</span>斗酒欢。祖席间。西沟上。明朝水忽东流往。渺渺双沟。咫尺东西波涨。</p>
        
        <p class="白"><span class="科">贴</span>小姐。你著意打动他。</p>
        
        <p class="曲"><span class="牌">前腔</span><span class="夹白"><span class="科">旦</span>又似</span>东郭樵。西郭响。共丁丁木两厢。隔空山声似相推让。猛被执柯人断声柯上。天。嫁休啼。娶休想。凄凄怅。<span class="夹白">安得一心人。</span>相从白首终无恙。<span class="夹白">男儿欲相知。何用钱刀为。正是</span>鱼尾离簁。袅袅风竿孤赏。</p>
        
        <p class="白">孤红。书已写就。我有金钏一只。与你当作盘费。路上小心。定要讨个实信回来。<span class="科">贴丑</span>这个不消分付。就此拜别前去。</p>
        
        <p class="曲"><span class="牌">前腔</span>卸袈裟。出道场。前途苦去路长。身随征雁横孤嶂。<span class="夹白">相公。你</span>锦水空流东北鸳鸯虚荡。<span class="夹白">教小姐呵。</span>女萝枝。空自强。谁亲傍。<span class="夹白">罢罢。小姐。你</span>前生受业今遭障。<span class="夹白">既出家在此。还要</span>消遣空门。暂作维摩行相。</p>
        
        <p class="白"><span class="科">贴</span>师父出来。有话烦你。<span class="科">尼上</span>坐视三千界。冥游不二城。忽闻龛外哭。犹有未空情。小娘子。叫我为何。<span class="科">贴丑</span>我们闻得老爷喜信。要到京中去走一遭。烦你伴小姐一两个月。不时就来迎接。重重相酬。<span class="科">尼</span>且喜。夫人早暮扶持。俱在我身上。<span class="科">贴丑</span>小姐就此去罢。<span class="科">别介</span>且住。还有一言相劝。莫卷龙须席。从他生网丝。<span class="科">行介又转介</span>且留琥珀枕。或有梦来时。<span class="科">下旦</span>尼姑。二人已去。我和你到那佛前。祈祷一回则个。<span class="科">尼</span>使得。夫人先行。<span class="科">旦行介</span></p>
        
        <p class="曲"><span class="牌">祝英台</span>叩慈悲。来方丈。都为负心郎。他步入秦楼。撇下阳台。偏把旧时人旷。凄惶。冤家𢬵<a epub:type="noteref" href="#char03"><spu>注</spu></a>却难丢。欲待忘他又想。<span class="科">合</span>甚日也保佑夫妻随唱。<span class="夹白"><span class="科">尼</span>夫人</span>休怏。拜如来。称大宝。业果自然忘。你身在青山。目断瑶京。空把远愁添上。<span class="夹白">不如今夜里呵。</span>绳床。松涛几阵窗前。带却茶炉声响。<span class="科">合</span>我和你共坐一灯烟幌。</p><aside epub:type="footnote" id="char03"><p>「⿰扌弃」</p></aside>
        
        <p class="落诗">一封书去泬寥天。<br />行盼神都意惘然。<br />可惜平生弄琴手。<br />挑灯来卜掷金钱。</p>
        
        <h2 id=ch41 class="chapter"><span class="出题">第四十一出　赉金买赋</span></h2>
        
        <p class="白"><span class="科">小外众持金上</span>玉阶初赐紫金来。欲觅文园作赋才。莫怪长门掩秋扇。春风重上柏梁台。自家狗监杨得意。奉陈后之旨。赉金百斤。赐与相如。求赋长门。以悟主上。闻得他养病茂陵园中。不免到彼寻访。传宣后旨则个。正是马卿作赋日。狗监荐贤时。<span class="科">下</span></p>
        
        <p class="曲"><span class="牌">步蟾宫</span><span class="科">生上</span>朱明又过端阳矣。感时序景是人非。那堪多病更相思。卧起新蝉声里。</p>
        
        <p class="白">一度思家一惘然。天涯度日更如年。那能一滴金茎露。救取文园渴吻煎。相如别家日久。闷怀难拨。前著青囊访问文君消息。争奈杳然。近日东邻有女。虽自美好。非我思存。况兼旧疾复作。消渴难堪。当此炎蒸。益难驱遣。呀。你听门外人声。莫有佳客过访。左右看来通报。<span class="科">小外上</span>大暑去酷吏。清风来故人。左右。此间已是茂陵园。敲门则个。<span class="科">众介报介见介生</span>杨兄久别。何幸光临。<span class="科">小外</span>长卿。你高才独步。紫禁传芳。陈后久谪长门。奉旨赍金求赋。得卿含宫嚼羽。转悟天心。则幽谷生春。寒灰重暖。仙家有千岁之感。相知益百倍之光。谨献匪仪。幸为留意。<span class="科">生</span>小弟为贱内未来。思念成疾。后旨虽不敢违。鄙赋且容缓进。<span class="科">小外</span>吾弟蜚英腾茂。下笔如神。不须谦让。就请挥毫。告辞了。<span class="科">生</span>待茶。<span class="科">小外</span>不劳了。恐妨彩笔人。急返黄金殿。<span class="科">下生长叹介</span>帝后失宠。愿以黄金买赋。至如世间夫妇。一旦爱弛。将何以回恩义。不觉重有所感。左右取笔砚来。闲人不许喧嚷。<span class="科">众应介</span></p>
        
        <p class="曲"><span class="牌">前腔</span><span class="科">贴丑上</span>封愁缄恨人千里。风花性何处佳期。别来心事且休题。探取新撩云雨。</p>
        
        <p class="白"><span class="科">贴</span>行来愁顿剧。香汗湿罗衫。<span class="科">丑</span>欲探东君意。先藏信一缄。孤红姐。此间已是茂陵园了。你且暂住一回。藏下这封书。待我空身进去。只说小姐已死。看他恋了新人。怎生放出薄情话儿。那时你便进递书。<span class="科">贴</span>有理。<span class="科">丑进见介</span>相公磕头。<span class="科">生</span>青囊来了。你却为何一别四年。教我望穿两目。百事休题。且说夫人近来。<span class="科">丑</span>夫人被相公气死了。<span class="科">生</span>怎生是我气死。<span class="科">丑</span>夫人闻相公官爵已复。娶了茂陵女为妻。忘了旧情。一时抱忿缢死。<span class="科">生哭介</span>天呵。这是那一个造谎。害得好苦。我这四年间。谢柳辞花。悲鸾泣凤。却为甚来。我今左则一死罢了。<span class="科">丑</span>相公果无此事。不须烦恼。夫人遣孤红来探相公。<span class="科">生</span>又调谎了。孤红在那里。<span class="科">丑</span>在门外。孤红姐进来。<span class="科">贴</span>无可奈何花落去。似曾相识燕归来。<span class="科">见介</span>相公恭喜。新夫人在那里。我要见他一面。只是我小姐薄福。巴不得相公得意。却又如此。<span class="科">生</span>孤红不要罪我。听我道</p>
        
        <p class="曲"><span class="牌">绵搭絮</span>书生薄命有谁知。从来好事都非。遍数离愁无尽期。害人痴梦想俱迷。<span class="夹白">小姐</span>不念多情留恋。番将薄幸猜疑。冤恨如天。毕竟时乖和运否。毕竟时乖和运否。</p>
        
        <p class="白"><span class="科">贴</span>难道没有这话。我则道</p>
        
        <p class="曲"><span class="牌">前腔</span>新人娇俺姐何如。肯信赌咒推辞。洗得来清没一丝。好花枝瞒却开时。<span class="夹白">你知道小姐为父亲逼嫁。削发为尼。</span>自把风流蕴藉。都付与救苦慈悲。<span class="夹白"><span class="科">胸中扯书投介</span>这便是小姐送来的书。可怜那</span>无限心情。全在这封张半纸。</p>
        
        <p class="白"><span class="科">生哭拾读介</span>呀。到是白头吟五解。小姐。你不惟秀色可餐。这文词益妙。真个女相如也。青囊。你过来。说一个明。<span class="科">丑</span>当初小人到临邛。访问小姐下落。问知有个逃军。假报说相公下狱。那时卓老轻信。逼嫁势严。为此小姐与孤红潜自削发。竟逃入小巫山庙中。小人一时寻著。不敢轻离。四年无信。近日始知此情。因此著小人同孤红来奉书告绝。并无他故。<span class="科">生</span>有甚告绝。指日相叙便了。你便回去。即请夫人入京。无人伴送。就央尼姑同来。<span class="科">丑</span>孤红怎么不去。<span class="科">贴</span>我亦要回。只恐去后。怕生别情。姑留看管。小姐问及。就将此意回报。<span class="科">丑</span>我不去说。只说你到做了茂陵女。恋著相公。不肯回来。<span class="科">贴</span>啐。<span class="科">生</span>青囊。你去茶饭。讨些盘缠。快快起身。<span class="科">丑</span>如此告辞。苦尽甘来在此遭。奔波谁念路程遥。归来饱饭黄昏后。博得孤红一个么。<span class="科">下生</span>孤红。你到里边歇息。待我完了长门赋就出来。有话问你。<span class="科">贴</span>相公有何要紧。这等匆忙。<span class="科">生</span>你不知道。皇后退贬长门。上情莫夺。赍金求赋。欲还旧宠。今日狗监坐待。不敢有违。<span class="科">贴</span>却原来。天下未尝无对。相公无情。皇上也无情。娘娘薄福。小姐也薄福。君臣同病。夫妇同伤。有这等奇事来。陈娘娘。陈娘娘。你好痴。你好痴。莫把黄金买词赋。相如自是薄情人。也罢。奴家且进去。看杀薄情人。怎说多情话。<span class="科">下生</span>真个今日之事。好生有感。我且作了赋。再作理会。</p>
        
        <p class="曲"><span class="牌">前腔</span><span class="夹白">夫何一佳人兮。步逍遥以自娱。</span>魂逾不返。貌槁空居。<span class="夹白">愿赐问而自进兮。得尚君之玉音。</span>何地承君愁。望离宫只自吁。<span class="夹白">阴云翳而四塞兮。天窈窈而昼阴。</span>听轻雷响象君车。<span class="夹白">日黄昏而望绝兮。怅独托于空堂。</span>空盼清宵明月。凄凉寂寞庭除。<span class="夹白">援雅琴以变调兮。奏愁思之不可长。</span>可怜著流徵声沈。我思悠悠谁对语。</p>
        
        <p class="白">贯历览其中操兮。意慨慷而自卬。</p>
        
        <p class="曲"><span class="牌">前腔</span>徘徊倚袖。涕泗沾衣。<span class="夹白">无面目之可显兮。遂颓思而就床。</span>梦到君傍。可怪鸡鸣惊唤予。望天星耿耿朝稀。忽见相躔毕昴。东方晓日辉辉。<span class="夹白">望中庭之霭霭兮。若季秋之降霜。夜漫漫其若岁兮。怀郁郁其不可再更。</span>不奈偃蹇踌蹰。荒落亭亭嗟独居。</p>
        
        <p class="白"><span class="科">贴偷上云</span>言语巧偷鹦鹉舌。文章分得凤皇毛。相公在此作赋。待我悄悄里听他做些甚么来。<span class="科">生</span>赋已作完。不觉动了痰火。且在石床上养息一回。待与孤红讲话。<span class="科">贴</span>相公。你作赋完了。<span class="科">生</span>完了。<span class="科">贴</span>讲与奴家听一听。<span class="科">生</span>词赋语长。一时难讲。不过怨望而已。<span class="科">贴</span>难道奴家不知音。就不肯说。也罢。我自去了休。<span class="科">生</span>孤红姐转来。我有知音话儿对你说。<span class="科">贴</span>有甚么知音话。<span class="科">生</span>作赋过劳。痰疾忽动。我要眠息一回。央你暂时扇枕。半晌煎茶。醒时谢你。<span class="科">贴</span>正当驱使。<span class="科">生</span>不要惊了我。手弄生绡白团扇。孤眠全仗北窗风。枝头莫放黄莺语。惊机瑶台梦不通。<span class="科">睡介贴打扇介</span>痨病鬼。你教我打扇呵。分明要</p>
        
        <p class="曲"><span class="牌">皂角儿</span>扇底风晚凉作雨。<span class="夹白">煎茶呵。分明要</span>炉中火夜深求水。<span class="夹白">只怕你梦儿中</span>上楚台热心已消。到华胥风情走矣。<span class="夹白">只愿你做一个</span>绕南柯蛱蝶飞。梦西园池塘树。枕上清虚。<span class="夹白"><span class="科">生睡中惊作抱态介贴</span>呀。不好了。这极情的。</span>早应见鬼。魂灵乱飞。<span class="夹白">不免把扇儿打醒他。<span class="科">打介</span></span>笑微微。借将团扇。打伊惊起。</p>
        
        <p class="白"><span class="科">生醒抱贴介</span>孤红姐。没奈何救我一条性命。<span class="科">贴</span>啐。<span class="科">扭身</span>不要胡厮缠。我看你这病儿呵。</p>
        
        <p class="曲"><span class="牌">前腔</span>瘦骨头削尖了嘴。哑喉咙咳湾了背。<span class="夹白">小姐来时。你要</span>叙旧情凤羽颠飞。<span class="夹白">又要与隔墙那人呵。</span>恋新枝燕巢偷垒。<span class="夹白">只此两下。怕你打发不去。恰又要</span>恣风情勾春兴。摘花心偷香味。你好贪痴。<span class="夹白"><span class="科">生</span>便死也不顾了。<span class="科">浑介贴</span>不要是这等。</span>休扯罗衣。断了带围。被人知。笑伊村杀。叫做风流鬼。</p>
        
        <p class="白"><span class="科">生</span>也罢。我与你到水亭上去。<span class="科">扶行介贴推介</span></p>
        
        <p class="曲"><span class="牌">尾</span>喜得荷亭凉似水。把床上残书拾去。将与鸳鸯作阵飞。<span class="科">下</span></p>
        
        <h2 id=ch42 class="chapter"><span class="出题">第四十二出　锦江晓发</span></h2>
        
        <p class="曲"><span class="牌">高阳台</span><span class="科">旦上</span>簷鹊频惊。灯花旋结。夜来好梦关情。寂寂空山。谁怜甲子频更。<span class="科">尼上</span>清心试礼伽蓝问。知甚日信转瑶京。<span class="科">合</span>斋钟罢。松扉共倚。愁看野云生。</p>
        
        <p class="白"><span class="科">旦</span>尼姑。我昨夜独坐幽窗。最喜灯花双结。今朝闲凭小槛。又看喜鹊群鸣。若非妄生。定为佳兆。我与你到山门首闲步一回。或者有消息到来。亦未可知。<span class="科">尼</span>夫人请行。呀。那远远来的。不是你家大官。<span class="科">旦</span>呀。果然是青囊。<span class="科">丑净上</span>人逢喜事精神爽。路到平安不觉多。自家奉相公之命。来请夫人。不觉又至山中了。梢水的。你在此。待我进去。<span class="科">见介旦</span>呀。为何孤红不见。<span class="科">丑</span>怕相公又生别情。只得留身在彼。<span class="科">旦笑云</span>他不回之意。我已明了。相公见书么。<span class="科">丑</span>书已见了。前日之言。都是假的。特差人船在锦江滩上。候请夫人。就央尼姑伴送。望乞早早登程。<span class="科">旦</span>尼姑放这里不下。如何是好。<span class="科">尼</span>夫人要去。敢不奉陪。些小山门。自有徒弟看守。<span class="科">旦</span>此去锦江滩。有许多路。<span class="科">尼</span>夫人。一过山湾。就是通津了。<span class="科">尼朝内云</span>徒弟。你好好看守山门。我送夫人上京。不日就回。<span class="科">内应介尼</span>夫人请行。相送仙姬共出山。<span class="科">旦</span>待看飞锡复南还。<span class="科">丑</span>不复回头恋空庙。<span class="科">净</span>随潮直上锦江滩。<span class="科">梢水的告夫人</span>潮已平了。请下船解缆。好风好风。待我扯起蓬来。</p>
        
        <p class="曲"><span class="牌">甘州歌</span><span class="科">旦</span>篷窗漫兴。见山高月落。石没潮升。平堤初涨。多少野鸥飞竞。风飘翠袖空中举。日照新妆水底明。波纹皱。钗影横。烟花疑在镜中行。溪蒲绿。津树青。帆樯如入画中生。</p>
        
        <p class="曲"><span class="牌">前腔</span><span class="科">尼</span>禅关望已扃。看白云缥渺。乱封诸岭。薜萝衣薄。尽使峡风吹冷。遥山晚带枫林翠。别浦寒流石竹青。恒沙渺。彼岸平。从教宝筏济群生。慈航度。法海澄。悠然还学渡杯僧。</p>
        
        <p class="曲"><span class="牌">前腔</span><span class="科">丑</span>桃花浪几层。看鱼吹春涨。鸟下云屏。清江碧汉。争睹画鹢飞腾飘飘雪卷芦花白。猎猎风吹荇带青。村居远。驿岸平。云鸠拖雨过前汀。兰桨荡。桂棹轻。芰荷香里画船行。</p>
        
        <p class="曲"><span class="牌">前腔</span><span class="科">净</span>偏谙水上情。看开篙浪急。捩柁风生。青钱不用。行看箬裹鱼烹。长年江上谁怜我。黄帽溪头别有名。桃叶渡。杨柳汀。尽教沙嘴落帆轻。烟波阔。风日晴。不须千里问归程。</p>
        
        <p class="曲"><span class="牌">尾</span><span class="科">合</span>从教仙子多乘兴。驾云腾雾上瑶京。争羡鹊度银河牛女星。</p>
        
        <p class="落诗">半篙春水滑。<br />一段夕阳愁。<br />行云离蜀峡。<br />飞梦入神州。</p>
        
        <h2 id=ch43 class="chapter"><span class="出题">第四十三出　片帆追送</span></h2>
        
        <p class="白"><span class="科">外上</span>万事有分定。浮生空用忙。不胜心腹事。今日自羞惶。自家待文君夫妇。其实过当了些。那晓得女儿出外。相如又复官爵。他日相逢。有何面目。访知文君在小巫山庙中。不免去看他一番。只说父亲错误。不必记怀。今日特来护送入京。必定回心转意。迤逦行来。已到庙中。不免敲门则个。<span class="科">内云</span>是谁。<span class="科">外</span>我是来看司马夫人的。<span class="科">内云</span>今早京中差人来请。连我师父都送去了。<span class="科">外</span>天呵。再早得一步儿也好。送他不著。好生烦恼。也罢。且回去即趱人船。追送罢了。正是</p>
        
        <p class="落诗">自家势利自家亲。<br />只为孩儿识好人。<br />枉使当时情状恶。<br />教人都骂卓王孙。</p>
        
        <h2 id=ch44 class="chapter"><span class="出题">第四十四出　鱼水重谐</span></h2>
        
        <p class="曲"><span class="牌">似娘儿</span><span class="科">生上</span>巧夕遇新秋。穿针伴怅望西楼。<span class="科">贴上</span>鹊桥早已安排久。伫看凤幄。行瞻龙驾。相会牵牛。</p>
        
        <p class="白"><span class="科">生</span>辞家远客怅秋风。千里寒云与断蓬。今夜银河风浪静。蟾光鹊影笑相逢。孤红。昨日青囊有信附来。说小姐今日进京。你可曾打扫房栊。整治菓酒。<span class="科">贴</span>这个不劳分付。呀。青囊来了。<span class="科">丑上</span>告相公。夫人到了。<span class="科">生贴</span>且喜且喜。我须与你出去迎接则个。</p>
        
        <p class="曲"><span class="牌">前腔</span><span class="科">旦上</span>景色蔼新秋。逢四美反起余愁。<span class="科">尼上</span>佳人才子今成偶。旧愁万种。新愁千绪。一笔都勾。</p>
        
        <p class="白"><span class="科">生</span>呀。夫人拜揖。<span class="科">旦背介生</span>夫人。向来恩情抛掷。得罪万千。且转过来。小生拜罪。<span class="科">旦又背介生</span>尼姑。特央你劝。自当酬谢。<span class="科">尼</span>夫人且与相公相见了。有话到房里说。<span class="科">旦</span>我要新人相见。<span class="科">生</span>小姐。相如若有此事。上天可鉴。<span class="科">贴</span>小姐。孤红磕头。前话果是虚传。就请相见罢了。<span class="科">旦转行礼介生</span>忆昔相离衰柳前。<span class="科">旦</span>经今倏忽六余年。<span class="科">生</span>空门岁月卿何苦。<span class="科">旦</span>绝塞风霜我亦怜。<span class="科">生</span>莫怪浪传红叶信。<span class="科">旦</span>须知愁寄白头篇。<span class="科">合</span>愿今同指星河誓。常似中秋月倍圆。<span class="科">生</span>夫人。今日是七夕良辰。相逢甚异。小生特备果酒。与夫人欢赏。休追往事。且乐新欢。孤红取酒来。<span class="科">贴</span>洗尘兼叙旧。消怨更遮羞。<span class="科">下尼</span>告老爷夫人。尼姑就此告回。<span class="科">生</span>尼姑。夫人在你山中。多多生受了。且住在此间耍几日。差人送你回去。<span class="科">尼</span>尼姑一则放山中不下。二则趁此便船。不敢久留。<span class="科">生</span>叫左右。快将白金百两。送与尼姑。助修神庙。待我回来。再当酬谢。<span class="科">尼谢拜</span>但愿老爷夫人。生男必做公卿将相。生女必配君宰侯王。福共山川俱积。寿同日月无疆。<span class="科">下贴</span>相逢不是寻常会。此酒方为第一杯。相公小姐。果酒在此。<span class="科">生</span>待我递小姐一杯。</p>
        
        <p class="曲"><span class="牌">画眉序</span>梧叶始知秋。劝取天孙别来酒。喜西斋风景依然还又。听琴心浥露生寒。求凤侣见花添瘦。<span class="科">合</span>常教景色增新也。惟有故人依旧。</p>
        
        <p class="白"><span class="科">旦</span>我也回奉一杯。</p>
        
        <p class="曲"><span class="牌">前腔</span>团扇早辞秋。肯信今朝更携手。看胸前犹系别时红豆。叹龙宫漂泊孤鸾。喜凤幄欢娱双宿。<span class="科">合前旦</span></p>
        
        <p class="白">孤红青囊过来。今日是牛郎织女相会之期。你二人也看随我夫妇。受了许多辛苦。就拜了天地。今夜成亲。上下大小一样团圆。<span class="科">生</span>再赏你黄金百两。<span class="科">贴背云</span>不去配与那尖嘴油头。<span class="科">丑</span>尽勾尽勾。<span class="科">旦</span>不要推辞了。青囊去扯他过来行礼。<span class="科">丑扯介贴</span>羞人搭搭。怎生下跪。<span class="科">拜介</span></p>
        
        <p class="曲"><span class="牌">前腔</span><span class="科">贴</span>斜月挂清秋。怨指红鸾强谐偶。若瑶池仙眷错配儿俦。<span class="夹白">小姐。</span>都是你做冷欺花。<span class="夹白">相公。</span>君也忍将烟困柳。<span class="科">合前</span></p>
        
        <p class="曲"><span class="牌">前腔</span><span class="科">丑</span>恩主共千秋。双捧金壶笑斟酒。愿人间天上共效绸缪。贺郎君玉润冰清。祝小姐枝繁叶茂。<span class="科">合前外上</span></p>
        
        <p class="白">既作虚心事。甘为反面人。自家追送女儿来京。此间是他寓所。不免含羞而入。<span class="科">生旦接介外</span>贤婿贤婿。久违尊范。每靳老怀。孩儿。一别四年。幸逢双喜。<span class="科">生旦</span>前事休提。且同今乐。<span class="科">小生小外上</span>锦鸳方得侣。珠履更生春。杨兄。适闻长卿夫人已到。合当往贺。我与你同走一遭。<span class="科">见介生</span>二兄请坐。妻父也在此。<span class="科">小生小外</span>恭喜恭喜。呀。嫂嫂拜揖。<span class="科">旦行礼介众跑上</span>圣旨到来。圣旨到来。<span class="科">末持诏上</span>有缘成眷属。无价是文章。圣旨已到。跪听宣读。皇帝诏曰。咨尔文园令司马相如。夫褒德录贤。劝善刑暴。帝王所繇昌也。朕德菲薄。不明于礼义。迨至元光五年。废后陈氏。安置长门。已堕万化之原。太始二年。俾卿隐处去位。冒冤失职。元首股肱之义蔑如也。是何朕耄不德至此哉。前过东掖便门。见卿作赋感朕。使昭然有闻。其复册陈氏为后。进卿中二千石。妻卓氏贞心不替。厥迹可嘉。封蜀郡夫人。廷尉王吉。狗监杨得意。理辜进贤。法当上赏。其以三适之赏赏之。青囊爵百户。孤红亦给牛酒。卓王孙奸滑贼伦。应籍其家资。卿其祗命。以弼朕德。以丕洪基。毋懈。钦哉。望阙谢思。<span class="科">生众谢介小生</span>天使请坐。<span class="科">末</span>不劳了。九重宣诏罢。一骑望云回。<span class="科">下外</span>我无颜相对诸公。暂进里面歇息一回。诸公请自在。忆昔都亭招宴日。谁知此际丧家时。<span class="科">下生</span>山妻初到。治一杯水酒。敢留二兄少坐。聊叙故旧之情。<span class="科">小生小外</span>幸逢喜事。只得领命了。<span class="科">生</span>左右将酒过来。<span class="科">生旦贴丑</span></p>
        
        <p class="曲"><span class="牌">鲍老催</span>殷勤斗酒。感仁兄荐拔频垂手。相同欢笑怜朋旧。<span class="夹白"><span class="科">生</span>再取酒来。望二兄多饮几杯。</span>何妨扇底歌。尊前舞。花间漏。开怀共醉黄昏后。<span class="科">合</span>马蹄踏碎月明阶。金鞭醉拂行人首。</p>
        
        <p class="白"><span class="科">小生小外</span>学生回敬兄嫂一杯。</p>
        
        <p class="曲"><span class="牌">前腔</span>英雄困久。云番雨覆君知否。荣华富贵天成就。官爵高。才名茂。鸾凤偶。人生美愿酬八九。<span class="科">合前众</span></p>
        
        <p class="白">今日谢天不尽。</p>
        
        <p class="曲"><span class="牌">双声子</span>难消受。难消受。百年人同福寿。同福寿。古今谁更有。<span class="科">合</span>君恩厚。君恩厚。难报酬。难报酬。愿天长地久。万岁金瓯。</p>
        
        <p class="曲"><span class="牌">前腔</span>新声奏。新声奏。传奇应难朽。应难朽。料知音同笑口。<span class="科">合前</span></p>
        
        <p class="曲"><span class="牌">尾</span>康宁富贵皆辐辏。愿子子孙孙称寿。乐不尽满堂春昼。</p>
        
        <p class="落诗">才子文章冠古今。<br />佳人倾国更知音。<br />花间每忆相思调。<br />月下常追隔壁琴。<br />分散莫嫌清夜怨。<br />团圆须记白头吟。<br />谁人为写云和曲。<br />落魄孙生万古心。</p>
              
    </body> 
</html>
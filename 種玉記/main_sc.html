<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/种玉记</title>
        <meta name="author" content="明　汪廷讷　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">种玉记</span></h1>

        <p class="作者">明　汪廷讷　著</p>

        <h2 id=ch1 class="chapter"><span class="出题">第一出　开宗</span></h2>

        <p class="曲"><span class="牌">汉宫春</span><span class="科">末上</span>霍氏休文。平阳小吏。玉赠三星。邂逅侯门侍女。两地传情。被兄拆散。向归途入赘娉婷。椒房宠。卫青尊贵。当朝推毂贤甥。　　去病提兵破虏。远寻亲携玉。载返神京。更羡霍光得第。尚主恩荣。弟兄将相。会三星筵祝稀龄。羡当年蓝田曾种。夫妻父子完成。</p>
        
        <h2 id=ch2 class="chapter"><span class="出题">第二出　赠玉</span></h2>
        
        <p class="曲"><span class="牌">满江红</span><span class="科">生吏巾服上</span>志欲屠龙。嗟不遇。英雄袖手。身徒执侯门贱役。怎消僝僽。生事从牛马走。功名未啧时人口。腰间留得剑光寒。冲星斗。</p>
        
        <p class="诵"><span class="牌">踏莎行</span>漂泊关心。穷愁销鬓。青云事业凭谁问。低眉俯首浑风尘。不堪流水年光迅。　　中雀无缘。歌鱼有分。孤身逆旅难安顿。壮怀慷慨未能舒。唾壶击碎空悲愤。</p>
        
        <p class="白">小生霍仲孺。表字休文。平阳人也。幼习诗书。长谙刀笔。奈椿萱早逝。担石无储。编选为县中掾吏。随差我给事平阳侯曹寿家。因此旅寓长安。今经二载。我霍休文文不能起明经之科。武不能建汗马之绩。祇卑卑执役主家。如何是好。今早曹侯发下来的文卷。不免与他写一回则个。<span class="科">写介</span></p>
        
        <p class="曲"><span class="牌">太师引</span>漫浮沉。岁月成迤逗。叹谋生浑如拙鸠。空埋没天人三策。枉思量谈笑封侯。盐车未脱空掣肘。<span class="夹白">怎能</span>树萧曹旧日勋猷。<span class="夹白">还念</span>鸾皇偶何年好逑。须索向君平问个机彀。</p>
        
        <p class="白">文卷写完。不觉神思困倦。且就靠着桌儿。少睡片时。多少是好。<span class="科">作靠介末扮寿星小生扮福星丑扮禄星上小生</span>鹤驾云輧下赤霄。<span class="科">丑</span>才从王母寿蟠桃。<span class="科">末</span>人间种得蓝田玉。<span class="科">合</span>寿比南山福禄饶。<span class="科">末</span>小圣南极寿星是也。<span class="科">小生</span>小圣东华福星是也。<span class="科">丑</span>小圣西华禄星是也。<span class="科">末</span>平阳霍仲孺。今日虽为小吏。眼底便遇良缘。后因子贵。受封将相。兼享大年。奈他不能前知特地来晓谕他。我们一同分付。<span class="科">进介末</span>霍仲孺。你听我道。</p>
        
        <p class="诵"><span class="牌">西江月</span>将相从来无种。婚姻会合有时。<span class="科">小生</span>天台花下是佳期。更向蓝桥重遇。　　<span class="科">丑</span>威远羞称颇牧。调元不让周伊。<span class="科">合</span>他年福禄寿兼齐。始信玉成天意。</p>
        
        <p class="白"><span class="科">小生解玉绦环丑放玉拂尘末留紫玉杖介</span>留玉贻人世。乘云入帝乡。<span class="科">下生醒见介</span>呀。我只道一场梦。谁料那福星的玉绦环。禄星的玉拂尘。寿星的紫玉杖。一一都在桌上。这等看起来。梦中词句。后来必有应验也。</p>
        
        <p class="曲"><span class="牌">前腔</span>半生伏枥谁甘受。按雄心牢骚未休。感三星空中梦现。指前程美玉同投。<span class="夹白">料不是</span>无端梦幻同悠谬。仗神明嘉与绸缪。俾将来功名坐收。今日里又何妨迹寄浮沤。<span class="科">外便服上</span></p>
        
        <p class="曲"><span class="牌">玩僊灯</span>奔走事王侯。壮志羞为牛后。</p>
        
        <p class="白">卑人卫青。为平阳府厮养。今日奉曹侯之命。来见霍休文。不免径入。<span class="科">见介</span>休文。曹爷问你那文卷曾写完未。<span class="科">生</span>写完多时了。<span class="科">外见玉介</span>这是那里来的。<span class="科">生</span>适才小生睡在桌上。梦见福禄寿三星下降。赐小生这三件玉器。醒来端然留在。<span class="科">外</span>有这等奇事。休文。他可曾对你说些甚么来。<span class="科">生</span>他说得太好了。只恐怕未必有这等际遇。</p>
        
        <p class="曲"><span class="牌">解三酲</span>念世德栽培非厚。敢痴心分外希求。感神灵预把前程剖。将灵贶显相投。<span class="夹白">他说</span>姻缘重向花前结。将相兼从膝下收。<span class="夹白">怕</span>难消受。<span class="夹白">怎能勾</span>华封三祝。继美千秋。</p>
        
        <p class="白"><span class="科">外</span>休文。梦寐人人有的。只是这三般玉器。一一现前。料非偶然的事。</p>
        
        <p class="曲"><span class="牌">前腔</span><span class="夹白">看</span>祥云尚笼户牖。更琳琅几上题留。<span class="夹白">这玉杖呵。</span>似伴伊三岛烟霞友。胜藜火夜明刘。<span class="夹白">这玉拂尘呵。</span>清言挥动擎高手。<span class="夹白">这玉绦环呵。</span>似黄雀衔酬贵不休。从今后。<span class="夹白">管</span>愁城打破。永荷天庥。</p>
        
        <p class="白"><span class="科">生</span>多蒙过奖。小生那里指望这等福分。<span class="科">外</span>这个自然。何必太谦。文卷待卑人带了去罢。<span class="科">生</span>少刻小生亲自送来。</p>
        
        <p class="落诗"><span class="科">生</span>正叹尘埋小吏。<br /><span class="科">外</span>三星此际欣逢。<br /><span class="科">合</span>但把蓝田玉种。<br />荣枯付与天工。</p>
        
        <h2 id=ch3 class="chapter"><span class="出题">第三出　园逅</span></h2>
        
        <p class="曲"><span class="牌">满宫花</span><span class="科">旦上</span>六宫春花如锦。簇拥主家芳径。雕笼鹦鹉啄金桃。唤起海棠睡醒。</p>
        
        <p class="白">准拟今春乐事多。风光依旧叹蹉跎。纵然歌舞能殊众。回首终身竟若何。奴家卫氏。小字少儿。娇妍独擅。虽难当落雁沉鱼。娴雅偏怜。亦稍异凡花野草。与我哥哥卫青。妹妹子夫。兄妹三人。生长平阳侯府。男臧女获。执役虽卑。蕙质冰心。励志颇大。因此公主娘娘比待众人另眼相看。昨日妹妹子夫被当今圣上载入宫去了。抛闪得奴家晨昏无伴。形影自怜。对此艳阳天气。好不凄楚人也。</p>
        
        <p class="曲"><span class="牌">香遍满</span>绿云堆鬓。流苏斗帐生暗尘。睡起残妆痕褪粉。徘徊无所亲。支离笑此身。花开即苦春。<span class="夹白">谁道</span>花自解心头闷。<span class="科">老旦丑净扮女侍上</span></p>
        
        <p class="曲"><span class="牌">金钱花</span>我每生长侯门。侯门。可惜年纪青春。青春。命中应是犯孤辰。云和雨。枉劳魂。花共柳。正宜人。花共柳。正宜人。</p>
        
        <p class="白"><span class="科">老旦</span>我们都是平阳府中侍女。且喜公主娘娘今日陪万岁爷驾幸上林。我们拉了卫家姊姊。同到后花园里闲戏一回。<span class="科">见介老旦</span>妹妹。你为甚么闷坐在此。我们同到园里看花去。<span class="科">旦</span>奴家身子不耐烦。列位姐姐自去罢。<span class="科">净</span>一定要你同去。<span class="科">丑</span>他若不去。我们推着他走就是。<span class="科">老旦净丑笑扶旦行介</span></p>
        
        <p class="曲"><span class="牌">懒画眉</span>出门俱是看花人。<span class="夹白">祇恐</span>一片花飞减却春。朝来和气巳氤氲。寻芳拾翠春相问。<span class="夹白"><span class="科">净</span>你看那边有个人来了。<span class="科">众</span>莫不是</span>旧日渔郎来问津。<span class="科">生上</span></p>
        
        <p class="曲"><span class="牌">前腔</span>楼台常恐碍行云。碧瓦朱甍照眼新。<span class="夹白">小生拿文案送与曹侯。遇便到园中看一看花。<span class="科">见介净</span>原来是霍官人。<span class="科">生背觑旦介</span>似</span>天风吹下许飞琼。<span class="夹白"><span class="科">旦背介净</span>妹妹。这就是我常时说的霍仲孺。都是一家人。相见何妨。<span class="科">生与老旦丑旦见介净</span>这是卫家妹妹。<span class="科">丑</span>霍官人。你自请那边去看花。我们在这里坐一坐。<span class="科">生笑将行又立介旦偷看介净</span>霍官人。你倒不去看花。立在这柳树下做甚么。<span class="科">生</span>你那里知道。这柳呵。我</span>怜他旖旎多风韵。愿做黄鹂借绿阴。</p>
        
        <p class="白"><span class="科">旦作摸头介</span>呀。我一枝小金凤钗儿遗落了。<span class="科">众</span>不知落在那里。我们分头替妹妹寻一寻。<span class="科">净老旦丑四散寻介旦</span></p>
        
        <p class="曲"><span class="牌">前腔</span>荼蘼架下往来频。<span class="夹白">不是</span>抓住枝头<span class="夹白">定是</span>堕草茵。<span class="科">旦曲身近生介生亦曲身介生</span>与君相见即相亲。<span class="夹白">早难道</span>无缘对面成孤另。<span class="夹白">怕</span>洞口桃花也笑人。</p>
        
        <p class="白"><span class="科">内击云板介生</span>呀。前厅击云板。想是老爷回来了。卑人要去伺候。就此奉别。<span class="科">净</span>我们也进去罢。<span class="科">旦</span>姐姐。你们先自进去。奴家还要在这里寻寻钗儿。<span class="科">生</span>有缘千里能相会。<span class="科">净老旦丑</span>无缘对面不相逢。<span class="科">生老旦净丑同下旦</span>我那曾失落钗儿。假意是这等说。好在此等霍仲孺再会一面。哎。霍仲孺。霍仲孺。</p>
        
        <p class="曲"><span class="牌">朝天子</span><span class="夹白">我</span>逐队随行几度春。<span class="夹白">今日与你</span>邂逅垂杨下。眼自青。前生应是有缘人。系心旌。何时得出风尘。把姻谐晋秦。把姻谐晋秦。</p>
        
        <p class="白">等了他这一回不来。想他自去了。不免进去罢。欲递花间信。虚言失凤钗。<span class="科">下生上</span>影飘垂叶外。香度落花前。呀。小生只道卫少儿还在园中。特地又来。不想他已进去了。哎。卫少儿。卫少儿。</p>
        
        <p class="曲"><span class="牌">前腔</span><span class="夹白">你</span>两点春山为阿颦。<span class="夹白">想是</span>辜负浓华过。惜此身。<span class="夹白">我爱你</span>盈盈红玉晓妆新。不胜春。这风流天付精神。<span class="夹白">几时</span>得高堂梦云。得高堂梦云。</p>
        
        <p class="落诗">故国依然在角东。<br />十年尘事只如风。<br />身无彩凤双飞翼。<br />心有灵犀一点通。</p>
        
        <h2 id=ch4 class="chapter"><span class="出题">第四出　梦俊</span></h2>
        
        <p class="曲"><span class="牌">祝英台近</span><span class="科">小旦上</span>梦魂醒。春睡觉。窗外有啼鸟。起傍妆台。鸾镜且偷照。生憎春色撩人。朱颜憔悴。更无奈东风寒峭。</p>
        
        <p class="诵"><span class="牌">如梦令</span>乍雨乍晴天气。如醉如痴人意。小阁绣帘垂。懒逐秋千游戏。回避。回避。任他海棠开未。</p>
        
        <p class="白">奴家俞氏。不幸椿庭早背。独与萱室相依。我母亲因无承祧之男欲将奴家招一快婿。虽然乘龙有待。只是凤卜无缘。昨夜梦一俊俏郎君。手持玉拂。说是与我三生有幸。百岁相随。那郎君面庞。如今犹宛然在目。只是这个说话。我怎好出口。且自佩服在心。看日后的应验如何。不免向窗前做些针指则个。<span class="科">作刺绣介老旦上</span></p>
        
        <p class="曲"><span class="牌">霜蕉叶</span>谁逑窈窕。日日萦怀抱。梦里分明预报。想蓝桥。佳期不遥。</p>
        
        <p class="白"><span class="科">相见介老旦</span>我的儿。你在此做针指。正该如此。你听我道。</p>
        
        <p class="曲"><span class="牌">祝英台</span>习鞶丝观列女。养就蕙兰标。<span class="夹白">我</span>身丧槁砧。年迈桑榆。朝暮拮据勤劳。<span class="夹白">你虽</span>妖娆。论来妇道苹蘩。<span class="夹白">须向</span>闺中探讨。<span class="夹白">待日后做人家媳妇。</span>振贤声方显慈亲家教。</p>
        
        <p class="曲"><span class="牌">前腔</span><span class="科">小旦</span>难报。<span class="夹白">我</span>惜青春怜暮景。<span class="夹白">只索把</span>眉寿慢祈祷。<span class="夹白">你</span>慷慨柏舟。寂寞斑衣。无限岁月劬劳。<span class="夹白">眼见你</span>萧疎二发斑斑。<span class="夹白">只为把我</span>微躯相保。做孩儿翻愧慈乌能孝。</p>
        
        <p class="曲"><span class="牌">前腔</span><span class="科">老旦</span>听告。<span class="夹白">我</span>门楣独有娇娃。<span class="夹白">这婚姻事</span>切切系心苗。望断伐柯。愁绝冰言。只恐误伊桃夭。<span class="夹白"><span class="科">小旦</span>只要母亲高年康胜。孩儿勉力承欢。若论孩儿身世。自有定分。何劳母亲挂念。<span class="科">老旦</span>你父亲既死。我止靠着你终养。这姻缘的事。叫我怎不关心。却喜昨夜梦一个年少郎君。手执玉拂。说是我的女婿。他的面庞。我还记得在此。<span class="科">小旦</span>孩儿昨夜也做这个梦。<span class="科">老旦</span>有这等异事。</span>年少。梦中恍惚相逢。<span class="夹白">想是</span>星期将到。<span class="夹白">若果应梦中所遇。不但你遂终身之托。</span>得才郎我也白头相靠。</p>
        
        <p class="曲"><span class="牌">前腔</span><span class="科">小旦</span>难料。惭非玉秀闺房。敢望配人豪。<span class="夹白">算将来</span>箭中雀屏。慢引红丝。都是夙世应招。和调。<span class="夹白">愿</span>百年琴瑟声中。<span class="夹白">侍奉你</span>瑶池仙貌。<span class="科">老旦</span>谅我儿今生福缘非小。</p>
        
        <p class="落诗">红鸾天喜已相临。<br />不费冰人线引针。<br />着意种花花不活。<br />无心栽柳柳成阴。</p>
        
        <h2 id=ch5 class="chapter"><span class="出题">第五出　绦探</span></h2>
        
        <p class="白"><span class="科">丑上</span>小子年方二八。生来聪慧超群。许多文墨上脸。一团秀气包身。炎暑呼为腊月。清早认做黄昏。吃饭专思打盹。上街忘入家门。执役平阳府里。书童是我尊名。老爷爱我伶俐。时常加意温存。只怕公主吃醋。近来不敢相亲。免派烹茶洗砚。单差扫地看门。<span class="科">内介</span>扫地看门。是最下等的事。老爷怎么这样爱你。<span class="科">丑</span>老爷说。书童书童。今日小试行道。不久抬举你做个人下之人。闲话休题。这花园中一向是我打扫。连日风雨。满地落花。恐老爷看见。不当稳便。且寻苕箒去扫一扫。<span class="科">虚下生上</span></p>
        
        <p class="曲"><span class="牌">绕红楼</span>弹铗冯讙黯自悲。知甚日吐气扬眉。逆旅孤身。困人时节。情景费支持。</p>
        
        <p class="白">小生霍仲孺。前日偶往园中闲步。遇着卫青的妹子少儿。追随女伴寻芳。来往花间拾翠。仅可青春二八。压倒粉黛三千。可惜他厕身贱婢。溷迹女奴。薄命红颜。彼方无匹。孤身逆旅。我亦鲜俦。因此四目相挑。不觉两情暗授。如今教小生眠思梦想。废寝忘餐。如何是了。</p>
        
        <p class="曲"><span class="牌">尾犯序</span>偶步入花谿。天幸有缘。邂逅仙姬。<span class="夹白">他</span>假觅瑶钗。转荼蘼架西。留意。全不顾寻花问柳。单为我含情凝睇。<span class="夹白">到如今</span>空怅望。侯门如海。<span class="夹白">怎得</span>两相依。</p>
        
        <p class="白">我如今有个计策在此。若顿然写个字儿与他。未知他识字不识字。况他万一假意卖清。拿出小生字儿与公主看时。不当稳便。不免把这玉绦环。解散了这个结头。只说拿进去央他结一结。看他怎么样说。再作道理。只是没人拿去与他。如何是好。哦。有人了。那书童这小厮。又愚蠢。又老实。待他出来。央他拿去便了。呀。那书童已来也。<span class="科">丑上</span>花落家童未扫。鸟啼山客犹眠。花园里的地扫完了。不免到堂前扫地去。<span class="科">遇介生</span>书童。我有一个玉绦。结头散了。要央府里女侍们结一结。你说那一个会得。<span class="科">丑</span>这毕竟是卫少儿会得<span class="科">生</span>这等你拿进去。央他与我结做同心方胜。<span class="科">作递绦与丑介丑</span>我就拿去。<span class="科">下生</span>书童虽去。不知事体若何。</p>
        
        <p class="曲"><span class="牌">前腔</span>相逢如有期。<span class="夹白">我欲将</span>心事偷传。恐怕人知。饿眼馋涎。顿魂消思迷。私谛。要图那江皋解佩。且先效蓝桥投杵。<span class="夹白">那三星说天台花下是佳期。如今恰好在花园里遇着他。</span>思量起。梦中神语。<span class="夹白">不是</span>谩无稽。</p>
        
        <p class="落诗">堂前白石倚高梧。<br />凤宿今宵愿不孤。<br />踏破铁鞋无觅处。<br />得来全不费工夫。</p>
        
        <h2 id=ch6 class="chapter"><span class="出题">第六出　笺允</span></h2>
        
        <p class="曲"><span class="牌">步步娇</span><span class="科">旦上</span>一搦腰肢东风软。怕入梨花院。春深怯杜鹃。瘦不胜衣。多愁多怨。脉脉对谁言。知心惟有莺和燕。</p>
        
        <p class="白">奴家卫氏少儿。生在侯门。身居贱婢。颜如秾李。齿欲破瓜。既悲我生之不辰。又叹流光之易掷。前日在花园中遇着霍仲孺。丰格不凡。襟怀洒落。我一见倾心。只是无缘相会。如何是好。</p>
        
        <p class="曲"><span class="牌">江头金桂</span><span class="夹白">我想他</span>风标堪羡。<span class="夹白">信</span>翩翩美少年。<span class="夹白">那更</span>神凝秋水。貌比芳莲。堪遂我三生愿。<span class="夹白">我避不得</span>登墙窥宋。眉眼相传。<span class="夹白">奴家常慕管仲之婢。闻宁戚歌浩浩而知其欲室。我见霍郎亦有欲室之意。不如与他私结良缘。庶得终身有托。</span>因此<span class="夹白">上</span>假寻钗钿。悄向伊前。匆匆私语两意牵。祇朝思暮想。祇朝思暮想。<span class="夹白">欲待</span>传情鱼雁。苦无方便。泪澘然。懒向花阴步。空怀月老缘。</p>
        
        <p class="白">我昨日特地把卧室移近着凤树堂。仅隔一墙。墙边太湖石。倚着一枝大梧桐树。若从石上手扳着桐树丫枝。过墙甚便。今日天子圣诞。老爷与公主陪䜩。出朝一定迟的。正好乘这时节。与霍郎一会。只是怎生寄得个信儿与他。<span class="科">思介</span>已有了。书童这小厮。性最愚蠢。没有机心。我写简帖儿。假传老爷的命。着他与霍郎写的便了。笔砚在此。待我写起来。<span class="科">写介</span></p>
        
        <p class="曲"><span class="牌">五供养</span>花笺试展。仗托霜毫。成就良缘。<span class="夹白">那凤树堂呵。</span>碧梧桐正和<span class="夹白">那</span>峻石巧相连。洞房非远。趁明月东墙甚便。银河填鹊驾。权拟会双仙。休得踟蹰。更莫迟延。</p>
        
        <p class="白">帖儿到写完了。怎得书童这小厮来。哎。帖儿帖儿我想来。</p>
        
        <p class="曲"><span class="牌">玉交枝</span>合欢宫殿。记当年鸾衔信传。奴今借你谐姻眷。<span class="夹白">我不敢小觑了你。</span>比虎符功效非浅。何劳雁书云汉边。休夸鱼信湘江远。胜蜂媒花间乱喧。管鸳俦沙头并眠。</p>
        
        <p class="白">只有一件。我是个女孩儿。突然拿个帖儿与男子。不免吃那男子看轻了。怎么样好。<span class="科">丑上</span>为结同心胜。来寻窈窕娘。<span class="科">见介丑</span>姐姐。那霍官人玉绦的结散了。要央你结个同心方胜。<span class="科">递绦与旦介旦背介</span>霍郎拿这玉绦来。他的意思。我岂不知。乘此机会。拿这帖儿与他。料也不为突然了。<span class="科">转介</span>书童。这玉绦的结。你对霍官人说。待我慢慢的结了还他。这书是老爷进朝时节叫我分付你拿与霍官人写的。不可错与了别人。</p>
        
        <p class="曲"><span class="牌">玉胞肚</span><span class="夹白">你与</span>霍郎当面。这云笺方才可传。念主公珍重题封。你休得怠慢招愆。傥伊不遇且持还。须信一纸心书抵万钱。</p>
        
        <p class="白"><span class="科">丑</span>姐姐。你把书童忒看痴了。往常老爷叫我买蒜。我只错买了葱。老爷叫我杀鸡。我只错杀了狗。那些便不中用。若这件定不用叮咛。<span class="科">旦背介</span></p>
        
        <p class="曲"><span class="牌">尾声</span>今宵期遂鸾凰愿。<span class="科">转向丑介</span>你寄柬传书要万全。<span class="夹白"><span class="科">丑</span>我</span>给使殷勤不待言。</p>
        
        <p class="落诗"><span class="科">旦</span>为忆桑中约。<br />来申梁下期。<br /><span class="科">丑</span>敬将主人命。<br />不敢有差池。</p>
        
        <h2 id=ch7 class="chapter"><span class="出题">第七出　奇术</span></h2>
        
        <p class="曲"><span class="牌">菊花新</span><span class="科">外便服上</span>丈夫吐气作长虹。不为寒微动戚容。贵贱与穷通。任造化小儿搬弄。</p>
        
        <p class="白">天付昂藏七尺躯。寻章摘句懒攻儒。醉来击剑歌声壮。忘却身为贵主奴。卑人卫青。兄妹三人。俱执役平阳侯府。只有妹妹子夫。被当今天子载入宫庭。日后倘得亲幸。我卫青也好少藉余光。这也不在话下。早上奉曹侯的命。送书请客。天色将雨。不免趱行几步。<span class="科">行介</span></p>
        
        <p class="曲"><span class="牌">驻马泣</span>沦落家僮。名列青衣小队中。<span class="夹白">似</span>淮阴伏胯。季布为奴。彭越行佣。枯鱼涸辙暂潜踪。大鹏何日天风送。<span class="夹白">呀。大雨滂沱。不曾带得伞来。且向这人家门楼下躲避片时。<span class="科">作避雨立介</span></span>借一枝暂息鹪鹩。望层霄即现霓虹。<span class="科">净扮跛足破帽破衣跑上</span></p>
        
        <p class="曲"><span class="牌">前腔</span>衣破蓬松。进退艰难泣路穷。<span class="夹白">怎禁得</span>淋淋骤雨。坎坎泥途。猎猎狂风。<span class="夹白">且向这门楼下躲一躲。<span class="科">作躲见外拱介</span></span>偶然邂逅得相逢。踉跄休得嫌惊动。<span class="夹白"><span class="科">作看外惊介</span>这是</span>待天闲伏枥骅骝。困风云蛰户蛟龙。</p>
        
        <p class="白"><span class="科">向外介</span>贵人。贵人。兄长尊姓。住居在何处。<span class="科">外</span>卑人卫青。执役平阳府中。长兄怎么称我是贵人。<span class="科">净</span>不瞒长兄说。小子素好相人。相人多矣。无如尊相这样奇得紧。你听我道。</p>
        
        <p class="曲"><span class="牌">驻马听</span><span class="夹白">你是</span>渭水非熊。烈比鹰扬<span class="夹白">定有</span>茅土封。<span class="夹白"><span class="科">外</span>卑人不过是人下之人。岂敢望那封侯的事业。<span class="科">净</span>你这相</span>三英难敌。万里长城。八面威风。虎头燕颔少人同。丹书铁券当朝重。<span class="夹白">到后来</span>位上三公。壮猷方叔千秋颂。</p>
        
        <p class="曲"><span class="牌">前腔</span><span class="科">外</span>未识枯荣。韩信今朝遇蒯通。<span class="夹白">不瞒兄长说。小子虽居人下。</span>才堪分阃。志在忘家。力足摧锋。倘蒙推毂授元戎。定教破虏无遗种。<span class="夹白">只恐数奇。未能如愿。闻兄长的言语。</span>喜慰私衷。<span class="夹白">似</span>醉中唤醒迷人梦。</p>
        
        <p class="白"><span class="科">净</span>小子决非妄言。不久即验。<span class="科">外</span>兄长尊姓。<span class="科">净</span>卑人公孙敖。义渠人氏。因犯罪被钳。徒流在此。<span class="科">外</span>且喜天雨已住。兄长同到舍下。还要请教。<span class="科">净</span>当得当得。<span class="科">同行介净</span>非我操冰鉴。谁知骨相奇。<span class="科">外</span>蛟龙得云雨。从此上天池。已到府中。转进耳房。这便是卑人卧室。<span class="科">向内介</span>妹子。有客在此。看茶出来。<span class="科">旦上</span></p>
        
        <p class="曲"><span class="牌">菊花新</span>丰标独占绮罗丛。云想衣裳花想容。徙倚小房栊。谁识我春山愁重。</p>
        
        <p class="白"><span class="科">见净背介</span>呀。这般一个人。怎么哥哥叫我捧茶与他吃。<span class="科">外</span>妹子放了茶杯。且与公孙先生相见。<span class="科">见介净</span>令妹尊相。不弱似兄长。他出身虽是微贱。恰有</p>
        
        <p class="曲"><span class="牌">驻云飞</span>四德三从。定受夫人一品封。<span class="夹白">看这红光满面。眼见得</span>花发天台洞。<span class="夹白">不久便</span>箫弄秦楼凤。<span class="夹白">嗏。</span>麟子送瑶空。<span class="夹白">是</span>明堂梁栋。<span class="夹白">你</span>夫妇优游。食禄沾天宠。<span class="夹白">你兄妹二位呵。似</span>玉树琼枝晚并荣。</p>
        
        <p class="曲"><span class="牌">前腔</span><span class="科">旦</span>泪洒西风。<span class="夹白">叹</span>误落朱门侍婢中。倘得樊笼纵。胜把蓝田种。<span class="夹白">嗏。</span>敢望五花封。帔霞冠凤。<span class="夹白"><span class="科">外</span>公孙兄。与你</span>萍水相逢。<span class="夹白">愿</span>交谊联昆仲。<span class="夹白"><span class="科">净</span>卑人是刑余之人。怎敢与大贵人结义。<span class="科">外</span>说那里话。兄长也不是等闲的人。今日少叙一叙。<span class="科">外旦</span></span>鸡黍淹留愧不恭。</p>
        
        <p class="落诗"><span class="科">旦</span>人道前程似漆。<br /><span class="科">外</span>逢君休咎先知。<br /><span class="科">净</span>但得富贵到手。<br />休忘贫贱之时。</p>
        
        <h2 id=ch8 class="chapter"><span class="出题">第八出　赴约</span></h2>
        
        <p class="曲"><span class="牌">宝鼎儿</span><span class="科">生上</span>洛川适遇江妃。巫峡冀沾暮雨。</p>
        
        <p class="白">高山种小麦。终久不成穗。男儿在他乡。焉得不憔悴。小生霍仲孺。见了卫少儿。精神恍惚。梦寐迷离。今早叫书童拿玉绦进去。不见回音。只得在此等候。<span class="科">丑上</span>暂为青鸟使。忙把锦笺传。霍官人。你的玉绦。我与卫家姐姐了。他说慢慢的结了还你。就叫我拿这书出来与你。说老爷入朝时节。分付叫我拿与你写的。<span class="科">生笑介</span>我知道了。你自去罢。<span class="科">丑</span>已传台府命。回报玉楼人。<span class="科">下生</span>看他不知写什么在上面。<span class="科">拆介</span>是一首诗。可怜今夜月。凤树占清光。莫爽花前约。令人空断肠。这诗分明是叫我月下凤树堂相会。凤树堂虽与外面相近。却如何到得他的卧内去。我想他一定有个门路在那里。<span class="科">举手向天介</span>天天。霍仲孺有甚机缘。得蒙卫少儿垂爱。此时日才下午。怎能等得到黄昏时候。</p>
        
        <p class="曲"><span class="牌">赏宫花</span>仙娃遇奇。寄鸾缄珍重持。<span class="夹白">他</span>相思传锦字。<span class="夹白">我</span>合卺仗鱼书。<span class="夹白"><span class="科">望介</span>好了。好了。看</span>渐渐虞渊红日坠。衣冠重整赴星期。<span class="科">下旦上</span></p>
        
        <p class="曲"><span class="牌">西地锦</span>一幅鸾笺曾寄。初更兔魄为期。教人心下还萦系。只愁渔父津迷。</p>
        
        <p class="白">奴家卫少儿。今日因公主侯爷都去朝贺天子圣诞。府中颇觉寂静。午间已央书童将个简儿。去通知霍郎。晚来一会。料他必不爽约。且把梯儿靠向粉墙。自往凤树堂前等候着他。你看月儿渐渐上了。</p>
        
        <p class="曲"><span class="牌">啄木儿</span>三星照。片月窥。徙倚梧阴惊又喜。似老狐听彻层冰。怕小犬见人迎吠。牛郎织女图欢会。蜂喧蝶嚷须回避。<span class="夹白">我因此上</span>胆战心慌不自持。<span class="科">生潜上</span></p>
        
        <p class="曲"><span class="牌">前腔</span>身挨户。手揽衣。行向苍苔轻曳履。<span class="夹白">早已来到凤树堂前了。</span>试翘首天上嫦娥。问广寒宫阙曾离。<span class="夹白"><span class="科">旦忙招生介</span>霍郎。你来了。<span class="科">生</span></span>华堂虽喜来容易。洞房还恐藏深邃。<span class="夹白"><span class="科">旦</span>你手扳着梧桐树。脚踏着太湖石。扒过这粉墙。我在里面扶你就是。<span class="科">旦下梯生</span>我将这</span>白石苍梧做掇月梯。</p>
        
        <p class="白"><span class="科">生扒墙旦上扶生下介旦</span>奴家卧室。特地移近堂边。早晚可以攀越。霍郎。你只要踪迹谨慎些。<span class="科">生</span>这等明日待小生禀过曹侯。也移进凤树堂前耳房内住下就是。只有一件。小生计役满之期。止得半年了。怎么样好。<span class="科">旦</span>这且再作区处。<span class="科">生</span>小生自念</p>
        
        <p class="曲"><span class="牌">降黄龙</span>径路无媒。何幸娇娃。愿效于飞。<span class="夹白">你本是</span>裙钗幼女。欲选英豪。身藉光辉。堪悲。<span class="夹白"><span class="科">旦</span>你悲些甚么。<span class="科">生</span>我是个</span>掾吏。愧非才子。怎生与佳人为配。怕区区终身淹蹇。反贻伊悔。</p>
        
        <p class="曲"><span class="牌">前腔</span><span class="科">旦</span>含泪。<span class="夹白">我</span>生不逢时。凤寡鸾孤。只恁粉憔脂悴。闻君才貌。欲见无由。<span class="夹白">何意</span>邂逅花谿。私窥。<span class="夹白">知你</span>宜家宜室。似乔木丝萝堪倚。誓从今双飞双宿。永无抛弃。</p>
        
        <p class="白"><span class="科">生</span>月已将午。我们睡了罢。<span class="科">旦</span>这等我与你进房去。</p>
        
        <p class="曲"><span class="牌">尾声</span>耳边软款君须记。<span class="夹白"><span class="科">生</span>我</span>夜夜逾墙赴此期。<span class="夹白"><span class="科">旦</span>你踪迹千定要密些。</span>休惹傍人讲是非。</p>
        
        <p class="落诗"><span class="科">生</span>花底相逢两订盟。<br /><span class="科">旦</span>今宵欢会畅平生。<br /><span class="科">生</span>东边日出西边雨。<br /><span class="科">旦</span>莫道无晴却有晴。</p>
        
        <h2 id=ch9 class="chapter"><span class="出题">第九出　露遣</span></h2>
        
        <p class="曲"><span class="牌">粉蝶儿</span><span class="科">外上</span>胆气豪粗。拚与区区为伍。</p>
        
        <p class="白">事不关心。关心者乱。卑人卫青。近见妹子少儿与那霍仲孺踪迹。我心中迟疑不决。不免去与公孙大郎商议一商议。远远来的。想是他了。<span class="科">净上</span>遭际各有时。结交在未遇。<span class="科">见介</span>仲卿。卑人正来相会。如今你到那里去。<span class="科">外</span>卑人正有事相商。就在这里立谈罢。长兄认得府中小吏霍仲孺么。<span class="科">净</span>也曾相会。看来那人容貌。将来不减仲卿。只是不曾觌面对他说个明白。<span class="科">外</span>正是。卑人一日到他寓所。见他桌上有三件玉器。他说是福禄寿三星梦中赐他的。卑人主意。要把妹子少儿许他。<span class="科">净</span>这两个正好做一对。<span class="科">外</span>只有一件。这事在公主。卑人如何做得主张。近来一个搬进凤树堂外耳房里安寓。一个的卧房搬近凤树堂。卑人已有几分疑心了。不想昨日见我妹子身上。系着一个玉绦环。明明是那三星赐霍仲孺的。你晓得我是个好汉子。怎肯坐视妹子与人做这等鼠窃狗偷之事。我意欲结果了他。你道何如。<span class="科">净</span>你听我计较。</p>
        
        <p class="曲"><span class="牌">泣颜回</span>切莫按昆吾。论同胞休戚相须。事关帷簿。欲喷人口血先污。<span class="夹白">况仲孺是</span>峥嵘丈夫。<span class="夹白">你令妹呵。</span>五花鸾诰三公妇。<span class="夹白">他们的福分既定。你怎生害得他。便</span>视他为釜内游鱼。也应怜屋上栖乌。</p>
        
        <p class="曲"><span class="牌">前腔</span><span class="科">外</span>惭予。当事虑全疎。<span class="夹白">只为</span>男儿侠气。隐忍非夫。非君谏阻。险些儿骨肉遭屠。<span class="夹白"><span class="科">净</span>卑人闻得仲孺吏役。不久就满。满时你假以他事。禀过曹侯。发回原籍。既断他往来之路。又全你兄妹之情。岂不一举两得。<span class="科">外</span>妙计妙计把他</span>驱归闾里。分明扯碎<span class="夹白">他</span>姻缘簿。祇图个玉洁冰清。那顾他凤只鸾孤。</p>
        
        <p class="落诗"><span class="科">净</span>事要从长计较。<br />情须委曲周全。<br /><span class="科">外</span>今日相逢一语。<br /><span class="科">净</span>他年成就三贤。</p>
        
        <h2 id=ch10 class="chapter"><span class="出题">第十出　怆别</span></h2>
        
        <p class="曲"><span class="牌">金蕉叶</span><span class="科">旦上</span>动情。动情。要还乡知他怎生。摆不去心上愁城。当不过眼前光景。</p>
        
        <p class="诵"><span class="牌">临江仙</span>万古伤心系一时。萦肠不住相思。天南地北恨何如。河梁今夜雨。沟水各东西。</p>
        
        <p class="白">奴家卫氏少儿。自与霍郎相会。半载有余。只指望图个脱身计策。似那出笼之鸟。任意双飞。不料他不念前盟。一旦恝然。吏役才满。便要归家。我且等他到来。问他一个分晓。<span class="科">生上</span></p>
        
        <p class="曲"><span class="牌">前腔</span>泪零。泪零。恨今宵分离太轻。<span class="科">见抱哭介</span>谁承望半载恩情。都做了一场梦境。</p>
        
        <p class="白"><span class="科">旦怒介</span>霍郎。你今日虽然役满。便不回去。也由得你的。你急急思归。怎生这般薄幸。<span class="科">生</span>今日之别。小生何忍甘心。<span class="科">旦</span>你不甘心。谁着你回去的。<span class="科">生</span>呀。娘子。你还不知道。是你狠心的哥哥。晓得我两人踪迹。假以他事。禀过曹侯。发归原籍。明日清晨。便要出城。叫小生怎得自由。<span class="科">旦</span>这般说。兀的不痛杀我也。<span class="科">各掩泪介旦</span></p>
        
        <p class="曲"><span class="牌">小桃红</span>吾兄只恁太无情。生剖破菱花镜也。拆散鸳鸯。阻绝鹏程。<span class="夹白">我怎</span>割舍得眼睁睁。正鸾凤般两和鸣。对神灵设山盟。<span class="夹白">愿白首</span>常相并也。谁想弦断瑶筝。<span class="夹白">奴家今夕。不如死休。也免得日后</span>守空房泪泣孤灯。<span class="科">旦触柱生急抱哭介生</span></p>
        
        <p class="曲"><span class="牌">下山虎</span>娘行三省。未可轻生。眼底转孤另。<span class="夹白">我</span>敢忘旧盟。<span class="夹白">有日</span>剑合珠还。鸳衾再整。<span class="夹白"><span class="科">旦</span>常言道烈女不更二夫。奴家既以身事霍郎。宁没齿以待。决不肯改节从人。<span class="科">生</span>娘子。我晓得你</span>比白石苍松还更贞。聚散皆由命。<span class="夹白">你</span>勉加餐惜妙龄。<span class="夹白"><span class="科">旦</span>霍郎。你去后。有便人来往。千万寄个信儿与奴家<span class="科">生</span>你哥哥在外。便寄信来。从何到得你的跟前。我</span>欲把音书寄。<span class="夹白">只怕</span>雁飞破矰。肠断天涯离恨萦。</p>
        
        <p class="曲"><span class="牌">章台柳</span><span class="夹白"><span class="科">旦</span>想着你</span>来月明。去晓星。多少欢娱与战兢。<span class="夹白">怎舍你</span>襟怀兰蕙馨。<span class="夹白">怎舍你</span>玉屑纷纷咳唾生。<span class="夹白">怎舍你</span>心慷慨气峥嵘。<span class="夹白">怎舍你</span>温柔性。俊庞儿丹青难倩。</p>
        
        <p class="曲"><span class="牌">醉娘子</span><span class="夹白"><span class="科">生</span>我</span>闻伊此言不胜咽哽。<span class="夹白">怎忍见</span>湿梨花泪雨倾。<span class="夹白">更难当</span>娇啼百啭莺。<span class="夹白"><span class="科">旦哭介生</span>娘子。你不要啼哭了。我</span>千斛闷怀将欲罄。隔墙防有耳潜宵听。</p>
        
        <p class="白"><span class="科">旦出玉绦介</span>霍郎。这玉绦你仍旧拿了去。<span class="科">生</span>娘子。这玉绦原是福禄寿三星赐我的。说我将来有将相之贵。如今就留赠娘子。以为后日应验。<span class="科">旦</span>奴家看此玉绦。就如对霍郎的面。异日显达。幸勿相忘。</p>
        
        <p class="曲"><span class="牌">忆多娇</span><span class="夹白">你</span>梦甚真。绦可凭。功名万里先此征。<span class="夹白">恨我</span>薄命无能共显荣。<span class="科">合</span>贻玉关情。贻玉关情。<span class="夹白">拚取</span>白璧完归赵庭。</p>
        
        <p class="白"><span class="科">生</span>天色渐明。恐有人知觉。小生只得就此拜别。<span class="科">拜介</span></p>
        
        <p class="曲"><span class="牌">前腔</span>月已沉。鸡乱鸣。牵衣欲别怎暂停。忍唱阳关第四声。<span class="科">合前生下旦哭介</span></p>
        
        <p class="曲"><span class="牌">尾声</span>人归丢下相思病。只为花前散步行。何日才将宿债清。</p>
        
        <p class="落诗">为人莫作妇人身。<br />惜别言辞不忍闻。<br />流泪眼观流泪眼。<br />断肠人送断肠人。</p>
        
        <h2 id=ch11 class="chapter"><span class="出题">第十一出　宠拜</span></h2>
        
        <p class="曲"><span class="牌">燕归梁前</span><span class="科">净上</span>谁道云霄路未通。依奴虏。幸遭逢。吹嘘倘许共攀龙。当结草。报无穷。</p>
        
        <p class="白">自家公孙敖。自甘泉得遇卫仲卿。我相他定有大贵。谁知他妹子子夫。受宠宫闱。朝廷拜他为建章侍中。眼见得我的相应验了。我常临镜自相。好似英布当刑而王。既已不幸被钳。这功名多分出在卫仲卿身上。今日见他须做个假小心。正是欲附青云显。宁惭昏夜哀。行到门首。恰好值他退朝回来。<span class="科">外冠带众拥上</span></p>
        
        <p class="曲"><span class="牌">燕归梁后</span>九重新沐椒房宠。叨近侍。主恩隆。从今朝野识英雄。雷雨沛。化神龙。</p>
        
        <p class="白"><span class="科">净跪介</span>公孙敖迎接大人。<span class="科">众赶介外扶净介</span>兄长何必行这个礼。请进里面坐。<span class="科">进介净</span>大人新膺显爵。不才与有光荣。特来奉贺。<span class="科">外</span>侍中出奉乘舆。入备顾问。卫青方且自惭。何贺之有。<span class="科">净</span>大人尊相。万里封侯。这不过小试行道耳。<span class="科">外</span>今日之遇。已出望外。怎敢还有得陇望蜀的念头。</p>
        
        <p class="曲"><span class="牌">玉芙蓉</span>鸾坡鹤禁中。将舜日尧天捧。戴蝉冠佩玉。帷幄从容。<span class="夹白"><span class="科">净</span>你</span>今朝且享千钟俸。他日还期万户封。<span class="科">合</span>君恩重。愿边陲建功。虏名王长驱直捣幕南空。</p>
        
        <p class="曲"><span class="牌">前腔</span><span class="夹白"><span class="科">净</span>你</span>天高傍衮龙。日表依飞凤。论才推弼辅。礼合尊崇。<span class="夹白">只是卑人还要赖大人吹嘘。便是</span>刑余未合为时用。嘘植还须借顺风。<span class="科">合前外</span></p>
        
        <p class="白">兄长的功名。都在下官身上。不必叮咛。<span class="科">净谢介</span></p>
        
        <p class="落诗"><span class="科">外</span>受诏居清禁。<br />弹冠步玉墀。<br /><span class="科">净</span>得君轻借力。<br />便是运通时。</p>
        
        <h2 id=ch12 class="chapter"><span class="出题">第十二出　虏骄</span></h2>
        
        <p class="曲"><span class="牌">破阵子</span><span class="科">丑扮夷虏众上</span>直捣九重宫阙。踏平万里长城。马度玉关尘障日。风递胡笳人避兵。行看大业成。</p>
        
        <p class="白">自家浑邪王是也。谋轻百战。力雄万夫。人同虎狼之形。只惟好杀。天生夷狄之性。不可相亲。今日单于欲夺中华。命俺统领大兵。杀入南朝。把都儿们。就此起兵前去。<span class="科">众喊介丑</span></p>
        
        <p class="曲"><span class="牌">普天乐</span>统貔貅。申军令。整干戈。尊王命。列旌旗。列旌旗五色霞明。向中原虎鬭龙争。<span class="夹白"><span class="科">合</span>呀。</span>仗神威取胜。长驱不暂停。听马前哈喇。千里血染猩猩。<span class="科">众喊行介</span></p>
        
        <p class="曲"><span class="牌">前腔</span>金鼓催。如雷震。士民逃。如云奔。任狼烟。任狼烟连照西京。怎当咱破竹军声。<span class="科">合前</span></p>
        
        <h2 id=ch13 class="chapter"><span class="出题">第十三出　拂券</span></h2>
        
        <p class="曲"><span class="牌">生查子</span><span class="科">老旦丑扮女侍上</span>庭院日初长。似豆青梅小。鸟唤玉楼眠。花落家僮扫。</p>
        
        <p class="白">老娘头白渐龙钟。爱女姻缘尚未逢。只恐刘郎来采药。桃花莫把洞门封。老身俞氏。为女孩儿婚姻。朝夕挂念。春间喜得梦兆。不觉又是夏初。岁月如流。闷怀难遣。丫头。小姐在房中拈针指么。<span class="科">丑</span>他这几日说身子不自在。终日在房里睡哩。<span class="科">老旦</span>这等。你请他出来。到门首散步一回。<span class="科">丑请介小旦上</span></p>
        
        <p class="曲"><span class="牌">一江风</span>睡魔撩。坐起身还倒。自觉精神耗。<span class="夹白">待把</span>锦机挑。颠倒金针。心转添烦躁。<span class="夹白"><span class="科">见介老旦</span>我儿。似此天气困人。且和你到门前去闲步一回。<span class="科">旦应同行介</span></span>闲行散郁陶。闲行散郁陶。<span class="夹白"><span class="科">丑卷帘介</span>待我把这帘儿卷起了。<span class="科">合</span></span>槐阴户外交。看行人来往知多少。<span class="科">生执拂净随上</span></p>
        
        <p class="曲"><span class="牌">前腔</span>别多娇。步步萦怀抱。<span class="夹白">莫不是</span>倩女离魂绕。<span class="夹白">这一带路甚是幽雅得紧。你看</span>路迢遥。绿暗红稀。荒径尘喧少。<span class="夹白"><span class="科">净</span>相公。天气炎热。我走得口渴了那里寻一口茶儿吃便好。<span class="科">生</span>我也口渴得紧。没有处借茶。</span>思将渴吻消。思将渴吻消。金茎若个调。<span class="夹白">你看那一家。到有几个妇人在门首。不好去借茶。怕</span>谒浆不似裴航巧。</p>
        
        <p class="白"><span class="科">净</span>不妨事。待我过去。妈妈。我们行路辛苦。茶儿求借一瓯。<span class="科">老旦小旦见生惊介老旦顾小旦介</span>孩儿。这人手执玉拂。俨然是我梦中见的面庞儿。<span class="科">小旦</span>便是这等说。<span class="科">老旦</span>敢怕是你的姻缘。也未可知。孩儿。你进去打点茶来。<span class="科">小旦下老旦问生介</span>请问官人尊姓贵乡。<span class="科">生</span>小生霍仲孺。平阳人氏。<span class="科">老旦</span>到此贵干。<span class="科">生</span></p>
        
        <p class="曲"><span class="牌">前腔</span>欲登朝。远上长安道。未遇空怀宝。<span class="夹白"><span class="科">老旦</span>如今何往。<span class="科">生</span></span>且还轺。养晦需时。雾隐南山豹。<span class="夹白"><span class="科">老旦</span>家中有令政么。<span class="科">生</span></span>红鸾信尚遥。<span class="夹白"><span class="科">老旦</span>既然未娶。倘或有人家要招赘。官人不知肯俯从么。<span class="科">生</span></span>凭将快婿招。<span class="夹白"><span class="科">背介</span>这妈妈的言语。似深有意于我。<span class="科">转介</span>妈妈。</span>怕难消受如花貌。</p>
        
        <p class="白"><span class="科">丑持茶上</span>玉壶烹雀舌。金碗注龙团。<span class="科">老旦递茶介</span>老身不瞒官人说。先夫薄有家私。止生一女。老身意欲招一快婿。故此愆期至今。数月前梦一郎君。手执玉拂。面庞酷似尊颜。说是老身的佳婿。今日相逢。可谓三生有幸。倘蒙不弃。愿缔姻盟。<span class="科">生背介</span>卫氏之盟。虽不可背。前已得三星说。蓝桥重遇。今日因谒浆而起的。恰好与梦兆相符。便依从了罢。<span class="科">转介</span>小生惭非齐髡。谬称曼倩。敬从慈命。暂戢归心。<span class="科">老旦</span>如此是老身桑榆有靠了。今日是黄道吉日。就请掌礼的结了花烛罢。<span class="科">杂扮掌礼人照常喝介丑扶小旦上介</span></p>
        
        <p class="曲"><span class="牌">接云鹤</span>谒浆仙侣遇蓝桥。乘鸾帝女下丹霄。<span class="科">生小旦照常相拜介送酒介老旦</span></p>
        
        <p class="曲"><span class="牌">梁州序</span>一时奇遇。百年欢好。梦卜机缘非小。愧我寒门荆布。于归幸咏桃夭。<span class="夹白"><span class="科">生</span>多感你</span>礼陈百两。宠及迷津。<span class="夹白">将</span>掌上珠分耀。<span class="科">背介</span>何期双跨凤。弄琼箫。<span class="夹白"><span class="科">转向老旦介</span>愿</span>阿母千秋海上桃。<span class="科">合</span>臻百福。成佳兆。看三星瑞彩当筵照。花烛会。称年少。</p>
        
        <p class="曲"><span class="牌">前腔</span><span class="科">小旦</span>且休言鹊有鸠巢。喜相谐萝施松茑。羡风流夫婿。<span class="夹白">是</span>画眉京兆。<span class="科">生背掩泪介</span>只为难舒骥足。且寄鹪枝。勉强图欢笑。鲰生非薄幸。忘丰标。<span class="夹白"><span class="科">丑</span>霍官人。为何当此喜筵。堕下泪来。<span class="科">生转介</span>我偶念及</span>三径松筠久寂寥。<span class="科">合前</span></p>
        
        <p class="曲"><span class="牌">节节高</span><span class="科">丑向老旦</span>娘行识俊髦。<span class="科">向生介</span>配妖娆。连枝比目那堪较。<span class="夹白"><span class="科">笑向小旦介</span>你</span>新妆巧。眉晕娇。<span class="夹白">多管</span>心儿跳。阳台今始襄王到。<span class="科">笑向生介</span>为云为雨休猜料。可怜香唾沁鲛绡。春生锦帐把花枝抱。</p>
        
        <p class="曲"><span class="牌">尾声</span><span class="科">众</span>行看凤毓丹山晓。池上他年五色毛。多福多男多寿考。</p>
        
        <p class="落诗">罗衣锦带合欢襦。<br />绰约双钗明月珠。<br />歌入青鸾回宝扇。<br />明年一曲凤将雏。</p>
        
        <h2 id=ch14 class="chapter"><span class="出题">第十四出　隙中</span></h2>
        
        <p class="白"><span class="科">末扮黄门官上</span>绛绩鸡人报晓筹。尚衣方进翠云裘。九重阊阖开宫殿。万国衣冠拜冕旒。下官汉朝中一个黄门官的便是。昨日边报紧急。今日会集文武百官。会议退虏长策。不免在此伺候。<span class="科">小生外净丑冠带上</span></p>
        
        <p class="曲"><span class="牌">似娘儿</span>烽火苦侵边。论阃外谁个威宣。<span class="科">外</span>黄云万点笼萍剑。看金马风嘶。旌旗星灿。<span class="科">合</span>何日靖狼烟。</p>
        
        <p class="白"><span class="科">见介末</span>列位大人。边警戒严。拒虏无计。战守和三策。何者为先。圣上特命列位廷议。<span class="科">净</span>据愚见。和亲为上策。<span class="科">外</span>和亲怎么是上策。<span class="科">净</span></p>
        
        <p class="曲"><span class="牌">啄木儿</span>嗟边境。起燧烟。<span class="夹白">只是</span>累岁干戈未息肩。况中原食尽兵疲。那胡人锐气滔天。<span class="夹白">为今之计。除非是</span>柏池花貌能除乱。更输金帛方填愿。好向宫中选玉颜。</p>
        
        <p class="白"><span class="科">外</span>老丞相之言差矣。中国尚自有人。何必讲盟城下。你可知道么。</p>
        
        <p class="曲"><span class="牌">前腔</span>中原气。未索然。<span class="夹白">谁不欲</span>荷戟挥戈靖九边。猛赳赳战将熊飞。烈轰轰谋士蜂攒。<span class="夹白">又何须</span>宫中弱息成姻眷。<span class="夹白">这</span>羞惭怎见先皇面。<span class="夹白">除非是</span>剑劈崆峒计万全。</p>
        
        <p class="白"><span class="科">外跪介</span>臣卫青奏闻陛下。匈奴猖獗。非大创一番。丑虏必不寒心。将来蹂践不已。<span class="科">净小生丑跪介</span>臣等奏闻陛下。匈奴猖獗。先帝也曾攻讨。终不能克。况如今兵疲财尽。兴师未免劳民伤财。不若和亲的便。<span class="科">外</span></p>
        
        <p class="曲"><span class="牌">滴溜子</span>臣青的。臣青的愚衷主战。<span class="科">净</span>群臣的。群臣的主和为便。<span class="科">合</span>聚讼盈庭莫辨。陈情达圣听。伏惟独断。免使臣僚。纷纷御前。</p>
        
        <p class="白"><span class="科">末</span>官里道来。卫侍中之言。极为有理。但事势危急。暂从和议。只是公主俱已尚人。必须择良家女子。充作公主。远送和番。众官拟定了。再来奏闻。<span class="科">众起介外</span>和亲之议。下官不敢与闻。正是晓随天仗入。暮惹御香归。<span class="科">先下净</span>卫青适才阻挠和亲。我如今不若奏闻圣上。偏要把他的妹子少儿。出去和番。<span class="科">小生丑</span>相国之言有理。<span class="科">净</span></p>
        
        <p class="曲"><span class="牌">前腔</span>叹那厮叹那厮偏持管见。又谁料。又谁料宸衷裁鉴。用我和亲议建。<span class="夹白">要把</span>民间女子招。<span class="夹白">不如</span>乘机就便。选用娉婷。教他赧颜。</p>
        
        <p class="白">正是</p>
        
        <p class="落诗">一朝权在手。<br />便把令来行。</p>
        
        <h2 id=ch15 class="chapter"><span class="出题">第十五出　促晤</span></h2>
        
        <p class="曲"><span class="牌">番卜算</span><span class="科">旦上</span>顷刻拆鸾凰。岁月孤鸳帐。天涯悬望泪汪汪。连理成虚谎。</p>
        
        <p class="诵"><span class="牌">生查子</span>相思懒下床。晓梦迷蝴蝶。入柳又穿花。去去轻如叶。　　可堪岐路长。不道关山别。无赖是黄鹂。唤起空愁绝。</p>
        
        <p class="白">奴家卫氏少儿。自与霍郎别后。不意平阳仙游。公公娘娘将家姬尽皆放出。因此奴家遂与哥哥同居。哥哥邀子夫的宠幸。一时贵显。几欲奴家适人。奴家以有子为辞。又托公孙敖再三调停。方才许奴家去请霍郎到来。以遂终身之托。我想霍郎只有书童相认。前者已与公主讨得。如今不免修书一封。着书童送去。<span class="科">写介</span></p>
        
        <p class="曲"><span class="牌">狮子序</span>书未写。泪两行。望伊人天各一方。怎禁得飘零翠黛。瘦损红妆。若提起凤树堂的情状。祇教人怜鸳被。惜鸾帷。孤玉绦。几度凄凉。断肠的鸟啼花落。满目心伤。</p>
        
        <p class="白">书已写完。且待书童到来。分付他去便是。</p>
        
        <p class="曲"><span class="牌">赏宫花</span>心中暗想。我如何不感伤。痛惜箫声断。更恨路途长。芳草王孙迷远道。怀春静女怅兰房。</p>
        
        <p class="白"><span class="科">丑上</span>只为边烽急。须臾丧玉颜。<span class="科">见介丑</span>呀。姐姐。不好了。朝廷因单于入寇。廷议要将你去和亲。圣旨已下了。我闻得了这个信息。特地来通知姐姐。<span class="科">旦惊介</span>有这等的事。如今老爷在那里。<span class="科">丑</span>老爷还在朝中。不曾回来。<span class="科">旦泣介</span></p>
        
        <p class="曲"><span class="牌">降黄龙</span>堂堂空自说天王。<span class="夹白">那</span>战甲金戈。谋臣猛将。<span class="夹白">不能勾</span>消除烽火。任胡尘飞满疆场。思量。花老遐荒。到不如玉碎珠伤。顾不得宗社丘墟。铜駝草莽。</p>
        
        <p class="白">书童。我正要你到平阳去寻霍官人。谁想又有此风波。也罢。如今快些去教他到塞上来会我罢。我写的书。如今不必送了。你只对他说。</p>
        
        <p class="曲"><span class="牌">大圣乐</span>再休思重会兰房。<span class="夹白">那</span>虏骑如云不可当。便得个完璧归赵也。怕花貌老风霜。<span class="夹白">书童。你教他作急到塞上来。</span>促他送远人千里。了我关心事一场。越添凄怆。眼见得穿花鸾凤。做了棒打鸳鸯。</p>
        
        <p class="落诗">塞外高飞一片云。<br />凄凄红泪泣榴裙。<br />可怜无定河边骨。<br />正是青闺梦里人。</p>
        
        <p class="白"><span class="科">丑下外上</span>涸水蛟龙流血泪。冲霄鹰隼失高秋。<span class="科">见介旦</span>哥哥。朝廷要把奴家去和番。这事怎么好。<span class="科">外</span>便是这等说。我已着人入宫去通知妹妹子夫。教他挽回。只是圣旨已下。恐怕挽回不得了。<span class="科">旦泣介</span></p>
        
        <p class="曲"><span class="牌">解三酲</span>顿闻言魂飞魄丧。忍红颜狼戾殊方。<span class="夹白">哥哥。我们兄妹三人。你两个这等样荣耀。偏奴家这等样漂泊。叹</span>连城光耀我偏丧。这离别允埋荒。<span class="夹白"><span class="科">众上</span>有事不敢不报。无事不敢乱传。禀老爷知道。和番的事。亏了子夫娘娘做主。另选宫中妃子王嫱去了。<span class="科">旦</span>这等谢天。<span class="科">外</span>好了好了。<span class="科">合</span></span>须臾顿把愁眉放。似寒谷春回花再芳。<span class="夹白"><span class="科">旦背介</span>只是书童去远。追他不着了。</span>还思想。<span class="夹白">恐那人</span>闻言扼腕。空往边疆。</p>
        
        <p class="落诗"><span class="科">外</span>可恨奸臣见太偏。<br />受盟城下耻何甘。<br /><span class="科">旦背</span>一时旧恨填新恨。<br />却喜愁颜变笑颜。</p>
        
        <h2 id=ch16 class="chapter"><span class="出题">第十六出　往边</span></h2>
        
        <p class="曲"><span class="牌">四园春</span><span class="科">生上</span>为恋新人动岁留。此逢疑是梦中游。故人迢递在阳侯。鱼雁无凭黯自愁。虽值朱明候。霜鬓已先秋。</p>
        
        <p class="诵"><span class="牌">点绛唇</span>忆昔临岐。揾将双袖啼红血。伤心轻别。无奈音尘绝。　　浆乞蓝桥。倏把新欢结。魂飞越。断肠时节。心事和谁说。</p>
        
        <p class="白">卑人霍仲孺。自俞母瞥见。将女儿招我为婿。可喜娘子不愧淑媛。尽堪内助。但卫氏少儿。恩情难撇。闻得平阳物故。不知他府内侍女。怎生下落。意欲遣人去探个消息。只是他哥哥卫青。正得朝廷宠爱。势焰熏天。我怎敢轻捋虎须。擅通音问。正是青鸟不传云外信。丁香空结雨中愁。好闷人也。<span class="科">老旦上</span>充闾多喜气。孔释送麟儿。<span class="科">见介老旦</span>霍郎恭喜。我女儿生下一个儿子了。<span class="科">生</span>可喜可喜。<span class="科">老旦</span></p>
        
        <p class="曲"><span class="牌">醉扶归</span>喜郎君庆发源深厚。玉麟儿从天授尔俦。<span class="夹白"><span class="科">生</span>喜</span>传家有子绍箕裘。看他头角多奇秀。<span class="夹白"><span class="科">背介</span>哎。俞氏娘子幸生下一个孩儿了。那卫少儿我别的时节。他说有孕。如今不知曾分娩否。</span>美人南国翠蛾愁。<span class="夹白">知他</span>弄璋弄瓦心迤逗。</p>
        
        <p class="白"><span class="科">丑</span>水程历尽又山程。万里关山驿路尘。一路行来。闻得霍官人招赘俞家。此间是他门首。里面有人么。<span class="科">生见介</span>呀。你是曹府书童。为何到此。<span class="科">丑</span>书童已蒙卫爷讨出。因少儿姐朝廷把他和番。特地着我来通知官人。叫你快到塞上相会一面。<span class="科">生惊介</span>有这等的事。<span class="科">哭介</span></p>
        
        <p class="曲"><span class="牌">剔银灯</span>想娇娥泪沾襟袖。又谁知这段根由。<span class="夹白">闻</span>言顿觉心如剖。好教我不堪回首。<span class="科">合</span>须向边关奔走。怎顾得驱驰不休。</p>
        
        <p class="白"><span class="科">生</span>书童。你索随我同去。少住在此。待我收拾行装出来。<span class="科">进介</span>岳母。小生边上有一旧友。邀我今日要去走一遭。不过两月就回。望岳母与我好好看这孩子。就此告别。</p>
        
        <p class="曲"><span class="牌">前腔</span>霎时间云山驰骤。料不向边庭经年迤逗。闺中调护多生受。这不是涂山离偶。<span class="科">合前</span></p>
        
        <p class="落诗">渭城朝雨浥轻尘。<br />客舍青青柳色新。<br />劝君更尽一杯酒。<br />西出阳关无故人。</p>
        
        <p class="曲"><span class="牌">武陵花</span><span class="科">生丑同行介</span>金屋鸾俦。屈指经年离别久。那梦魂飞绕处。偏忆旧时佳偶。谁料等闲平地起波涛。<span class="夹白">把</span>娇娃款塞多僝僽。记得芙蓉帐共绸缪。<span class="夹白">如今须</span>打叠打叠<span class="夹白">那</span>风流。<span class="夹白">他</span>往紫塞悲秋。相思泪。苦凝眸。更水宿风餐岂自由。岂自由。<span class="夹白">顾不得</span>寒沙漠漠点征裘。<span class="夹白">那</span>边月似彄。<span class="夹白">那</span>边风似矛。又何曾禁受。兀的不惨杀人也么愁。兀的不痛杀人也么愁。凝望断玉门关口。<span class="夹白">看</span>行行历尽陇山头。<span class="夹白">怕</span>烟云万里暗樵楼。</p>
        
        <p class="曲"><span class="牌">前腔</span>蹬雨鞭风。一段离情拍拍浮。痛忆那时分袂。两种相思。一样含愁。<span class="夹白">料他也</span>似我长自恨漂流。似我长自恨漂流。<span class="夹白">怕</span>湘裙数折腰肢瘦。<span class="夹白">禁不得</span>翠压双蛾。损玉肌秋。西风魂断倩谁收。<span class="夹白">倘</span>此去霎时聚首。惜别牵衣<span class="夹白">我也</span>无计留。<span class="夹白">真个</span>渺渺何年恨始休。恨始休。<span class="夹白">看</span>丹树霜凋。万里冷飕飕。望渝州。同伊身世属离忧。<span class="夹白">只见</span>塞草连天暮。<span class="夹白">那</span>胡笳遥听哀雁鸣秋。百感中来不自由。</p>
        
        <p class="白"><span class="科">丑</span>霍官人。天色晚了。我们到前面店里歇了。明日行罢。<span class="科">生</span></p>
        
        <p class="曲"><span class="牌">尾声</span>程途望望同奔走。正树杪夕阳时候。且向蘧庐暂憩游。</p>
        
        <p class="白">正是</p>
        
        <p class="落诗">行人赶行人。<br />一程又一程。</p>
        
        <h2 id=ch17 class="chapter"><span class="出题">第十七出　妃怨</span></h2>
        
        <p class="白"><span class="科">杂扮官校上</span>满眼黄沙埋白骨。堪悲绝塞损红颜。我们塞上官兵。今日朝廷送明妃王嫱出塞和亲。我们护送出关。打叠着骏马雕鞍。整备着胡笳羯鼓。想着那鸾舆到处。观者肩摩。罗袜移来。拥者毂击。只可惜蝉鬟云髻。漂泊胡尘。真个是绿鬓朱颜。沉埋毳帐。道犹未了。明妃早到。<span class="科">占旦胡服琵琶上</span></p>
        
        <p class="曲"><span class="牌">步步娇</span>御柳经年愁肠绾。蓦把黄榆换。宫鸦暗玉颜。汉月眉湾。蝉鬓胡云挽。遥望汉宫悬。琵琶弦共君恩断。</p>
        
        <p class="白">痛绝蛾眉梦觉愁。胡笳入耳隼旗收。红颜莫把东风怨。自恨飘蓬薄命流。奴家王嫱。蒙圣上送我出塞和番。只得抱着琵琶。千里远驰。早已到塞上了。你看这光景。好凄惨人也。</p>
        
        <p class="曲"><span class="牌">醉扶归</span>见燕支斐亹愁云满。望长安迷离烟树漫。叹罗衫一旦污腥膻。苦榆关几度迷征雁。鸣悲牧马甚堪怜。胡笳互动添哀怨。</p>
        
        <p class="白"><span class="科">杂见介</span>禀娘娘。山路逼窄。难摆鸾舆。请娘娘上马。<span class="科">占旦</span>带马过来。<span class="科">丑牵马上占旦上马介</span></p>
        
        <p class="曲"><span class="牌">前腔</span>跨雕鞍手把珊瑚按。涉龙沙尘蒙云鬓残。离龙楼倏度玉门关。怅胡天遥隔昭阳殿。<span class="夹白">好教我似</span>蜡烛成灰泪未干。春蚕到死丝方断。</p>
        
        <p class="白">到什么地方了。<span class="科">众</span>启娘娘。这是桑干地方了。<span class="科">占旦</span></p>
        
        <p class="曲"><span class="牌">皂罗袍</span>路到桑干肠断。痛行行渐远。返辙无缘。<span class="夹白">奴家当日呵。</span>娇姿幽闲尚相怜。<span class="夹白">到今日</span>胡天漂泊谁为念。<span class="夹白">对着这</span>白杨衰草。风光惨然。<span class="夹白">看着那</span>旃裘毳帐。中心黯然。<span class="夹白">这是我</span>红颜薄命伊谁怨。</p>
        
        <p class="白"><span class="科">杂</span>启娘娘。已到酒泉郡了。<span class="科">占旦</span></p>
        
        <p class="曲"><span class="牌">前腔</span>一路风尘历遍。问酒泉郡守。<span class="夹白">因甚那</span>兴致翩翩。<span class="夹白">据奴家看来。</span>穹庐累月断人烟。黄沙碛里无春艳。<span class="夹白"><span class="科">作不行介</span>你看这马到此处。也不肯行了。叹</span>腾骧逸足。犹然不前。况娇柔弱质。那堪直前。<span class="夹白">好教我</span>梦魂空绕宫中远。</p>
        
        <p class="白">叫左右。取琵琶过来。待我弹一回儿。<span class="科">作弹介</span></p>
        
        <p class="曲"><span class="牌">好姐姐</span>未弹。泪珠已泫。便弹彻一腔哀怨。倩谁寄语。当今天子前。谁怜念。<span class="夹白">只落得</span>庄生晓梦迷蝴蝶。望帝春心托杜鹃。</p>
        
        <p class="白"><span class="科">众</span>禀娘娘。琵琶弹得凄楚。不觉众人都下泪来。<span class="科">占旦</span></p>
        
        <p class="曲"><span class="牌">前腔</span>惨然。一时颜黯。便猿闻应教肠断。料殊方异类。少知音可与弹。情难按。把琵琶一曲鸣哀怨。使绝塞千秋惨玉颜。</p>
        
        <p class="白"><span class="科">丑杂扮胡兵上诨见介</span>闻中国遣昭君款塞。我主特差把都儿每迎接。<span class="科">占旦泣</span></p>
        
        <p class="曲"><span class="牌">香柳娘</span>对胡儿骇然。对胡儿骇然。侏𠌯<a epub:type="noteref" href="#char1"><sup>注</sup></a>不便。更兼面目堪惊闪。抱琵琶自怜。抱琵琶自怜。玉勒渐穷边。深宫望逾远。<span class="夹白">南朝的官军。<span class="科">众应介</span>你们回去复命呵。说我</span>实含冤向前。实含冤向前。几待吁天。叩阍无便。<span class="科">众应介丑杂作胡乐迎占旦泣介</span></p><aside epub:type="footnote" id="char1"><p>「⿰亻离」</p></aside>
        
        <p class="曲"><span class="牌">前腔</span>听不入耳欢。听不入耳欢。愈增忉怛。脂殷粉悴真凄惋。恨今生枉然。恨今生枉然。埋没已经年。漂流又不免。料生还实难。料生还实难。珠入重渊。璧沈海甸。<span class="科">作乐介</span></p>
        
        <p class="曲"><span class="牌">尾声</span>漫漫沙碛风光暗。到此际不禁肠断。<span class="夹白">说甚么</span>南望长安在日边。</p>
        
        <h2 id=ch18 class="chapter"><span class="出题">第十八出　被获</span></h2>
        
        <p class="曲"><span class="牌">水底鱼儿</span><span class="科">生丑行上</span>心急难前。龙幢塞上翻。嘶风马紧。闯过玉门关。闯过玉门关</p>
        
        <p class="白">。卑人霍仲孺。因卫少儿出塞和番。约我一会。特地同书童赶来到边上。书童。你问这地方上人。见姐姐曾过去未。<span class="科">内云</span>过去多时了。<span class="科">生</span>这等急急赶上去。</p>
        
        <p class="曲"><span class="牌">四边静</span>高睁两眼心中热。鸾俦忍抛撇。一望碧云天。中宵雁行绝。<span class="科">合</span>黄尘蔽野。白杨如雪。泪雨湿青衫。凄凉共谁说。</p>
        
        <p class="白"><span class="科">杂扮番卒遇生介</span>你两人怎么闯过雁门关来。一定是个奸细了。<span class="科">生</span>我们不是奸细。是来寻人的。<span class="科">杂</span>咱们也不管你做甚的。只是拿住在此就是。<span class="科">生</span></p>
        
        <p class="曲"><span class="牌">前腔</span>不毛陷入难轻脱。愁肠痛堪绝。把袂怨西风。临岐共悲咽。<span class="科">合前</span></p>
        
        <p class="落诗"><span class="科">生</span>百年壮志满乾坤。<br /><span class="科">丑</span>白骨萧萧冷朔云。<br /><span class="科">合</span>何时得遇拿云手。<br />提出天罗地网人。</p>
        
        <h2 id=ch19 class="chapter"><span class="出题">第十九出　荐甥</span></h2>
        
        <p class="曲"><span class="牌">一翦梅</span><span class="科">末戴束发冠上</span>头戴金冠服皂貂。自负人豪。志在云霄。</p>
        
        <p class="白">最爱读阴符。能驰汗血驹。谁言年未壮。吾志欲吞胡。小生霍去病。年方一十八岁。生来未见严父。止与慈亲相依母舅卫仲卿居住。我母舅好读兵书。喜谈韬略。小生自幼习闻。因此弓马熟闲。颇有功名之志。今母舅藉椒房之宠。身为大中大夫。常挈小生出入禁闱。得瞻天表。小生常问及父亲。母亲便自支吾。时时窥见母亲手执玉绦环。背人流涕。小生又不敢多问。如何是好。</p>
        
        <p class="曲"><span class="牌">宜春令</span>慈恩重。养育劳。念椿庭何缘寂寥。追求无计。<span class="夹白">我这</span>衷肠难向傍人道。试看他惜玉含颦。多应为离鸾伤抱。<span class="夹白">我待要问母舅呵。</span>须防冒犯嫌疑。失欢非小。<span class="科">外冠带杂随上</span></p>
        
        <p class="曲"><span class="牌">一翦梅</span>一时凤诏下丹霄。官拜衡茅。光贲衡茅。</p>
        
        <p class="白"><span class="科">见介外</span>贤甥。我今早朝罢。圣上坐于便殿命我侍膳。问我说。倘有所知的人才。举来擢用。我随荐了公孙敖。因除他为骑郎之职。又说你素闲韬略。最善骑射。圣上大喜。即拜你为侍中。你两个的命俱已下了。明早同公孙敖去谢恩就是。<span class="科">末</span>虽蒙母舅吹嘘。只恐有负所举。</p>
        
        <p class="曲"><span class="牌">宜春令</span>东西寺。左右曹。近臣荣惭非誉髦。侍从帷幄。万机喉舌将何效。<span class="夹白">你</span>休猜做似舅贤甥。只愁我滥竽廊庙。须知汗马功勋。或堪图报。</p>
        
        <p class="曲"><span class="牌">前腔</span><span class="夹白"><span class="科">外</span>你</span>精三略。谙六韬。养由基穿杨技高。<span class="夹白">凭着</span>虎头燕颔。<span class="夹白">是</span>桓桓大将英雄貌。料伊家早岁封侯。胜当年白头垂钓。今朝似刃发硎。渐舒光耀。</p>
        
        <p class="白">叫左右。去拜上公孙爷。说明早在朝房相会。<span class="科">杂应介</span></p>
        
        <p class="落诗">日华浮动郁金袍。<br />云卷珠帘剑斾高。<br />戎服上趋承北极。<br />儒冠列侍映东曹。</p>
        
        <h2 id=ch20 class="chapter"><span class="出题">第二十出　夷讧</span></h2>
        
        <p class="曲"><span class="牌">北点绛唇</span><span class="科">丑扮夷虏杂随上</span>铁马金戈。<span class="夹白">问甚</span>坚城百座。<span class="夹白">蹴着</span>靴尖破。<span class="夹白">看</span>宫阙嵯峨。<span class="夹白">教他作</span>三月咸阳火。</p>
        
        <p class="白">自家浑邪王是也。一向汉朝把明妃和亲。故此按兵不动。如今明妃已死。和亲之议绝了。不免叫把都儿每就此起兵南去。<span class="科">众应介</span></p>
        
        <p class="曲"><span class="牌">南倒拖船</span>看队伍。整干戈。整干戈。杀奔上国莫蹉跎。莫蹉跎。看取蹋番南社稷。管教拾取汉山河。汉山河。指日功成齐奏凯。大家拍马听铙歌。</p>
        
        <h2 id=ch21 class="chapter"><span class="出题">第二十一出　阃命</span></h2>
        
        <p class="曲"><span class="牌">风入松慢</span><span class="科">外上</span>装严早入九重城。初落残星。<span class="科">末</span>侍中出纳天王命。犹难寝处安宁。<span class="科">净</span>北阙车声交集。东方曙色微明。</p>
        
        <p class="白"><span class="科">外</span>带剑趋朝星斗寒。<span class="科">末</span>金珰玉佩惠文冠。<span class="科">净</span>翩翩联步登丹陛。<span class="科">合</span>圣主恩波天样宽。<span class="科">外</span>我们方才入朝谢恩。正遇着边庭羽书告急。那匈奴因明妃死了。又来犯边。下官当日就说。这些羯虏。若不大创。便轻朝廷。圣上想着我的言语。就要我三人统兵征讨。拜我为车骑将军。贤甥为嫖姚校尉。公孙兄为骑郎。同领士卒十万。前去剿灭浑邪。我三人叨此重任。此行副得朝廷注望便好。<span class="科">净</span>小子初见尊相。便知万里封侯。不意苍蝇亦附骥尾。<span class="科">外</span></p>
        
        <p class="曲"><span class="牌">风入松</span>才非吉甫误提兵。借天王推毂威灵。<span class="科">净</span>桓桓大将操兵柄。管此去单于系颈。马到处燕然勒名。<span class="科">合</span>建伟伐。报朝廷。</p>
        
        <p class="曲"><span class="牌">前腔</span><span class="科">末</span>登坛谁道一军惊。料匈奴气夺先声。<span class="夹白">只虑小子年未老成。事不谙练。</span>区区汗马何能胜。<span class="夹白"><span class="科">净</span>嫖姚与元帅呵</span>论骨相封侯前定。管此去胡尘扫清。<span class="科">合</span>分茅土。锡弓旌。</p>
        
        <p class="白"><span class="科">杂扮兵校上</span>朝中天子宣。阃外将军令。<span class="科">见介杂</span>将校候元帅嫖姚起兵。<span class="科">外</span>这等我们就起身前去。<span class="科">末</span>母舅先行。待小子别过母亲。随即就来。<span class="科">外</span>结束辞家莫待迟。<span class="科">净</span>一朝受命便兴师。<span class="科">末</span>只愁慈母难为别。<span class="科">合</span>马革酬恩正此时。<span class="科">外净杂拥下末</span>母亲有请。<span class="科">旦上</span></p>
        
        <p class="曲"><span class="牌">粉蝶儿</span>幼子从征。此别不堪孤另。</p>
        
        <p class="白"><span class="科">见介末</span>孩儿禀母亲得知。朝廷因浑邪犯边。拜母舅为车骑将军。孩儿为嫖姚校尉。统兵征讨。就此拜别。<span class="科">旦</span>孩儿。你素有大志。此去倘能立功。不独报效朝廷。且不负我抚养你的辛苦。哎。只是。<span class="科">背掩泪介末</span>母亲为甚么欲言又止。<span class="科">旦</span>我隐忍多年。今日不得不说了。我儿。你要知你父亲的踪迹呵。<span class="科">末惊介</span>呀。孩儿一向要问个明白。母亲含糊不言。如今我父亲在那里。<span class="科">旦泣介</span></p>
        
        <p class="曲"><span class="牌">惜奴娇</span>欲诉离情。怕猿闻肠断。揾泪吞声。<span class="夹白">你父亲叫做霍仲孺。是</span>平阳英俊。为吏给事侯庭。<span class="夹白"><span class="科">末</span>原来在平阳府为吏。<span class="科">旦</span>他虽</span>藏名。<span class="夹白">似</span>宝剑尘埋精光映。<span class="夹白">我那时方为贱婢。</span>叹前程空悲哽。<span class="夹白">偶然</span>拾翠行。天遣花前相遇。<span class="夹白">遂把</span>比翼联成。</p>
        
        <p class="白"><span class="科">末</span>既然如此。为甚么两分离了。<span class="科">旦</span>你母舅得知这事。对曹侯说了。适乘你父亲役满。一时逼勒</p>
        
        <p class="曲"><span class="牌">前腔</span>回程。破爱分情。恨暌违念载。消息沉沉。<span class="夹白"><span class="科">末</span>这等怎么不写书去请父亲到来。<span class="科">旦</span>数年前我因朝廷要将我和番。我曾着书童到平阳去。叫他往边上一会。一去杳然。竟不知下落了。</span>衡阳峰侧。可惜雁字无凭。<span class="夹白"><span class="科">末</span>母亲。既有此事。何不早说与孩儿得知。也好去觅个下落。<span class="科">旦</span></span>难明。不是儿今当权柄。<span class="夹白">便说与</span>那名儿成画饼。<span class="夹白"><span class="科">末</span>倘或孩儿寻见父亲。将甚么取信。<span class="科">旦递玉绦与末介</span>你好</span>掌上擎。<span class="夹白">这是他</span>当年留别。<span class="夹白">甚日得</span>再续姻盟。</p>
        
        <p class="白"><span class="科">末</span>怪见母亲对了玉绦。即便掩泣。<span class="科">掩泪介</span></p>
        
        <p class="曲"><span class="牌">沉醉东风</span>听娘言不胜涕零。<span class="夹白">恨只恨母舅</span>平白地剖开鸾镜。那些个手足之情。<span class="夹白">如今我父亲呵。便</span>久孤鸳枕。料难忘当年情分。<span class="夹白">孩儿此去。将</span>大军暂停。<span class="夹白">把</span>严亲奉迎。<span class="夹白">那时才免</span>孩儿不孝爹娘的罪名。</p>
        
        <p class="白"><span class="科">末</span>母亲。孩儿就此告别。<span class="科">拜介</span></p>
        
        <p class="曲"><span class="牌">川拨棹</span>且宽心等。管椿萱荣晚景。<span class="科">旦</span>愿孩儿捷报神京。愿孩儿捷报神京。且破匈奴。三犁虏庭。<span class="科">合</span>树功名。尽子情。报亲恩。遂母心。</p>
        
        <p class="曲"><span class="牌">尾声</span><span class="科">旦</span>黄云白草豺狼径。冒险临危重此生。<span class="夹白"><span class="科">末</span>我</span>忠孝须当两尽情<span class="科">末下旦</span></p>
        
        <p class="落诗">一家骨肉叹东西。<br />千里从征事鼓鼙。<br />惆怅王孙归未得。<br />天涯芳草正萋萋。</p>
        
        <h2 id=ch22 class="chapter"><span class="出题">第二十二出　乘访</span></h2>
        
        <p class="曲"><span class="牌">夜行船</span><span class="科">小旦小生上小旦</span>四日涂山离大禹。到今日蝶梦频迷。<span class="科">小生</span>膝下依违。斑衣嬉戏。<span class="科">小旦</span>贪看明珠旖旎。</p>
        
        <p class="白">燕去燕来闲白昼。花开花落送黄昏。年年好景春相妒。梦里铅华见旧痕。霍郎一去。十有六年。音信杳然。母亲又早见背。孤身抚养孩儿。孩儿虽已长成。学业未知何如。终朝寂寞。如何是好。</p>
        
        <p class="曲"><span class="牌">二郎神</span>长吁气。忆那日文鸳远去。屈指程途应几许。<span class="夹白">为甚么</span>青鸾信杳。<span class="夹白">并</span>频年鸿雁音稀。<span class="夹白">多应是</span>梗断萍飘岐路迷。<span class="夹白">祇教</span>我母子空闺依倚。<span class="科">向小生介</span>掌中珠。问何日峥嵘。头角堪奇。<span class="科">末冠带杂随上</span></p>
        
        <p class="曲"><span class="牌">临江梅</span>枉道平阳槐树低。椿庭不远东西。迢遥魂梦自依依。欲整斑衣。暂卸戎衣。</p>
        
        <p class="白">下官霍去病。奉诏从征。因母亲命我来平阳寻访父亲。一路询问。闻知父亲入赘俞家。迤逦行来。早到平阳县了。暂且换了衣服。独自到俞家去。<span class="科">换巾服介末</span>左右且在城外伺候。<span class="科">杂应介末行介</span>微服权将甲胄更。玉绦珍重手持行。此间想是他门首了。待我问一声。里面有人么。<span class="科">小生出见介末</span>敢问霍大官人在么。<span class="科">小生</span>家父远出塞外。已有十余年。至今未回。兄长问他何用。<span class="科">末</span>他是小生父亲。特来相访。<span class="科">小生</span>呀。差了。我父亲并没</p>
        
        <p class="曲"><span class="牌">红衲袄</span>弟和兄骨肉随。<span class="夹白">没有</span>表里亲儿与妻。<span class="夹白">又没有</span>宗支远向他州寄。<span class="夹白">怎得</span>儿郎今从故国归。<span class="夹白">敢是</span>姓名同踪迹疑。<span class="夹白">敢是你</span>别离深<span class="夹白">误把</span>门庭记。<span class="夹白">真个是</span>马牛风远漫不相干也。你好从容辨是非。</p>
        
        <p class="白"><span class="科">末</span>我父亲当日与母亲同事平阳侯府。佳人才子。相怜相爱。两下迳成婚配。役满归家。杳无音耗。母亲着小生特来寻访。<span class="科">小生</span>这等差了。我父亲应试回来。我母亲招赘的。<span class="科">末</span>岂有此理。我父亲当初那里是</p>
        
        <p class="曲"><span class="牌">前腔</span>应贤科入帝畿。<span class="夹白">是</span>奉官差为小吏。<span class="夹白">我母亲是府中侍女。他</span>明珠自叹沈渊晦。<span class="夹白">偶然见了父亲。便</span>良骥翻生伏枥悲。<span class="夹白">因此上</span>效于飞私与期。<span class="夹白"><span class="科">小生</span>却又为甚么两下分散的。<span class="科">末</span>是我舅舅卫青呵。</span>拆连枝遭嫌忌。别后经年诞得区区也。<span class="夹白">我母亲</span>岁月凄凉志不移。</p>
        
        <p class="白"><span class="科">小生</span>这等我与你同去见我母亲。问个明白便了。<span class="科">见介小生</span>母亲。此兄说父亲当年不是应试回来。是给事平阳侯府回来的。府中有个侍女。私成婚配。生出此兄。如今特地来认父亲的。<span class="科">小旦</span>这等有何凭据。<span class="科">末出绦介</span>有这玉绦为信。<span class="科">小旦看介</span>是了。你父亲曾说三星赐三件玉器。我问及他的玉绦。他就把言语支吾过去。一定为此了。只是你父亲倏然去到塞上。竟不回来。不知下落。<span class="科">末</span>这也有个缘故。我母亲因朝廷要把他和番。曾着人通知父亲。叫到边上来一会。想是为此而去的。只不知为何不回来。<span class="科">小旦</span>正是了。</p>
        
        <p class="曲"><span class="牌">前腔</span>苦呱呱<span class="夹白">父亲</span>在襁褓离。<span class="夹白">我</span>眼巴巴<span class="夹白">望不见</span>鳞鸿至。寒衣欲寄无由寄。<span class="夹白">只落得</span>弄玉时将涕泗垂。<span class="夹白"><span class="科">末</span>我母亲也是这等样。</span>困腾腾锁翠眉。病恹恹身憔悴。<span class="夹白"><span class="科">小旦</span>既如此。一向怎么你不来。<span class="科">末</span></span>临行阿母才吐衷肠也。何幸今朝拜母仪。</p>
        
        <p class="白">母亲请上。待孩儿拜见。<span class="科">拜介</span>母子一方。今才会面。<span class="科">小生拜末介小旦</span>天涯骨肉。聚首自怜。你父亲在塞上。怎生得寻访归来便好。<span class="科">末</span>孩儿如今正奉命北伐。到塞上一定要访着父亲。方才回来。<span class="科">小旦</span>这等孩儿做官了。<span class="科">末</span>便是。孩儿因</p>
        
        <p class="曲"><span class="牌">前腔</span>椒房中亲瞻些日月辉。玉堂中已<span class="夹白">做了貂蝉贵。<span class="科">小旦</span>你做甚么样官。<span class="科">末</span>朝廷拜孩儿做嫖姚校尉。如今同母舅卫青统兵北伐。</span>朝廷欲试安兵绩。校尉今从大将麾。<span class="夹白"><span class="科">小生</span>哥哥。如今兵马屯在那里。<span class="科">末</span></span>暗行云列羽旗。似轰雷动鼓鼙。而今都向郊外蜂屯也。微服寻来白板扉。</p>
        
        <p class="白">贤弟如今几岁了。<span class="科">小生</span>小弟今年十六岁了。<span class="科">末</span>这等朝廷黄榜招贤。贤弟也该上京求取功名。若去时节。竟到卫府去访问母亲便是。<span class="科">小生</span>小弟正有此意。今日就起身罢。<span class="科">末</span></p>
        
        <p class="曲"><span class="牌">大迓鼓</span>朝廷诏四驰。好暂违乌鸟。速上公车。<span class="夹白">母亲。你</span>生涯权且娱桑梓。泥金伫看棘围驰。<span class="夹白">贤弟。你</span>竟到长安。侯门寄居。</p>
        
        <p class="曲"><span class="牌">前腔</span><span class="夹白"><span class="科">小旦</span>我</span>欢情不自持。<span class="夹白">喜</span>鸳行有伴。<span class="夹白">更</span>雏凤高飞。淑媛令子难为继。<span class="夹白">行看</span>干城良将镇华夷。<span class="夹白"><span class="科">末</span>孩儿军旅羁身。就此拜别。</span>不久旋师。同车载归。</p>
        
        <p class="曲"><span class="牌">尾声</span><span class="科">小旦</span>连城良璧今重会。<span class="科">末</span>欣聚首又惜分离。<span class="科">小生</span>但愿仙侣同归晚节怡。</p>
        
        <p class="落诗">儿今别去远从戎。<br />指日勋庸建鼎钟。<br />一叶浮萍归大海。<br />人生何处不相逢。</p>
        
        <h2 id=ch23 class="chapter"><span class="出题">第二十三出　遇亲</span></h2>
        
        <p class="曲"><span class="牌">红绣鞋</span><span class="科">外净戎服领兵上</span>彩云密布旌旄。旌旄。长林乱簇兵刀。兵刀。布鸟翼。按龙韬。争涉险。不辞遥。军令速。将星高。</p>
        
        <p class="白"><span class="科">杂扮探子上</span>肩上横担令字旗。羽书驰报疾如飞。禀元帅。胡兵十万。分三路并进。此时已过龙城了。望元帅火速进兵。<span class="科">外</span>这时节霍去病的兵还不到来。岂不有误兵机大事。<span class="科">末带众急上</span>杀气昏腾白日移。行行犹自恋亲闱。<span class="科">见介外怒介</span>唗。行兵呼吸。不可稽迟。你在何处逗遛。临期岂不有误。快绑出辕门枭首示众。<span class="科">众绑末介净跪外介</span>望元帅刀下留人。龙城虽有五百余里。探子既已到来。彼兵料亦行至半路了。势不可迟。不若使嫖姚带领军兵。先往迎敌。元帅同小将随后策应。将功折罪何如。<span class="科">外</span>这等放转来。<span class="科">放末绑介外</span>我将手下骁骑八百。随你前去。我同公孙敖领大兵后来。胜则记功。败则二罪俱罚。小心在意。<span class="科">末</span>得令。<span class="科">末领兵左行外净领兵右行</span></p>
        
        <p class="曲"><span class="牌">缕缕金</span>望烽火。接云霄。兼程驱虎旅。似奔涛。<span class="科">外净领兵下末领兵行介</span>金鼓喧天震。争先驱道。看人人英勇距堪超。胡尘岂难扫。胡尘岂难扫。<span class="科">丑领兵上</span></p>
        
        <p class="曲"><span class="牌">前腔</span>秋林惨。怒风号。弯弓如满月。射飞雕。待把中原夺。大家欢笑。打喇酥吞得醉酕醄。琵琶直恁扫。琵琶直恁扫。</p>
        
        <p class="白"><span class="科">众望见末惊介</span>不好了。不好了。那壁厢神兵到了。<span class="科">丑</span>你怎么知他是神兵。<span class="科">众</span>不是神兵。怎么从天而降。<span class="科">丑</span>休得乱说。以挫锐气既有敌兵。快杀上去。<span class="科">末</span>传令三军。乘敌兵脚未立定。并力杀将过去。<span class="科">混杀丑败下末快赶上去虚下丑披发跑上</span></p>
        
        <p class="曲"><span class="牌">红绣鞋</span>狼奔鼠窜魂消。魂消。升天入地难逃。难逃。兵未接。甲先抛。<span class="夹白"><span class="科">内发喊介丑惊跌介</span>怎么好。快走快走。</span>脱得去。命根牢。</p>
        
        <p class="白"><span class="科">跑下外末净领兵赶上</span>若拿住。不轻饶。<span class="科">杂</span>禀元帅。胡骑去远了。<span class="科">外</span>胡虏既遁。不必穷追。<span class="科">末跪介</span>小将受责。<span class="科">外</span>贤甥。你功可折罪。况行兵之时。不是赏罚严明。人人效尤。不得不如此。<span class="科">末起背介</span>父亲流落在边上。如今不免以捕获余党为名。四下搜寻一番。<span class="科">转介</span>母舅同公孙将军压师境上。待小将各处搜掳一番。即便班师。<span class="科">外净东行末西行介</span></p>
        
        <p class="曲"><span class="牌">节节高</span>奇谋遵六韬。阵云高。旄头今夜光应耗。彰天讨。看射雕夸年少。凯歌声彻胡天晓。黄沙塞。生青草。<span class="科">合</span>捷书星夜达皇朝。班师争羡功非小。</p>
        
        <p class="白"><span class="科">外净下末吊场</span>叫小校。此地如有南人。都着他来见我。<span class="科">生丑上</span>胡虏潜逃入。南人返斾时。<span class="科">杂</span>禀老爷。小的搜得两个南人。带在这里<span class="科">末</span>你两个不消跪我。我且问你是那里人。<span class="科">生</span></p>
        
        <p class="曲"><span class="牌">刮鼓令</span>平阳途路遥。为征人离草茅。陷胡尘茕茕自保。<span class="夹白"><span class="科">末</span>你叫甚名字。<span class="科">生</span></span>念休文霍姓标。仲孺是吾曹。<span class="夹白"><span class="科">末</span>吾闻有一霍仲孺。曾给事平阳侯府。可就是你。<span class="科">生</span>正是我。<span class="科">末</span>他家侍女。有一卫少儿。你可晓得。<span class="科">生泣介</span></span>他在主家几载困妖娆。<span class="夹白">似</span>明珠沈海底夜光消。<span class="夹白"><span class="科">末</span>他是个女流。你如何认得他容颜。<span class="科">生</span>曾与他</span>姻盟私订在良宵。</p>
        
        <p class="白"><span class="科">末跪介</span>呀。正是我父亲了。请上待孩儿拜见。<span class="科">生</span>阿呀。将军不要错认了。<span class="科">末</span>孩儿霍去病。是卫氏母亲生的。<span class="科">出玉绦介</span>现有玉绦环在此。<span class="科">生泣介末拜介</span>孩儿自离母亲怀抱。未识父亲之面。恕孩儿不孝之罪。<span class="科">末向丑介</span>你是何人。<span class="科">丑</span>小的是书童。<span class="科">生</span>我到也亏他在此伏事。只是孩儿。你怎么晓得我流落塞上。来寻访得着。<span class="科">末</span>孩儿到平阳拜见俞氏母亲。所以得知父亲消息。<span class="科">生</span>你如今同那个统兵在此。<span class="科">末</span>同舅舅卫青在此。<span class="科">生</span></p>
        
        <p class="曲"><span class="牌">前腔</span>边庭岁月遥。滞归轺。谁知有子彰天讨。干戈到胡虏逃。相逢巧。<span class="科">末</span>天缘凑处应非小。须臾骨肉同欢笑。</p>
        
        <p class="白">这等待孩儿取快马一匹。先打发书童回去。报母亲得知。父亲回平阳。与俞氏母亲一同到长安。孩儿与母舅。就此班师回去了。<span class="科">合前</span></p>
        
        <p class="落诗">踏破铁鞋无觅处。<br />得来全不费工夫。</p>
        
        <h2 id=ch24 class="chapter"><span class="出题">第二十四出　登隽</span></h2>
        
        <p class="曲"><span class="牌">出队子</span><span class="科">小生上</span>皇都佳丽。皇都佳丽。远为看花到帝畿。昨宵三策献丹墀。访母潜来卫舅居。<span class="夹白">怕</span>似海侯门难通鲤书。</p>
        
        <p class="白">小生霍光。昨日已对策公车。未曾放榜。因念哥哥言语。特来访问母亲。里面有人么。<span class="科">杂上</span>侯门深似海。不许外人敲。<span class="科">见介小生</span>奉嫖姚之命。特来叩见夫人的。<span class="科">杂</span>夫人有请。</p>
        
        <p class="曲"><span class="牌">滴滴金</span>孩儿契阔无消息。忽讶临风寄双鲤。今朝暂自宽眉聚。<span class="夹白"><span class="科">杂见小生介</span>夫人请你进去。<span class="科">见介旦</span></span>问髫年来帝里。驰驱何事。<span class="夹白"><span class="科">小生</span>特为应试而来。<span class="科">旦</span>你</span>相怜霍郎来问取。<span class="夹白">他</span>临岐嘱付甚言语。</p>
        
        <p class="白"><span class="科">小生</span>孩儿就是霍光。霍休文是我父亲。父亲到平阳。赘居母亲俞氏家中。一向不知母亲音耗。昨因嫖姚哥哥来访问父亲。特着孩儿来探候。<span class="科">旦</span>如今你父亲好么。<span class="科">小生</span>父亲久稽塞外。从不曾回来。<span class="科">旦</span>我一向</p>
        
        <p class="曲"><span class="牌">三段子</span>鸳闱独栖。望征人云山路岐。鱼书远携。到衡阳回峰雁迷。人生信是无根蔕。<span class="夹白">今日见你。只当得是见霍郎了。</span>岐嶷相貌浑无异。<span class="夹白">恰正是</span>花谢还开。月缺再辉。</p>
        
        <p class="白">你如今就在我这里住罢。<span class="科">小生</span></p>
        
        <p class="曲"><span class="牌">归朝欢</span>严亲的严亲的边上远驰。久把我慈闱抛弃。孩儿的孩儿的看花帝畿。特地里造相府依依母氏。<span class="夹白">哥哥既已做官呵。</span>弹冠相庆浑难已。怎得把椿庭消息临岐寄。使两地相思顷刻除。</p>
        
        <p class="白"><span class="科">杂上</span>有事不敢不报。无事不敢乱传。禀夫人。外边有报事人来寻这位官人。说已中贤良科第一人。即刻要入对丹墀。<span class="科">旦</span>可喜。孩儿你快去。<span class="科">合</span>十年窗下无人问。一举成名天下知。<span class="科">小生下旦</span>院子。你快整治酒席。迎接二老爷。<span class="科">丑应介旦</span></p>
        
        <p class="曲"><span class="牌">上小楼</span>一时天涯相聚。抚私心多喜气。<span class="夹白">况且又</span>明光起草在须臾。真似花添锦上。教我顷刻舒眉。</p>
        
        <p class="白"><span class="科">杂</span>外边鼓乐喧天。想是二老爷归来了。<span class="科">小生冠带鼓吹迎上</span></p>
        
        <p class="曲"><span class="牌">滴溜子</span>昨日里。昨日里对策棘闱。今日里。今日里策名天府。顷刻云泥相异。<span class="夹白"><span class="科">入见介小生</span>母亲请上。孩儿拜见。<span class="科">拜介合</span></span>会看荣亲在这回。难兄难弟。纬武经文。双双凤飞。</p>
        
        <p class="白"><span class="科">旦</span>孩儿。你受何等样官职。<span class="科">小生</span>孩儿官拜侍中。<span class="科">杂扮内监上</span>出入宫闱。传宣诏命。娘娘有旨。宣卫氏即刻入宫议事。<span class="科">旦</span>孩儿。你且少待。待我宫中去去出来。日色才临仙掌动。香烟欲傍衮龙浮。<span class="科">旦同杂下小生</span>娘娘是不时宣召的么。<span class="科">杂</span>这是今日的特旨。<span class="科">小生</span>哦。有这等事。</p>
        
        <p class="曲"><span class="牌">鲍老催</span>椒房戚里。<span class="夹白">我只道</span>天颜咫尺寻常际。<span class="夹白">谁知</span>君门万里难轻觑。<span class="夹白">今日</span>传温旨。差宫使。朝丹陛。御炉烟里珠帘启。胪声唱里天颜喜。今日里。真奇遇。<span class="科">杂</span></p>
        
        <p class="白">天色晚了。夫人怎么还不出朝。<span class="科">小生</span>一定是赐御宴了。<span class="科">老旦小旦扮宫女持节众扮内监提灯引旦上</span></p>
        
        <p class="曲"><span class="牌">神仗儿</span>金。运归第。金莲归第。回瞻丹陛。见云开雉尾。合殿风生环珮。膺宠遇。仰天威。膺宠遇。仰天威。</p>
        
        <p class="白"><span class="科">作到老旦小旦杂下旦</span>孩儿。且喜适才天子传胪时节。见你年纪独小。要把公主招你为婿。故此宣我进去。问你的履历。我备细说了。只是没有不告而娶的事。故此要待你父亲到京。即宣你入主第了。<span class="科">小生</span>孩儿如此奇遇。都是母亲赐的。<span class="科">合</span></p>
        
        <p class="曲"><span class="牌">双声子</span>书生际。书生际。及第真荣贵。帝眷殊。帝眷殊。尚主难希觊。喜一时。喜一时。遭遇奇。遭遇奇。忆椿庭辽邈。不遑躬遇。</p>
        
        <p class="白"><span class="科">旦</span>如今我与你快写一封书。明日就差人报你母亲。免他挂心。<span class="科">合</span></p>
        
        <p class="曲"><span class="牌">尾声</span>宫花报喜犹闲事。最难得一时尚主。这一纸家书万金还不止。</p>
        
        <p class="落诗"><span class="科">旦</span>青鸾飞入合欢宫。<br /><span class="科">小生</span>献赋论兵运已通。<br /><span class="科">合</span>一叶浮萍归大海。<br />人生何处不相逢。</p>
        
        <h2 id=ch25 class="chapter"><span class="出题">第二十五出　捷报</span></h2>
        
        <p class="曲"><span class="牌">天下乐</span><span class="科">小旦上</span>一夜西风枕簟凉。那堪两地历风霜。泥金未报劳相望。还看旄头光不光。</p>
        
        <p class="白">霍光孩儿赴试。不见捷音。这也不消记念。只是去病孩儿年少从征。又说寻访得父亲见面。方才回来。甚为可虑。</p>
        
        <p class="曲"><span class="牌">二犯傍妆台</span>论边疆。张弛呼吸介存亡。<span class="夹白">那匈奴呵。</span>族类多蜂和蚁。心性狠虎和狼。<span class="夹白">休道是</span>白登曾此围高帝。獯鬻犹然屈太王。<span class="夹白">我那儿呵。</span>騑騑驷马。愁他道长。纷纷矢石。愁他战场。<span class="夹白">盼不到</span>功收玁狁早还乡。<span class="科">杂上</span></p>
        
        <p class="曲"><span class="牌">不是路</span>路入平阳。报捷腾欢意气扬。填街巷。<span class="夹白">奉卫夫人与二老爷的命。到俞家宅内报捷的。</span>匆匆暂且系丝缰。入华堂。<span class="夹白"><span class="科">见介杂</span>禀夫人得知。二老爷恭喜已中贤良科第一名。因此卫夫人差来报捷的。<span class="科">小旦</span></span>闻言色喜如春盎。<span class="夹白">如今</span>难弟难兄棣萼芳。<span class="夹白"><span class="科">杂</span>禀上夫人。二老爷已迁在卫府暂居。专待夫人到京贺喜。<span class="科">小旦</span></span>愁眉放。喜他母子相偎傍。<span class="夹白"><span class="科">杂</span>更有</span>恩从天降。<span class="夹白"><span class="科">小旦</span>还有甚么</span>恩从天降。</p>
        
        <p class="白"><span class="科">杂</span>圣上见二老爷年纪甚小。宣卫夫人入宫。许招二老爷做驸马了。<span class="科">小旦</span>有这等奇遇。<span class="科">生上</span></p>
        
        <p class="曲"><span class="牌">前腔</span>骑返西凉。犹喜枌榆尚未荒。争先往。今朝意气自飞扬。到门墙。<span class="夹白"><span class="科">见介小旦</span>呀。官人你回来了。<span class="科">生</span></span>滞疆场。幸儿一鼓匈奴丧。<span class="夹白">我</span>因此翩翩返故乡。<span class="科">小旦</span>真良将。鹰扬尚父还须让。赏应无上。赏应无上。</p>
        
        <p class="白"><span class="科">小旦</span>霍光孩儿也中了贤良科第一名。今在京卫家姐姐处居下。要接我们到长安去。<span class="科">生</span>这等就此起身前去罢。<span class="科">行介</span></p>
        
        <p class="曲"><span class="牌">短拍</span>兄弟联芳。兄弟联芳。经文纬武。向长途气概轩昂。车马贲相望。但过路处人钦仰。只见花迎驿骑。盼云树遥指五云乡。</p>
        
        <p class="曲"><span class="牌">尾声</span>师旋迎得亲归养。骨肉团圆昼锦堂。这段相逢逈异常。</p>
        
        <p class="落诗">去时儿女悲。<br />归来笳鼓竞。<br />试问汉朝廷。<br />何如霍去病。</p>
        
        <h2 id=ch26 class="chapter"><span class="出题">第二十六出　嘉会</span></h2>
        
        <p class="曲"><span class="牌">挂真儿</span><span class="科">旦小生上旦</span>春去秋来愁怎遣。朱颜改览镜空怜。<span class="科">小生</span>膝下依违。云边悬望。一日肠回九转。</p>
        
        <p class="诵"><span class="牌">醉花间</span><span class="科">旦</span>休相问。怕相问。相问还添恨。阻隔是银河。牛女难相近。　　<span class="科">小生</span>昨夜早霜飞。临明寒一阵。<span class="科">旦</span>遥忆向边城。未有还家信。</p>
        
        <p class="白">孩儿。你哥哥去后。凯报不闻。也不知曾觅得父亲消息未。教我好生放心不下。如何是了。</p>
        
        <p class="曲"><span class="牌">香罗带</span>今生未了缘。柔肠暗牵。闺中望迷山上山。何时缺月再团圆也。还怕金风惨煽腥膻。寒衣难寄心转悬。<span class="夹白">兀的不</span>泪竭双眸也。<span class="夹白">想我那孩儿。也不知</span>塞上曾瞻严父颜。<span class="科">丑上</span></p>
        
        <p class="曲"><span class="牌">玉井莲</span>久滞征衫。喜共南来塞雁。</p>
        
        <p class="白"><span class="科">见介旦</span>呀。你是书童。回来了么。<span class="科">丑</span>是小的与太爷久在边上。幸喜大老爷破虏之后。遇着了太爷。先叫小的回来报信。大老爷就班师回朝了。<span class="科">旦</span>感谢天地。可喜可喜。<span class="科">末众从上</span></p>
        
        <p class="曲"><span class="牌">香柳娘</span>喜今朝凯旋。喜今朝凯旋。到来郊甸。旗标旌捷风招展。望都门眼前。望都门眼前。流水促归辕。如龙马行健。待携来宅眷。待携来宅眷。骨肉团圞。一家欢忭。</p>
        
        <p class="白"><span class="科">末见旦小生介旦</span>孩儿。你得胜回来。闻你已访得父亲下落如何不同父亲回来。<span class="科">末</span>父亲如今到平阳请俞氏母亲。想就来了。<span class="科">杂</span>为传归国喜。来慰倚门愁。<span class="科">进介</span>禀夫人。太爷同二夫人到了。<span class="科">生小旦上作到相见生旦哭介</span></p>
        
        <p class="曲"><span class="牌">哭相思</span>数载堪怜鱼雁断。一朝会合情非浅。</p>
        
        <p class="白"><span class="科">小旦</span>姐姐。待奴家拜见<span class="科">旦</span>妹子请上。奴家也有一拜。<span class="科">小旦</span>关河迢递。失候尊前。<span class="科">旦</span>井臼亲操。有劳侍奉。<span class="科">小旦向小生介</span>我的儿。你如今官拜侍中。又闻得有尚主之恩。<span class="科">小生</span>这亏了卫氏母亲。<span class="科">末向旦介</span>孩儿幸母亲教训。今日成功。<span class="科">旦向生介</span>相公。你把一向踪迹。说与我听。<span class="科">生</span></p>
        
        <p class="曲"><span class="牌">三学士</span>惜别中途遭偃蹇。天赐这段姻缘。一朝误限卢龙塞。今日相逢返故园。不意两儿俱贵显。<span class="夹白">我两人</span>重欢会续断弦。</p>
        
        <p class="曲"><span class="牌">前腔</span><span class="夹白"><span class="科">小旦</span>我</span>廿载和伊同缱绻。不知他为甚熬煎。<span class="夹白">自</span>儿停虎旅遥传玉。<span class="夹白">才知他</span>花发天台旧遇仙。蒙你垂青<span class="夹白">使他</span>膺主眷。<span class="夹白">今日个</span>同欢聚夙世缘。</p>
        
        <p class="曲"><span class="牌">前腔</span><span class="科">末</span>孟母三迁恩不浅。使儿功勒燕然。<span class="科">小生</span>灵椿雨露应沾泽。<span class="夹白">使</span>棠棣春风亦并妍。<span class="科">末小生</span>但得今生蒙帝眷。伊周业敢浪言。</p>
        
        <p class="曲"><span class="牌">前腔</span><span class="科">旦</span>怨雨愁云今告免。玉箫吹月台前。<span class="科">生向旦小旦介</span>同调琴瑟心相爱。<span class="科">向末小生介</span>迭奏埙篪庆自延。<span class="夹白"><span class="科">旦向生介</span>你</span>莫把吾兄当日怨。儿今贵<span class="夹白">是他</span>举荐贤。</p>
        
        <p class="白"><span class="科">生</span>这个卑人岂敢。<span class="科">旦</span>光儿尚主。原说只待相公到来时日。待奴家写表奏闻我妹子就是。<span class="科">丑</span>禀小将军。卫爷大军已入都门。特差小官来报知将军。请火速入朝复命。<span class="科">生</span>我儿快去。不可稽迟。<span class="科">末</span></p>
        
        <p class="曲"><span class="牌">尾声</span>班师此际朝金殿。<span class="科">旦</span>我还要妆催鸾辇。<span class="科">众</span>骨肉团圞岂偶然。</p>
        
        <p class="落诗">宁亲为令子。<br />报国即忠臣。<br />来日麒麟阁。<br />丹青定画形。</p>
        
        <h2 id=ch27 class="chapter"><span class="出题">第二十七出　封功</span></h2>
        
        <p class="曲"><span class="牌">点绛唇</span><span class="科">丑扮黄门官上</span>瑞霭朦胧。香飘金殿炉烟拥。日华浮动。掩映千门迥。</p>
        
        <p class="白">淡月疎星绕建章。仙风吹下御炉香。侍臣鹄立通明殿。一朵红云捧玉皇。自家黄门官是也。恐有官员奏事。只得在此伺候。<span class="科">外净末朝服上</span></p>
        
        <p class="曲"><span class="牌">神仗儿</span>师旋飞鞚。师旋飞鞚。欢声腾涌。鞭敲金凳。举头丹霄紫凤。行来咫尺天威严重。颙望着拜重瞳。颙望着拜重瞳。</p>
        
        <p class="白"><span class="科">外</span>下官卫青。<span class="科">净</span>下官公孙敖。<span class="科">末</span>下官霍去病。<span class="科">外</span>奉命出师。幸喜凯旋。今日特来复命。一齐朝见。<span class="科">见介丑</span>出使官复命。就此披宣。<span class="科">外净末跪介外</span>臣车骑将军卫青。<span class="科">末</span>臣嫖姚校尉霍去病。<span class="科">净</span>臣公孙敖等。<span class="科">众</span>奉命提兵。往御浑邪。仰仗天威。今日凯旋。不胜雀跃。<span class="科">合</span></p>
        
        <p class="曲"><span class="牌">滴溜子</span>微臣的。微臣的惭非折冲。浑邪的。浑邪的实遭命穷。微臣<span class="夹白">将</span>庙谟尊奉。三军敌忾张。争先奋勇。<span class="夹白">喜</span>斩将搴旗。追亡绝纵。</p>
        
        <p class="白"><span class="科">丑</span>奏事官退班。俱在午门外候旨。不寝听金钥。因风想玉珂。<span class="科">虚下净</span>下官原相二位是封侯的贵骨。如今不负所言了。<span class="科">外</span>天意尚未可知。<span class="科">净</span>元帅说那里话。</p>
        
        <p class="曲"><span class="牌">前腔</span>元戎的。元戎的秉钺望隆。嫖姚的。嫖姚的气吞犬戎。协恭<span class="夹白">把</span>邦家卫拥。狼烟顷刻间。潜成虚哄。<span class="夹白">料</span>有喜天颜。懋赏论功。<span class="科">杂捧诏众扮内监持节行上</span></p>
        
        <p class="曲"><span class="牌">滴溜神仗</span>将和佐。将和佐。析圭受封。甥和舅。甥和舅。蝉貂沐宠。彻侯当朝威重。山河带砺盟。皇图日永。苗裔远。主恩隆。苗裔远。主恩隆。</p>
        
        <p class="白"><span class="科">丑</span>圣旨下。<span class="科">外末净跪介丑</span>奉圣旨。车骑将军卫青。大勋既奏。裂土攸宜。赐爵关内侯。嫖姚校尉霍去病。年方冲幼。勇能御侮。赐爵冠军侯。食邑二千五百户。公孙敖身任先锋。劳成汗马。赐爵合骑侯。其余从征将士。论功赏赉有差。谢恩。<span class="科">众谢恩起介</span></p>
        
        <p class="曲"><span class="牌">前腔</span>天王的。天王的。分茅赏功。微臣的。微臣的。咸叨宠荣。自惭连城虚拥。龙旗鹊印颁。华夷瞻耸。同万国。永朝宗。同万国。永朝宗。</p>
        
        <p class="落诗">朝廷洪福齐天。<br />将军威名盖世。<br />一朝开国承家。<br />万载山河带砺。</p>
        
        <h2 id=ch28 class="chapter"><span class="出题">第二十八出　互醋</span></h2>
        
        <p class="曲"><span class="牌">宜春乐</span><span class="科">旦上</span>离鸾怨。别凤悲。<span class="夹白">我</span>守空闺甘心待伊。减香消翠。廿年流彻相思泪。只愁伊雁字难通。谁料他鸳俦重缔。<span class="夹白"><span class="科">作闷坐介生上</span>昔日悲离别。今朝喜唱随。<span class="科">见旦闷坐介</span>呀。夫人。我和你正好向</span>花前月底。及时行乐。相赏依违。</p>
        
        <p class="白"><span class="科">旦</span>行甚么乐。把人抛闪了就是。<span class="科">生</span>夫人。你怎么说这等话。<span class="科">旦</span>我问你。你当初在平阳府给事时节。亏了那个来照顾你。<span class="科">生</span>蒙夫人见怜。卑人怎得忘了。<span class="科">旦</span>才别了府中。怎的就不念当日恩义。竟自弃旧怜新。教我空老深闺。谁似你这般薄幸。<span class="科">掩泪介生</span>卑人因在穷途。勉强就这婚姻。心中实是放夫人不下的。休要错埋怨了卑人。<span class="科">旦</span></p>
        
        <p class="曲"><span class="牌">金落索</span>怀君去不归。险化山头石。<span class="夹白">我</span>志效罗敷。一醮难更易。<span class="夹白">谁知你</span>东床喜见招。恋新姬。<span class="夹白">闪得我</span>秋月春花抱惨凄。如君荡性原漂梗。恨我痴心独守株。<span class="夹白"><span class="科">生</span>夫人。卑人如忘了你的恩义。天地不容。<span class="科">旦</span>哎。说甚么</span>恩和义。山盟海誓总虚脾。<span class="夹白">罢罢。你既有了那人。不消来见我的面。<span class="科">作推生介合</span></span>再休言夫唱妇随。<span class="科">生</span>怎休言夫唱妇随。<span class="科">旦</span>只索与你再分离。</p>
        
        <p class="白"><span class="科">旦掩门遽下生</span>呀。夫人既推我出来。将房门闭了。我只得忍耐些儿。且到俞姬处散闷。有何不可。正是夫妻且说三分话。未可全抛一片心。<span class="科">下小旦上</span>不如意事常八九。可与言人无二三。当初母亲将奴家招赘霍郎。只道他孤身未娶。谁知他有妻有子。今日反教奴家甘居人下。兀的不气杀我也。<span class="科">作掩泪介生上</span>反目非吾愿。同心且自怜。<span class="科">见小旦背介</span>好古怪。他怎么也在此烦恼。待我问声。<span class="科">问介</span>二娘子。你为甚么。<span class="科">小旦怒介</span>我是二娘子。谁是大娘子。<span class="科">生</span>我先有卫氏。然后有你。以次序论。难道你不是第二。<span class="科">小旦</span>我母亲招你为婿。名正言顺。须不是那等贱婢。苟合淫奔。我怎生居他之次。<span class="科">生</span>夫人。你名虽居次。我情实不分。休得两相争竞。有伤和气。<span class="科">小旦</span>我和你</p>
        
        <p class="曲"><span class="牌">前腔</span><span class="夹白">非</span>桑间暗与期。濮上私相配。结就朱陈。<span class="夹白">是</span>慈母殷勤意。乘龙女婿招。为门楣。谁料停妻再娶妻。<span class="夹白">况他是</span>侯门侍女身卑贱。苟合于飞礼法违。<span class="夹白">怎做得</span>尊和贵。<span class="夹白">我宁甘一死。</span>难居侧室乱伦彝。</p>
        
        <p class="白"><span class="科">生</span>夫人。卑人怎忍将你为妾。论他年庚长你两岁。你便第二何妨。<span class="科">小旦</span>但唤我第二。我当与孩儿另居。誓不与你两个见面。<span class="科">推生介</span>你快出去。<span class="科">合前小旦掩门遽下生叹介</span>卑人幸得一家完聚。两子成名。今日遭际。可谓乐矣。谁知他彼此相妒。反使卑人受气。如何是好。<span class="科">旦小旦东西分上窃听介</span></p>
        
        <p class="曲"><span class="牌">前腔</span><span class="科">生</span>闲争是与非。长舌原阶厉。<span class="夹白">却教我</span>身似凫鸥。泛泛无依倚。<span class="夹白">卫姬。卫姬。我霍仲孺微时。虽亏你看顾。也得后妻安顿此身。况且我流落边关。若不回时。只恐你</span>终衔黄鹄哀。泪空垂。冷落鸳帏日易西。<span class="夹白"><span class="科">旦暗点头介生</span>俞姬。俞姬。霍仲孺虽受领你些家私。若非前妻。不要说我不能勾有今日。就是霍光孩儿。那讨得有尚主的侥幸来。</span>宫闱宠幸还相仗。<span class="夹白">你便做</span>姊妹排行不甚低。<span class="夹白"><span class="科">小旦暗点头介生顾内见旦小旦介</span>罢罢。我大丈夫怎么到受妇人之气。不如埋名隐姓。逃入深山里去。也讨个自在。将</span>尘嚣避。家缘一任两儿持。<span class="科">合前作出门介旦小旦东西跑上扯生介</span></p>
        
        <p class="白">相公。你往那里去。你的言语我们都听见了。我们如今再不敢分颜就是。<span class="科">生</span>我不如出去的到好。<span class="科">旦小旦</span>相公纵不念妾辈。怎忍抛撇这两个孩儿。<span class="科">生</span>你们既要我在家。两人要像姊妹一般。不可遗笑外人。况孩儿望重朝廷。你为母的何不自爱。<span class="科">旦小旦</span>相公。你言之有理。</p>
        
        <p class="曲"><span class="牌">刘泼帽</span><span class="科">生</span>黄金万两非为贵。愿从今春满庭闱。祯祥自古生和气。<span class="科">合</span>夫唱妻随。行看取芝兰瑞。</p>
        
        <p class="曲"><span class="牌">前腔</span><span class="科">旦</span>有缘千里重相会。喜刑于家室相宜。忍教骨肉成乖戾。<span class="科">合前</span></p>
        
        <p class="曲"><span class="牌">前腔</span><span class="科">小旦</span>同居岂可怀猜忌。守三从四德良规。琴调瑟弄相和美。<span class="科">合前生</span></p>
        
        <p class="白">这等你两个再不要争长竞短了。<span class="科">旦小旦</span>如今我两人一心一意。永无闲言。<span class="科">生</span>若得如此才好。</p>
        
        <p class="落诗">既已离还合。<br />休将喜变悲。<br />百年一瞬息。<br />安乐是便宜。</p>
        
        <h2 id=ch29 class="chapter"><span class="出题">第二十九出　尚主</span></h2>
        
        <p class="白"><span class="科">末扮内监上</span>青鸾飞入合欢宫。紫凤衔花出禁中。自家内监的便是。今日公主招赘霍光为驸马。娘娘着我出来铺设。果然好富贵气象。<span class="科">内问介末</span>驸马是凤毛麟角。公主是玉叶金枝。在钓惟缗。果然是王侯之配。如月斯望。不数他桃李之华。赐第长安城中。金根荣载。承恩未央宫里。绿绶新加。貂珰环卫。尽朱衣画袴。玉带金鱼。河边织出天孙锦。法驾遥临。看玉辇金舆。天回地转。空中抛下阿香车。喜孜孜八百胭脂。执盏擎杯。酒气氤氲花气。娇滴滴三千粉黛。调弦弄管。莺声协和歌声。道犹未了。公主出宫来了。着人快宣驸马伺候。<span class="科">杂扮内监鼓乐旦小旦扮宫女持节拥占旦扮公主上</span></p>
        
        <p class="曲"><span class="牌">菊花新</span>帝女妆成下翠楼。鹊桥高驾碧天秋。<span class="夹白"><span class="科">众</span>宣驸马。<span class="科">小生上</span></span>亲迎是齐侯。听合殿肃雍诗奏。</p>
        
        <p class="白"><span class="科">末</span>驸马霍光。对阙谢恩。<span class="科">小生拜介</span></p>
        
        <p class="曲"><span class="牌">山花子</span>金枝玉叶非凡偶。璇宫毓德温柔。念微臣帷幄愧收。又何当厘降承庥。<span class="科">合</span>这姻缘人谋怎求。文鸾彩凤天作俦。夭桃秾李情并投。傲杀河边织女牵牛。</p>
        
        <p class="白"><span class="科">末</span>驸马拜见公主。<span class="科">占旦立小生拜介</span></p>
        
        <p class="曲"><span class="牌">前腔</span>英皇原出神明胄。养成玉嫩香柔。喜今宵化道周。感王姬下嫁诸侯。<span class="科">合前末</span></p>
        
        <p class="白">公主赐驸马侍宴。<span class="科">小生送酒介</span></p>
        
        <p class="曲"><span class="牌">前腔</span>当年箫史称良媾。鲰生敢望秦楼。结三生今夜幸酬。期百岁此际绸缪。<span class="科">合前末</span></p>
        
        <p class="白">公主转赐驸马酒。<span class="科">占旦转送小生介占旦</span></p>
        
        <p class="曲"><span class="牌">前腔</span>佩来阃教恩何厚。瑶池愿侍千秋。问仙郎貂蝉贵游。况朝端望重琳球。<span class="科">合前小旦</span></p>
        
        <p class="白">公主传旨。霍光父母俱免朝见。快撤卤簿。送公主入宫。<span class="科">杂鼓乐小旦旦持节占旦行介</span></p>
        
        <p class="曲"><span class="牌">舞霓裳</span>月照天街簇骅骝。簇骅骝。风回罗绮暗香浮。暗香浮。锦衣花帽纷前后。<span class="夹白"><span class="科">众下小生欲随下末止介小生</span>独留下官在此等候。却是为何。你看</span>金根车去疾于流。望绛蜡辉煌如昼。耳畔里恍惚笙歌揭天奏。</p>
        
        <p class="白"><span class="科">小旦旦持纱灯上</span>望见葳蕤举翠华试看金屋扫庭花。公主宣驸马进宫谢恩。<span class="科">小生拜介共行介</span></p>
        
        <p class="曲"><span class="牌">红绣鞋</span>委禽贵主娇羞。娇羞。乘龙夫婿风流。风流。送百两。御三周。偕伉俪。乐衾裯。歌燕尔。咏睢鸠。</p>
        
        <p class="曲"><span class="牌">尾声</span>五云宫阙遥回首。秣马行行诣五侯。<span class="夹白">从此</span>夫唱妻随天地久。</p>
        
        <p class="落诗">簇簇花灯烛地。<br />纷纷鼓吹喧天。<br />试看皇家嫁女。<br />真如尘世登仙。</p>
        
        <h2 id=ch30 class="chapter"><span class="出题">第三十出　荣寿</span></h2>
        
        <p class="曲"><span class="牌">海棠春</span><span class="科">外白须衮蟒上</span>生儿将相功名显。天配合一双姻眷。今日寿筵张。试把亲情展。</p>
        
        <p class="白">下官卫青。一向嫌我妹子与霍仲孺私通。如今两甥一个威镇边疆。一个望隆公辅。休文夫妇。皆受殊封。非假昔日之缘。安有今日之遇。事由天合。我亦何必谆谆记怀。他今值七旬。满朝文武。都往称觞。我也只索走一遭。左右通报。<span class="科">作报介生白须持玉杖旦玉绦小旦玉拂末小生上</span></p>
        
        <p class="曲"><span class="牌">宝鼎现</span><span class="科">生</span>喜逢初度。恩波如许。都归庭院。<span class="科">旦小旦</span>映绿酒朱颜犹故。照画堂长庚初现。<span class="科">末小生</span>更喜得填门车马集。争把南山颂献。<span class="科">外进见介合</span>共酌酒看花。天时人事。长长如愿。</p>
        
        <p class="白"><span class="科">外</span>下官今日见三位手中所携美玉。因忆休文昔年梦中言语。如今二位贤甥官居将相。休文两处姻缘。一一都应验了。世间有此奇事。非休文福禄寿兼全。何以感动星辰如此。将酒过来。待我称觞。<span class="科">外送生旦酒介</span></p>
        
        <p class="曲"><span class="牌">锦堂月</span>暖玉生烟。灵芝献瑞。三星碧空垂眷。天禄方申。还期鹤算绵延。蟠桃荐两两仙姑。斑衣舞双双轩冕。<span class="科">合</span>持觞劝。报道嵩狱钟灵。大家欢忭。</p>
        
        <p class="白"><span class="科">净扮内监上</span>华堂今日寿筵开。百福香奁会里来。小的是公主差来的。公主闻知太老爷寿诞。奏知圣上。亲来捧觞称庆。少尽家人之礼。凤辇将次到门了。<span class="科">众</span>我等快去接见。<span class="科">占旦上</span></p>
        
        <p class="曲"><span class="牌">引</span>五福寿为先。亲向姑嫜庆宴。<span class="科">见介</span></p>
        
        <p class="曲"><span class="牌">锦堂月</span>堪羡。弧矢高悬。庭帏燕喜。何当胄引蝉联。儿位公孤。争夸裕后光前。种双璧世重珪璋。偕二美春娇莺燕。<span class="科">合前众</span></p>
        
        <p class="白">送公主回宫。<span class="科">占旦</span>华祝人如蚁。称觞酒似泉。</p>
        
        <p class="曲"><span class="牌">醉翁子</span>开䜩。论七十人生最鲜。况谈笑嬉游。精神康健。酬劝。爱寸草春晖。衣紫拖朱满膝前。焚宝篆。齐稽手三星。谢天怜念。</p>
        
        <p class="曲"><span class="牌">侥侥令</span>金钗环十二。珠履集三千。纵道炰凤烹龙寻常事也。<span class="夹白">须</span>向妙舞清歌乐大年。</p>
        
        <p class="曲"><span class="牌">尾声</span>时人莫慢轻贫贱。玉汝于成意在天。卫霍风猷岂浪传。</p>
        
        <p class="落诗">风流倜傥岂长贫。<br />二美萍逢缔好姻。<br />天为生才安社稷。<br />人从梦卜动星辰。<br />术操冰鉴先知贵。<br />宠擅椒房共策勋。<br />自种蓝田产双璧。<br />恩荣首冠汉廷臣。</p>
                
    </body> 
</html>
<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/種玉記</title>
        <meta name="author" content="明　汪廷訥　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">種玉記</span></h1>

        <p class="作者">明　汪廷訥　著</p>

        <h2 id=ch1 class="chapter"><span class="齣題">第一齣　開宗</span></h2>

        <p class="曲"><span class="牌">漢宮春</span><span class="科">末上</span>霍氏休文。平陽小吏。玉贈三星。邂逅侯門侍女。兩地傳情。被兄拆散。向歸途入贅娉婷。椒房寵。衛青尊貴。當朝推轂賢甥。　　去病提兵破虜。遠尋親攜玉。載返神京。更羨霍光得第。尚主恩榮。弟兄將相。會三星筵祝稀齡。羨當年藍田曾種。夫妻父子完成。</p>
        
        <h2 id=ch2 class="chapter"><span class="齣題">第二齣　贈玉</span></h2>
        
        <p class="曲"><span class="牌">滿江紅</span><span class="科">生吏巾服上</span>志欲屠龍。嗟不遇。英雄袖手。身徒執侯門賤役。怎消僝僽。生事從牛馬走。功名未嘖時人口。腰間留得劍光寒。冲星斗。</p>
        
        <p class="誦"><span class="牌">踏莎行</span>漂泊關心。窮愁銷鬢。青雲事業憑誰問。低眉俯首渾風塵。不堪流水年光迅。　　中雀無緣。歌魚有分。孤身逆旅難安頓。壯懷慷慨未能舒。唾壺擊碎空悲憤。</p>
        
        <p class="白">小生霍仲孺。表字休文。平陽人也。幼習詩書。長諳刀筆。奈椿萱早逝。擔石無儲。編選為縣中掾吏。隨差我給事平陽侯曹壽家。因此旅寓長安。今經二載。我霍休文文不能起明經之科。武不能建汗馬之績。祇卑卑執役主家。如何是好。今早曹侯發下來的文卷。不免與他寫一回則個。<span class="科">寫介</span></p>
        
        <p class="曲"><span class="牌">太師引</span>漫浮沈。歲月成迤逗。歎謀生渾如拙鳩。空埋沒天人三策。枉思量談笑封侯。鹽車未脫空掣肘。<span class="夾白">怎能</span>樹蕭曹舊日勳猷。<span class="夾白">還念</span>鸞皇偶何年好逑。須索向君平問個機彀。</p>
        
        <p class="白">文卷寫完。不覺神思困倦。且就靠着桌兒。少睡片時。多少是好。<span class="科">作靠介末扮壽星小生扮福星丑扮祿星上小生</span>鶴駕雲輧下赤霄。<span class="科">丑</span>纔從王母壽蟠桃。<span class="科">末</span>人間種得藍田玉。<span class="科">合</span>壽比南山福祿饒。<span class="科">末</span>小聖南極壽星是也。<span class="科">小生</span>小聖東華福星是也。<span class="科">丑</span>小聖西華祿星是也。<span class="科">末</span>平陽霍仲孺。今日雖為小吏。眼底便遇良緣。後因子貴。受封將相。兼享大年。奈他不能前知特地來曉諭他。我們一同分付。<span class="科">進介末</span>霍仲孺。你聽我道。</p>
        
        <p class="誦"><span class="牌">西江月</span>將相從來無種。婚姻會合有時。<span class="科">小生</span>天台花下是佳期。更向藍橋重遇。　　<span class="科">丑</span>威遠羞稱頗牧。調元不讓周伊。<span class="科">合</span>他年福祿壽兼齊。始信玉成天意。</p>
        
        <p class="白"><span class="科">小生解玉絛環丑放玉拂塵末留紫玉杖介</span>留玉貽人世。乘雲入帝鄉。<span class="科">下生醒見介</span>呀。我只道一場夢。誰料那福星的玉絛環。祿星的玉拂塵。壽星的紫玉杖。一一都在桌上。這等看起來。夢中詞句。後來必有應驗也。</p>
        
        <p class="曲"><span class="牌">前腔</span>半生伏櫪誰甘受。按雄心牢騷未休。感三星空中夢現。指前程美玉同投。<span class="夾白">料不是</span>無端夢幻同悠謬。仗神明嘉與綢繆。俾將來功名坐收。今日裡又何妨跡寄浮漚。<span class="科">外便服上</span></p>
        
        <p class="曲"><span class="牌">玩僊燈</span>奔走事王侯。壯志羞為牛後。</p>
        
        <p class="白">卑人衛青。為平陽府廝養。今日奉曹侯之命。來見霍休文。不免徑入。<span class="科">見介</span>休文。曹爺問你那文卷曾寫完未。<span class="科">生</span>寫完多時了。<span class="科">外見玉介</span>這是那裡來的。<span class="科">生</span>適才小生睡在桌上。夢見福祿壽三星下降。賜小生這三件玉器。醒來端然留在。<span class="科">外</span>有這等奇事。休文。他可曾對你說些甚麼來。<span class="科">生</span>他說得太好了。只恐怕未必有這等際遇。</p>
        
        <p class="曲"><span class="牌">解三酲</span>念世德栽培非厚。敢癡心分外希求。感神靈預把前程剖。將靈貺顯相投。<span class="夾白">他說</span>姻緣重向花前結。將相兼從膝下收。<span class="夾白">怕</span>難消受。<span class="夾白">怎能勾</span>華封三祝。繼美千秋。</p>
        
        <p class="白"><span class="科">外</span>休文。夢寐人人有的。只是這三般玉器。一一現前。料非偶然的事。</p>
        
        <p class="曲"><span class="牌">前腔</span><span class="夾白">看</span>祥雲尚籠戶牖。更琳琅几上題留。<span class="夾白">這玉杖呵。</span>似伴伊三島煙霞友。勝藜火夜明劉。<span class="夾白">這玉拂塵呵。</span>清言揮動擎高手。<span class="夾白">這玉絛環呵。</span>似黃雀銜酬貴不休。從今後。<span class="夾白">管</span>愁城打破。永荷天庥。</p>
        
        <p class="白"><span class="科">生</span>多蒙過奬。小生那裡指望這等福分。<span class="科">外</span>這個自然。何必太謙。文卷待卑人帶了去罷。<span class="科">生</span>少刻小生親自送來。</p>
        
        <p class="落詩"><span class="科">生</span>正歎塵埋小吏。<br /><span class="科">外</span>三星此際欣逢。<br /><span class="科">合</span>但把藍田玉種。<br />榮枯付與天工。</p>
        
        <h2 id=ch3 class="chapter"><span class="齣題">第三齣　園逅</span></h2>
        
        <p class="曲"><span class="牌">滿宮花</span><span class="科">旦上</span>六宮春花如錦。簇擁主家芳徑。雕籠鸚鵡啄金桃。喚起海棠睡醒。</p>
        
        <p class="白">准擬今春樂事多。風光依舊歎蹉跎。縱然歌舞能殊眾。回首終身竟若何。奴家衛氏。小字少兒。嬌妍獨擅。雖難當落雁沈魚。嫺雅偏憐。亦稍異凡花野草。與我哥哥衛青。妹妹子夫。兄妹三人。生長平陽侯府。男臧女獲。執役雖卑。蕙質冰心。勵志頗大。因此公主娘娘比待眾人另眼相看。昨日妹妹子夫被當今聖上載入宮去了。拋閃得奴家晨昏無伴。形影自憐。對此艷陽天氣。好不悽楚人也。</p>
        
        <p class="曲"><span class="牌">香遍滿</span>綠雲堆鬢。流蘇斗帳生暗塵。睡起殘妝痕褪粉。徘徊無所親。支離笑此身。花開即苦春。<span class="夾白">誰道</span>花自解心頭悶。<span class="科">老旦丑淨扮女侍上</span></p>
        
        <p class="曲"><span class="牌">金錢花</span>我每生長侯門。侯門。可惜年紀青春。青春。命中應是犯孤辰。雲和雨。枉勞魂。花共柳。正宜人。花共柳。正宜人。</p>
        
        <p class="白"><span class="科">老旦</span>我們都是平陽府中侍女。且喜公主娘娘今日陪萬歲爺駕幸上林。我們拉了衛家姊姊。同到後花園裡閒戲一回。<span class="科">見介老旦</span>妹妹。你為甚麼悶坐在此。我們同到園裡看花去。<span class="科">旦</span>奴家身子不耐煩。列位姐姐自去罷。<span class="科">淨</span>一定要你同去。<span class="科">丑</span>他若不去。我們推着他走就是。<span class="科">老旦淨丑笑扶旦行介</span></p>
        
        <p class="曲"><span class="牌">懶畫眉</span>出門俱是看花人。<span class="夾白">祇恐</span>一片花飛減卻春。朝來和氣巳氤氳。尋芳拾翠春相問。<span class="夾白"><span class="科">淨</span>你看那邊有個人來了。<span class="科">眾</span>莫不是</span>舊日漁郎來問津。<span class="科">生上</span></p>
        
        <p class="曲"><span class="牌">前腔</span>樓臺常恐礙行雲。碧瓦朱甍照眼新。<span class="夾白">小生拿文案送與曹侯。遇便到園中看一看花。<span class="科">見介淨</span>原來是霍官人。<span class="科">生背覷旦介</span>似</span>天風吹下許飛瓊。<span class="夾白"><span class="科">旦背介淨</span>妹妹。這就是我常時說的霍仲孺。都是一家人。相見何妨。<span class="科">生與老旦丑旦見介淨</span>這是衛家妹妹。<span class="科">丑</span>霍官人。你自請那邊去看花。我們在這裡坐一坐。<span class="科">生笑將行又立介旦偷看介淨</span>霍官人。你倒不去看花。立在這柳樹下做甚麼。<span class="科">生</span>你那裡知道。這柳呵。我</span>憐他旖旎多風韻。願做黃鸝借綠陰。</p>
        
        <p class="白"><span class="科">旦作摸頭介</span>呀。我一枝小金鳳釵兒遺落了。<span class="科">眾</span>不知落在那裡。我們分頭替妹妹尋一尋。<span class="科">淨老旦丑四散尋介旦</span></p>
        
        <p class="曲"><span class="牌">前腔</span>荼蘼架下往來頻。<span class="夾白">不是</span>抓住枝頭<span class="夾白">定是</span>墮草茵。<span class="科">旦曲身近生介生亦曲身介生</span>與君相見即相親。<span class="夾白">早難道</span>無緣對面成孤另。<span class="夾白">怕</span>洞口桃花也笑人。</p>
        
        <p class="白"><span class="科">內擊雲板介生</span>呀。前廳擊雲板。想是老爺回來了。卑人要去伺候。就此奉別。<span class="科">淨</span>我們也進去罷。<span class="科">旦</span>姐姐。你們先自進去。奴家還要在這裡尋尋釵兒。<span class="科">生</span>有緣千里能相會。<span class="科">淨老旦丑</span>無緣對面不相逢。<span class="科">生老旦淨丑同下旦</span>我那曾失落釵兒。假意是這等說。好在此等霍仲孺再會一面。哎。霍仲孺。霍仲孺。</p>
        
        <p class="曲"><span class="牌">朝天子</span><span class="夾白">我</span>逐隊隨行幾度春。<span class="夾白">今日與你</span>邂逅垂楊下。眼自青。前生應是有緣人。繫心旌。何時得出風塵。把姻諧晉秦。把姻諧晉秦。</p>
        
        <p class="白">等了他這一回不來。想他自去了。不免進去罷。欲遞花間信。虛言失鳳釵。<span class="科">下生上</span>影飄垂葉外。香度落花前。呀。小生只道衛少兒還在園中。特地又來。不想他已進去了。哎。衛少兒。衛少兒。</p>
        
        <p class="曲"><span class="牌">前腔</span><span class="夾白">你</span>兩點春山為阿顰。<span class="夾白">想是</span>辜負濃華過。惜此身。<span class="夾白">我愛你</span>盈盈紅玉曉妝新。不勝春。這風流天付精神。<span class="夾白">幾時</span>得高堂夢雲。得高堂夢雲。</p>
        
        <p class="落詩">故國依然在角東。<br />十年塵事只如風。<br />身無彩鳳雙飛翼。<br />心有靈犀一點通。</p>
        
        <h2 id=ch4 class="chapter"><span class="齣題">第四齣　夢俊</span></h2>
        
        <p class="曲"><span class="牌">祝英臺近</span><span class="科">小旦上</span>夢魂醒。春睡覺。窗外有啼鳥。起傍妝臺。鸞鏡且偷照。生憎春色撩人。朱顏憔悴。更無奈東風寒峭。</p>
        
        <p class="誦"><span class="牌">如夢令</span>乍雨乍晴天氣。如醉如癡人意。小閣繡簾垂。懶逐鞦韆遊戲。迴避。迴避。任他海棠開未。</p>
        
        <p class="白">奴家俞氏。不幸椿庭早背。獨與萱室相依。我母親因無承祧之男欲將奴家招一快婿。雖然乘龍有待。只是鳳卜無緣。昨夜夢一俊俏郎君。手持玉拂。說是與我三生有幸。百歲相隨。那郎君面龐。如今猶宛然在目。只是這個說話。我怎好出口。且自佩服在心。看日後的應驗如何。不免向窗前做些針指則個。<span class="科">作刺繡介老旦上</span></p>
        
        <p class="曲"><span class="牌">霜蕉葉</span>誰逑窈窕。日日縈懷抱。夢裡分明預報。想藍橋。佳期不遙。</p>
        
        <p class="白"><span class="科">相見介老旦</span>我的兒。你在此做針指。正該如此。你聽我道。</p>
        
        <p class="曲"><span class="牌">祝英臺</span>習鞶絲觀列女。養就蕙蘭標。<span class="夾白">我</span>身喪槁砧。年邁桑楡。朝暮拮據勤勞。<span class="夾白">你雖</span>妖嬈。論來婦道蘋蘩。<span class="夾白">須向</span>閨中探討。<span class="夾白">待日後做人家媳婦。</span>振賢聲方顯慈親家教。</p>
        
        <p class="曲"><span class="牌">前腔</span><span class="科">小旦</span>難報。<span class="夾白">我</span>惜青春憐暮景。<span class="夾白">只索把</span>眉壽慢祈禱。<span class="夾白">你</span>慷慨柏舟。寂寞斑衣。無限歲月劬勞。<span class="夾白">眼見你</span>蕭疎二髮斑斑。<span class="夾白">只為把我</span>微軀相保。做孩兒翻愧慈烏能孝。</p>
        
        <p class="曲"><span class="牌">前腔</span><span class="科">老旦</span>聽告。<span class="夾白">我</span>門楣獨有嬌娃。<span class="夾白">這婚姻事</span>切切繫心苗。望斷伐柯。愁絕冰言。只恐誤伊桃夭。<span class="夾白"><span class="科">小旦</span>只要母親高年康勝。孩兒勉力承歡。若論孩兒身世。自有定分。何勞母親掛念。<span class="科">老旦</span>你父親既死。我止靠着你終養。這姻緣的事。叫我怎不關心。卻喜昨夜夢一個年少郎君。手執玉拂。說是我的女婿。他的面龐。我還記得在此。<span class="科">小旦</span>孩兒昨夜也做這個夢。<span class="科">老旦</span>有這等異事。</span>年少。夢中恍惚相逢。<span class="夾白">想是</span>星期將到。<span class="夾白">若果應夢中所遇。不但你遂終身之托。</span>得才郎我也白頭相靠。</p>
        
        <p class="曲"><span class="牌">前腔</span><span class="科">小旦</span>難料。慚非玉秀閨房。敢望配人豪。<span class="夾白">算將來</span>箭中雀屏。慢引紅絲。都是夙世應招。和調。<span class="夾白">願</span>百年琴瑟聲中。<span class="夾白">侍奉你</span>瑤池仙貌。<span class="科">老旦</span>諒我兒今生福緣非小。</p>
        
        <p class="落詩">紅鸞天喜已相臨。<br />不費冰人線引針。<br />着意種花花不活。<br />無心栽柳柳成陰。</p>
        
        <h2 id=ch5 class="chapter"><span class="齣題">第五齣　絛探</span></h2>
        
        <p class="白"><span class="科">丑上</span>小子年方二八。生來聰慧超群。許多文墨上臉。一團秀氣包身。炎暑呼為臘月。清早認做黃昏。喫飯專思打盹。上街忘入家門。執役平陽府裡。書童是我尊名。老爺愛我伶俐。時常加意溫存。只怕公主喫醋。近來不敢相親。免派烹茶洗硯。單差掃地看門。<span class="科">內介</span>掃地看門。是最下等的事。老爺怎麼這樣愛你。<span class="科">丑</span>老爺說。書童書童。今日小試行道。不久擡舉你做個人下之人。閒話休題。這花園中一向是我打掃。連日風雨。滿地落花。恐老爺看見。不當穩便。且尋苕箒去掃一掃。<span class="科">虛下生上</span></p>
        
        <p class="曲"><span class="牌">遶紅樓</span>彈鋏馮讙黯自悲。知甚日吐氣揚眉。逆旅孤身。困人時節。情景費支持。</p>
        
        <p class="白">小生霍仲孺。前日偶往園中閒步。遇着衛青的妹子少兒。追隨女伴尋芳。來往花間拾翠。僅可青春二八。壓倒粉黛三千。可惜他廁身賤婢。溷跡女奴。薄命紅顏。彼方無匹。孤身逆旅。我亦鮮儔。因此四目相挑。不覺兩情暗授。如今教小生眠思夢想。廢寢忘餐。如何是了。</p>
        
        <p class="曲"><span class="牌">尾犯序</span>偶步入花谿。天幸有緣。邂逅仙姬。<span class="夾白">他</span>假覓瑤釵。轉荼蘼架西。留意。全不顧尋花問柳。單為我含情凝睇。<span class="夾白">到如今</span>空悵望。侯門如海。<span class="夾白">怎得</span>兩相依。</p>
        
        <p class="白">我如今有個計策在此。若頓然寫個字兒與他。未知他識字不識字。況他萬一假意賣清。拿出小生字兒與公主看時。不當穩便。不免把這玉絛環。解散了這個結頭。只說拿進去央他結一結。看他怎麼樣說。再作道理。只是沒人拿去與他。如何是好。哦。有人了。那書童這小廝。又愚蠢。又老實。待他出來。央他拿去便了。呀。那書童已來也。<span class="科">丑上</span>花落家童未掃。鳥啼山客猶眠。花園裡的地掃完了。不免到堂前掃地去。<span class="科">遇介生</span>書童。我有一個玉絛。結頭散了。要央府裡女侍們結一結。你說那一個會得。<span class="科">丑</span>這畢竟是衛少兒會得<span class="科">生</span>這等你拿進去。央他與我結做同心方勝。<span class="科">作遞絛與丑介丑</span>我就拿去。<span class="科">下生</span>書童雖去。不知事體若何。</p>
        
        <p class="曲"><span class="牌">前腔</span>相逢如有期。<span class="夾白">我欲將</span>心事偷傳。恐怕人知。餓眼饞涎。頓魂消思迷。私諦。要圖那江皋解佩。且先效藍橋投杵。<span class="夾白">那三星說天台花下是佳期。如今恰好在花園裡遇着他。</span>思量起。夢中神語。<span class="夾白">不是</span>謾無稽。</p>
        
        <p class="落詩">堂前白石倚高梧。<br />鳳宿今宵願不孤。<br />踏破鐵鞋無覓處。<br />得來全不費工夫。</p>
        
        <h2 id=ch6 class="chapter"><span class="齣題">第六齣　箋允</span></h2>
        
        <p class="曲"><span class="牌">步步嬌</span><span class="科">旦上</span>一搦腰肢東風軟。怕入梨花院。春深怯杜鵑。瘦不勝衣。多愁多怨。脈脈對誰言。知心惟有鶯和燕。</p>
        
        <p class="白">奴家衛氏少兒。生在侯門。身居賤婢。顏如穠李。齒欲破瓜。既悲我生之不辰。又歎流光之易擲。前日在花園中遇着霍仲孺。豐格不凡。襟懷灑落。我一見傾心。只是無緣相會。如何是好。</p>
        
        <p class="曲"><span class="牌">江頭金桂</span><span class="夾白">我想他</span>風標堪羨。<span class="夾白">信</span>翩翩美少年。<span class="夾白">那更</span>神凝秋水。貌比芳蓮。堪遂我三生願。<span class="夾白">我避不得</span>登牆窺宋。眉眼相傳。<span class="夾白">奴家常慕管仲之婢。聞甯戚歌浩浩而知其欲室。我見霍郎亦有欲室之意。不如與他私結良緣。庶得終身有托。</span>因此<span class="夾白">上</span>假尋釵鈿。悄向伊前。匆匆私語兩意牽。祇朝思暮想。祇朝思暮想。<span class="夾白">欲待</span>傳情魚雁。苦無方便。淚澘然。懶向花陰步。空懷月老緣。</p>
        
        <p class="白">我昨日特地把臥室移近着鳳樹堂。僅隔一牆。牆邊太湖石。倚着一枝大梧桐樹。若從石上手扳着桐樹丫枝。過牆甚便。今日天子聖誕。老爺與公主陪讌。出朝一定遲的。正好乘這時節。與霍郎一會。只是怎生寄得個信兒與他。<span class="科">思介</span>已有了。書童這小廝。性最愚蠢。沒有機心。我寫簡帖兒。假傳老爺的命。着他與霍郎寫的便了。筆硯在此。待我寫起來。<span class="科">寫介</span></p>
        
        <p class="曲"><span class="牌">五供養</span>花箋試展。仗託霜毫。成就良緣。<span class="夾白">那鳳樹堂呵。</span>碧梧桐正和<span class="夾白">那</span>峻石巧相連。洞房非遠。趁明月東牆甚便。銀河填鵲駕。權擬會雙仙。休得踟躕。更莫遲延。</p>
        
        <p class="白">帖兒到寫完了。怎得書童這小廝來。哎。帖兒帖兒我想來。</p>
        
        <p class="曲"><span class="牌">玉交枝</span>合歡宮殿。記當年鸞銜信傳。奴今借你諧姻眷。<span class="夾白">我不敢小覷了你。</span>比虎符功效非淺。何勞雁書雲漢邊。休誇魚信湘江遠。勝蜂媒花間亂喧。管鴛儔沙頭並眠。</p>
        
        <p class="白">只有一件。我是個女孩兒。突然拿個帖兒與男子。不免喫那男子看輕了。怎麼樣好。<span class="科">丑上</span>為結同心勝。來尋窈窕娘。<span class="科">見介丑</span>姐姐。那霍官人玉絛的結散了。要央你結個同心方勝。<span class="科">遞絛與旦介旦背介</span>霍郎拿這玉絛來。他的意思。我豈不知。乘此機會。拿這帖兒與他。料也不為突然了。<span class="科">轉介</span>書童。這玉絛的結。你對霍官人說。待我慢慢的結了還他。這書是老爺進朝時節叫我分付你拿與霍官人寫的。不可錯與了別人。</p>
        
        <p class="曲"><span class="牌">玉胞肚</span><span class="夾白">你與</span>霍郎當面。這雲箋方纔可傳。念主公珍重題封。你休得怠慢招愆。儻伊不遇且持還。須信一紙心書抵萬錢。</p>
        
        <p class="白"><span class="科">丑</span>姐姐。你把書童忒看癡了。往常老爺叫我買蒜。我只錯買了蔥。老爺叫我殺雞。我只錯殺了狗。那些便不中用。若這件定不用叮嚀。<span class="科">旦背介</span></p>
        
        <p class="曲"><span class="牌">尾聲</span>今宵期遂鸞凰願。<span class="科">轉向丑介</span>你寄柬傳書要萬全。<span class="夾白"><span class="科">丑</span>我</span>給使殷勤不待言。</p>
        
        <p class="落詩"><span class="科">旦</span>為憶桑中約。<br />來申梁下期。<br /><span class="科">丑</span>敬將主人命。<br />不敢有差池。</p>
        
        <h2 id=ch7 class="chapter"><span class="齣題">第七齣　奇術</span></h2>
        
        <p class="曲"><span class="牌">菊花新</span><span class="科">外便服上</span>丈夫吐氣作長虹。不為寒微動戚容。貴賤與窮通。任造化小兒搬弄。</p>
        
        <p class="白">天付昂藏七尺軀。尋章摘句懶攻儒。醉來擊劍歌聲壯。忘卻身為貴主奴。卑人衛青。兄妹三人。俱執役平陽侯府。只有妹妹子夫。被當今天子載入宮庭。日後倘得親幸。我衛青也好少藉餘光。這也不在話下。早上奉曹侯的命。送書請客。天色將雨。不免趲行幾步。<span class="科">行介</span></p>
        
        <p class="曲"><span class="牌">駐馬泣</span>淪落家僮。名列青衣小隊中。<span class="夾白">似</span>淮陰伏胯。季布為奴。彭越行傭。枯魚涸轍暫潛蹤。大鵬何日天風送。<span class="夾白">呀。大雨滂沱。不曾帶得傘來。且向這人家門樓下躲避片時。<span class="科">作避雨立介</span></span>借一枝暫息鷦鷯。望層霄即現霓虹。<span class="科">淨扮跛足破帽破衣跑上</span></p>
        
        <p class="曲"><span class="牌">前腔</span>衣破蓬鬆。進退艱難泣路窮。<span class="夾白">怎禁得</span>淋淋驟雨。坎坎泥途。獵獵狂風。<span class="夾白">且向這門樓下躲一躲。<span class="科">作躲見外拱介</span></span>偶然邂逅得相逢。踉蹌休得嫌驚動。<span class="夾白"><span class="科">作看外驚介</span>這是</span>待天閑伏櫪驊騮。困風雲蟄戶蛟龍。</p>
        
        <p class="白"><span class="科">向外介</span>貴人。貴人。兄長尊姓。住居在何處。<span class="科">外</span>卑人衛青。執役平陽府中。長兄怎麼稱我是貴人。<span class="科">淨</span>不瞞長兄說。小子素好相人。相人多矣。無如尊相這樣奇得緊。你聽我道。</p>
        
        <p class="曲"><span class="牌">駐馬聽</span><span class="夾白">你是</span>渭水非熊。烈比鷹揚<span class="夾白">定有</span>茅土封。<span class="夾白"><span class="科">外</span>卑人不過是人下之人。豈敢望那封侯的事業。<span class="科">淨</span>你這相</span>三英難敵。萬里長城。八面威風。虎頭燕頷少人同。丹書鐵券當朝重。<span class="夾白">到後來</span>位上三公。壯猷方叔千秋頌。</p>
        
        <p class="曲"><span class="牌">前腔</span><span class="科">外</span>未識枯榮。韓信今朝遇蒯通。<span class="夾白">不瞞兄長說。小子雖居人下。</span>才堪分閫。志在忘家。力足摧鋒。倘蒙推轂授元戎。定教破虜無遺種。<span class="夾白">只恐數奇。未能如願。聞兄長的言語。</span>喜慰私衷。<span class="夾白">似</span>醉中喚醒迷人夢。</p>
        
        <p class="白"><span class="科">淨</span>小子決非妄言。不久即驗。<span class="科">外</span>兄長尊姓。<span class="科">淨</span>卑人公孫敖。義渠人氏。因犯罪被鉗。徒流在此。<span class="科">外</span>且喜天雨已住。兄長同到舍下。還要請教。<span class="科">淨</span>當得當得。<span class="科">同行介淨</span>非我操冰鑑。誰知骨相奇。<span class="科">外</span>蛟龍得雲雨。從此上天池。已到府中。轉進耳房。這便是卑人臥室。<span class="科">向內介</span>妹子。有客在此。看茶出來。<span class="科">旦上</span></p>
        
        <p class="曲"><span class="牌">菊花新</span>豐標獨占綺羅叢。雲想衣裳花想容。徙倚小房櫳。誰識我春山愁重。</p>
        
        <p class="白"><span class="科">見淨背介</span>呀。這般一個人。怎麼哥哥叫我捧茶與他喫。<span class="科">外</span>妹子放了茶杯。且與公孫先生相見。<span class="科">見介淨</span>令妹尊相。不弱似兄長。他出身雖是微賤。恰有</p>
        
        <p class="曲"><span class="牌">駐雲飛</span>四德三從。定受夫人一品封。<span class="夾白">看這紅光滿面。眼見得</span>花發天台洞。<span class="夾白">不久便</span>簫弄秦樓鳳。<span class="夾白">嗏。</span>麟子送瑤空。<span class="夾白">是</span>明堂梁棟。<span class="夾白">你</span>夫婦優遊。食祿沾天寵。<span class="夾白">你兄妹二位呵。似</span>玉樹瓊枝晚並榮。</p>
        
        <p class="曲"><span class="牌">前腔</span><span class="科">旦</span>淚灑西風。<span class="夾白">嘆</span>誤落朱門侍婢中。倘得樊籠縱。勝把藍田種。<span class="夾白">嗏。</span>敢望五花封。帔霞冠鳳。<span class="夾白"><span class="科">外</span>公孫兄。與你</span>萍水相逢。<span class="夾白">願</span>交誼聯昆仲。<span class="夾白"><span class="科">淨</span>卑人是刑餘之人。怎敢與大貴人結義。<span class="科">外</span>說那裡話。兄長也不是等閒的人。今日少敘一敘。<span class="科">外旦</span></span>雞黍淹留愧不恭。</p>
        
        <p class="落詩"><span class="科">旦</span>人道前程似漆。<br /><span class="科">外</span>逢君休咎先知。<br /><span class="科">淨</span>但得富貴到手。<br />休忘貧賤之時。</p>
        
        <h2 id=ch8 class="chapter"><span class="齣題">第八齣　赴約</span></h2>
        
        <p class="曲"><span class="牌">寶鼎兒</span><span class="科">生上</span>洛川適遇江妃。巫峽冀沾暮雨。</p>
        
        <p class="白">高山種小麥。終久不成穗。男兒在他鄉。焉得不憔悴。小生霍仲孺。見了衛少兒。精神恍惚。夢寐迷離。今早叫書童拿玉絛進去。不見回音。只得在此等候。<span class="科">丑上</span>暫為青鳥使。忙把錦箋傳。霍官人。你的玉絛。我與衛家姐姐了。他說慢慢的結了還你。就叫我拿這書出來與你。說老爺入朝時節。分付叫我拿與你寫的。<span class="科">生笑介</span>我知道了。你自去罷。<span class="科">丑</span>已傳台府命。回報玉樓人。<span class="科">下生</span>看他不知寫什麼在上面。<span class="科">拆介</span>是一首詩。可憐今夜月。鳳樹占清光。莫爽花前約。令人空斷腸。這詩分明是叫我月下鳳樹堂相會。鳳樹堂雖與外面相近。卻如何到得他的臥內去。我想他一定有個門路在那裡。<span class="科">舉手向天介</span>天天。霍仲孺有甚機緣。得蒙衛少兒垂愛。此時日才下午。怎能等得到黃昏時候。</p>
        
        <p class="曲"><span class="牌">賞宮花</span>仙娃遇奇。寄鸞緘珍重持。<span class="夾白">他</span>相思傳錦字。<span class="夾白">我</span>合巹仗魚書。<span class="夾白"><span class="科">望介</span>好了。好了。看</span>漸漸虞淵紅日墜。衣冠重整赴星期。<span class="科">下旦上</span></p>
        
        <p class="曲"><span class="牌">西地錦</span>一幅鸞箋曾寄。初更兔魄為期。教人心下還縈繫。只愁漁父津迷。</p>
        
        <p class="白">奴家衛少兒。今日因公主侯爺都去朝賀天子聖誕。府中頗覺寂靜。午間已央書童將個簡兒。去通知霍郎。晚來一會。料他必不爽約。且把梯兒靠向粉牆。自往鳳樹堂前等候着他。你看月兒漸漸上了。</p>
        
        <p class="曲"><span class="牌">啄木兒</span>三星照。片月窺。徙倚梧陰驚又喜。似老狐聽徹層冰。怕小犬見人迎吠。牛郎織女圖歡會。蜂喧蝶嚷須迴避。<span class="夾白">我因此上</span>膽戰心慌不自持。<span class="科">生潛上</span></p>
        
        <p class="曲"><span class="牌">前腔</span>身捱戶。手攬衣。行向蒼苔輕曳履。<span class="夾白">早已來到鳳樹堂前了。</span>試翹首天上嫦娥。問廣寒宮闕曾離。<span class="夾白"><span class="科">旦忙招生介</span>霍郎。你來了。<span class="科">生</span></span>華堂雖喜來容易。洞房還恐藏深邃。<span class="夾白"><span class="科">旦</span>你手扳着梧桐樹。腳踏着太湖石。扒過這粉牆。我在裡面扶你就是。<span class="科">旦下梯生</span>我將這</span>白石蒼梧做掇月梯。</p>
        
        <p class="白"><span class="科">生扒牆旦上扶生下介旦</span>奴家臥室。特地移近堂邊。早晚可以攀越。霍郎。你只要蹤跡謹慎些。<span class="科">生</span>這等明日待小生稟過曹侯。也移進鳳樹堂前耳房內住下就是。只有一件。小生計役滿之期。止得半年了。怎麼樣好。<span class="科">旦</span>這且再作區處。<span class="科">生</span>小生自念</p>
        
        <p class="曲"><span class="牌">降黃龍</span>徑路無媒。何幸嬌娃。願效于飛。<span class="夾白">你本是</span>裙釵幼女。欲選英豪。身藉光輝。堪悲。<span class="夾白"><span class="科">旦</span>你悲些甚麼。<span class="科">生</span>我是個</span>掾吏。愧非才子。怎生與佳人為配。怕區區終身淹蹇。反貽伊悔。</p>
        
        <p class="曲"><span class="牌">前腔</span><span class="科">旦</span>含淚。<span class="夾白">我</span>生不逢時。鳳寡鸞孤。只恁粉憔脂悴。聞君才貌。欲見無由。<span class="夾白">何意</span>邂逅花谿。私窺。<span class="夾白">知你</span>宜家宜室。似喬木絲蘿堪倚。誓從今雙飛雙宿。永無拋棄。</p>
        
        <p class="白"><span class="科">生</span>月已將午。我們睡了罷。<span class="科">旦</span>這等我與你進房去。</p>
        
        <p class="曲"><span class="牌">尾聲</span>耳邊軟款君須記。<span class="夾白"><span class="科">生</span>我</span>夜夜踰牆赴此期。<span class="夾白"><span class="科">旦</span>你蹤跡千定要密些。</span>休惹傍人講是非。</p>
        
        <p class="落詩"><span class="科">生</span>花底相逢兩訂盟。<br /><span class="科">旦</span>今宵歡會暢平生。<br /><span class="科">生</span>東邊日出西邊雨。<br /><span class="科">旦</span>莫道無晴卻有晴。</p>
        
        <h2 id=ch9 class="chapter"><span class="齣題">第九齣　露遣</span></h2>
        
        <p class="曲"><span class="牌">粉蝶兒</span><span class="科">外上</span>膽氣豪粗。拚與區區為伍。</p>
        
        <p class="白">事不關心。關心者亂。卑人衛青。近見妹子少兒與那霍仲孺蹤跡。我心中遲疑不決。不免去與公孫大郎商議一商議。遠遠來的。想是他了。<span class="科">淨上</span>遭際各有時。結交在未遇。<span class="科">見介</span>仲卿。卑人正來相會。如今你到那裡去。<span class="科">外</span>卑人正有事相商。就在這裡立談罷。長兄認得府中小吏霍仲孺麼。<span class="科">淨</span>也曾相會。看來那人容貌。將來不減仲卿。只是不曾覿面對他說個明白。<span class="科">外</span>正是。卑人一日到他寓所。見他桌上有三件玉器。他說是福祿壽三星夢中賜他的。卑人主意。要把妹子少兒許他。<span class="科">淨</span>這兩個正好做一對。<span class="科">外</span>只有一件。這事在公主。卑人如何做得主張。近來一個搬進鳳樹堂外耳房裡安寓。一個的臥房搬近鳳樹堂。卑人已有幾分疑心了。不想昨日見我妹子身上。繫着一個玉絛環。明明是那三星賜霍仲孺的。你曉得我是個好漢子。怎肯坐視妹子與人做這等鼠竊狗偷之事。我意欲結果了他。你道何如。<span class="科">淨</span>你聽我計較。</p>
        
        <p class="曲"><span class="牌">泣顏回</span>切莫按昆吾。論同胞休戚相須。事關帷簿。欲噴人口血先污。<span class="夾白">況仲孺是</span>崢嶸丈夫。<span class="夾白">你令妹呵。</span>五花鸞誥三公婦。<span class="夾白">他們的福分既定。你怎生害得他。便</span>視他為釜內遊魚。也應憐屋上棲烏。</p>
        
        <p class="曲"><span class="牌">前腔</span><span class="科">外</span>慚予。當事慮全疎。<span class="夾白">只為</span>男兒俠氣。隱忍非夫。非君諫阻。險些兒骨肉遭屠。<span class="夾白"><span class="科">淨</span>卑人聞得仲孺吏役。不久就滿。滿時你假以他事。稟過曹侯。發回原籍。既斷他往來之路。又全你兄妹之情。豈不一舉兩得。<span class="科">外</span>妙計妙計把他</span>驅歸閭里。分明扯碎<span class="夾白">他</span>姻緣簿。祇圖個玉潔冰清。那顧他鳳隻鸞孤。</p>
        
        <p class="落詩"><span class="科">淨</span>事要從長計較。<br />情須委曲周全。<br /><span class="科">外</span>今日相逢一語。<br /><span class="科">淨</span>他年成就三賢。</p>
        
        <h2 id=ch10 class="chapter"><span class="齣題">第十齣　愴別</span></h2>
        
        <p class="曲"><span class="牌">金蕉葉</span><span class="科">旦上</span>動情。動情。要還鄉知他怎生。擺不去心上愁城。當不過眼前光景。</p>
        
        <p class="誦"><span class="牌">臨江仙</span>萬古傷心繫一時。縈腸不住相思。天南地北恨何如。河梁今夜雨。溝水各東西。</p>
        
        <p class="白">奴家衛氏少兒。自與霍郎相會。半載有餘。只指望圖個脫身計策。似那出籠之鳥。任意雙飛。不料他不念前盟。一旦恝然。吏役纔滿。便要歸家。我且等他到來。問他一個分曉。<span class="科">生上</span></p>
        
        <p class="曲"><span class="牌">前腔</span>淚零。淚零。恨今宵分離太輕。<span class="科">見抱哭介</span>誰承望半載恩情。都做了一場夢境。</p>
        
        <p class="白"><span class="科">旦怒介</span>霍郎。你今日雖然役滿。便不回去。也由得你的。你急急思歸。怎生這般薄倖。<span class="科">生</span>今日之別。小生何忍甘心。<span class="科">旦</span>你不甘心。誰着你回去的。<span class="科">生</span>呀。娘子。你還不知道。是你狠心的哥哥。曉得我兩人蹤跡。假以他事。稟過曹侯。發歸原籍。明日清晨。便要出城。叫小生怎得自由。<span class="科">旦</span>這般說。兀的不痛殺我也。<span class="科">各掩淚介旦</span></p>
        
        <p class="曲"><span class="牌">小桃紅</span>吾兄只恁太無情。生剖破菱花鏡也。拆散鴛鴦。阻絕鵬程。<span class="夾白">我怎</span>割捨得眼睜睜。正鸞鳳般兩和鳴。對神靈設山盟。<span class="夾白">願白首</span>常相並也。誰想絃斷瑤箏。<span class="夾白">奴家今夕。不如死休。也免得日後</span>守空房淚泣孤燈。<span class="科">旦觸柱生急抱哭介生</span></p>
        
        <p class="曲"><span class="牌">下山虎</span>娘行三省。未可輕生。眼底轉孤另。<span class="夾白">我</span>敢忘舊盟。<span class="夾白">有日</span>劍合珠還。鴛衾再整。<span class="夾白"><span class="科">旦</span>常言道烈女不更二夫。奴家既以身事霍郎。寧沒齒以待。決不肯改節從人。<span class="科">生</span>娘子。我曉得你</span>比白石蒼松還更貞。聚散皆由命。<span class="夾白">你</span>勉加餐惜妙齡。<span class="夾白"><span class="科">旦</span>霍郎。你去後。有便人來往。千萬寄個信兒與奴家<span class="科">生</span>你哥哥在外。便寄信來。從何到得你的跟前。我</span>欲把音書寄。<span class="夾白">只怕</span>雁飛破矰。腸斷天涯離恨縈。</p>
        
        <p class="曲"><span class="牌">章臺柳</span><span class="夾白"><span class="科">旦</span>想着你</span>來月明。去曉星。多少歡娛與戰兢。<span class="夾白">怎捨你</span>襟懷蘭蕙馨。<span class="夾白">怎捨你</span>玉屑紛紛咳唾生。<span class="夾白">怎捨你</span>心慷慨氣崢嶸。<span class="夾白">怎捨你</span>溫柔性。俊龐兒丹青難倩。</p>
        
        <p class="曲"><span class="牌">醉娘子</span><span class="夾白"><span class="科">生</span>我</span>聞伊此言不勝咽哽。<span class="夾白">怎忍見</span>濕梨花淚雨傾。<span class="夾白">更難當</span>嬌啼百囀鶯。<span class="夾白"><span class="科">旦哭介生</span>娘子。你不要啼哭了。我</span>千斛悶懷將欲罄。隔牆防有耳潛宵聽。</p>
        
        <p class="白"><span class="科">旦出玉絛介</span>霍郎。這玉絛你仍舊拿了去。<span class="科">生</span>娘子。這玉絛原是福祿壽三星賜我的。說我將來有將相之貴。如今就留贈娘子。以為後日應驗。<span class="科">旦</span>奴家看此玉絛。就如對霍郎的面。異日顯達。幸勿相忘。</p>
        
        <p class="曲"><span class="牌">憶多嬌</span><span class="夾白">你</span>夢甚真。絛可憑。功名萬里先此徵。<span class="夾白">恨我</span>薄命無能共顯榮。<span class="科">合</span>貽玉關情。貽玉關情。<span class="夾白">拚取</span>白璧完歸趙庭。</p>
        
        <p class="白"><span class="科">生</span>天色漸明。恐有人知覺。小生只得就此拜別。<span class="科">拜介</span></p>
        
        <p class="曲"><span class="牌">前腔</span>月已沈。雞亂鳴。牽衣欲別怎暫停。忍唱陽關第四聲。<span class="科">合前生下旦哭介</span></p>
        
        <p class="曲"><span class="牌">尾聲</span>人歸丟下相思病。只為花前散步行。何日纔將宿債清。</p>
        
        <p class="落詩">為人莫作婦人身。<br />惜別言辭不忍聞。<br />流淚眼觀流淚眼。<br />斷腸人送斷腸人。</p>
        
        <h2 id=ch11 class="chapter"><span class="齣題">第十一齣　寵拜</span></h2>
        
        <p class="曲"><span class="牌">燕歸梁前</span><span class="科">淨上</span>誰道雲霄路未通。依奴虜。幸遭逢。吹噓倘許共攀龍。當結草。報無窮。</p>
        
        <p class="白">自家公孫敖。自甘泉得遇衛仲卿。我相他定有大貴。誰知他妹子子夫。受寵宮闈。朝廷拜他為建章侍中。眼見得我的相應驗了。我常臨鏡自相。好似英布當刑而王。既已不幸被鉗。這功名多分出在衛仲卿身上。今日見他須做個假小心。正是欲附青雲顯。寧慚昏夜哀。行到門首。恰好値他退朝回來。<span class="科">外冠帶眾擁上</span></p>
        
        <p class="曲"><span class="牌">燕歸梁後</span>九重新沐椒房寵。叨近侍。主恩隆。從今朝野識英雄。雷雨沛。化神龍。</p>
        
        <p class="白"><span class="科">淨跪介</span>公孫敖迎接大人。<span class="科">眾趕介外扶淨介</span>兄長何必行這個禮。請進裡面坐。<span class="科">進介淨</span>大人新膺顯爵。不才與有光榮。特來奉賀。<span class="科">外</span>侍中出奉乘輿。入備顧問。衛青方且自慚。何賀之有。<span class="科">淨</span>大人尊相。萬里封侯。這不過小試行道耳。<span class="科">外</span>今日之遇。已出望外。怎敢還有得隴望蜀的念頭。</p>
        
        <p class="曲"><span class="牌">玉芙蓉</span>鸞坡鶴禁中。將舜日堯天捧。戴蟬冠佩玉。帷幄從容。<span class="夾白"><span class="科">淨</span>你</span>今朝且享千鍾俸。他日還期萬戶封。<span class="科">合</span>君恩重。願邊陲建功。虜名王長驅直搗幕南空。</p>
        
        <p class="曲"><span class="牌">前腔</span><span class="夾白"><span class="科">淨</span>你</span>天高傍袞龍。日表依飛鳳。論才推弼輔。禮合尊崇。<span class="夾白">只是卑人還要賴大人吹噓。便是</span>刑餘未合為時用。噓植還須借順風。<span class="科">合前外</span></p>
        
        <p class="白">兄長的功名。都在下官身上。不必叮嚀。<span class="科">淨謝介</span></p>
        
        <p class="落詩"><span class="科">外</span>受詔居清禁。<br />彈冠步玉墀。<br /><span class="科">淨</span>得君輕借力。<br />便是運通時。</p>
        
        <h2 id=ch12 class="chapter"><span class="齣題">第十二齣　虜驕</span></h2>
        
        <p class="曲"><span class="牌">破陣子</span><span class="科">丑扮夷虜眾上</span>直搗九重宮闕。踏平萬里長城。馬度玉關塵障日。風遞胡笳人避兵。行看大業成。</p>
        
        <p class="白">自家渾邪王是也。謀輕百戰。力雄萬夫。人同虎狼之形。只惟好殺。天生夷狄之性。不可相親。今日單于欲奪中華。命俺統領大兵。殺入南朝。把都兒們。就此起兵前去。<span class="科">眾喊介丑</span></p>
        
        <p class="曲"><span class="牌">普天樂</span>統貔貅。申軍令。整干戈。尊王命。列旌旗。列旌旗五色霞明。向中原虎鬭龍爭。<span class="夾白"><span class="科">合</span>呀。</span>仗神威取勝。長驅不暫停。聽馬前哈喇。千里血染猩猩。<span class="科">眾喊行介</span></p>
        
        <p class="曲"><span class="牌">前腔</span>金鼓催。如雷震。士民逃。如雲奔。任狼煙。任狼煙連照西京。怎當咱破竹軍聲。<span class="科">合前</span></p>
        
        <h2 id=ch13 class="chapter"><span class="齣題">第十三齣　拂券</span></h2>
        
        <p class="曲"><span class="牌">生查子</span><span class="科">老旦丑扮女侍上</span>庭院日初長。似豆青梅小。鳥喚玉樓眠。花落家僮掃。</p>
        
        <p class="白">老娘頭白漸龍鍾。愛女姻緣尚未逢。只恐劉郎來採藥。桃花莫把洞門封。老身俞氏。為女孩兒婚姻。朝夕掛念。春間喜得夢兆。不覺又是夏初。歲月如流。悶懷難遣。丫頭。小姐在房中拈針指麼。<span class="科">丑</span>他這幾日說身子不自在。終日在房裡睡哩。<span class="科">老旦</span>這等。你請他出來。到門首散步一回。<span class="科">丑請介小旦上</span></p>
        
        <p class="曲"><span class="牌">一江風</span>睡魔撩。坐起身還倒。自覺精神耗。<span class="夾白">待把</span>錦機挑。顛倒金針。心轉添煩躁。<span class="夾白"><span class="科">見介老旦</span>我兒。似此天氣困人。且和你到門前去閒步一回。<span class="科">旦應同行介</span></span>閒行散鬱陶。閒行散鬱陶。<span class="夾白"><span class="科">丑捲簾介</span>待我把這簾兒捲起了。<span class="科">合</span></span>槐陰戶外交。看行人來往知多少。<span class="科">生執拂淨隨上</span></p>
        
        <p class="曲"><span class="牌">前腔</span>別多嬌。步步縈懷抱。<span class="夾白">莫不是</span>倩女離魂繞。<span class="夾白">這一帶路甚是幽雅得緊。你看</span>路迢遙。綠暗紅稀。荒徑塵喧少。<span class="夾白"><span class="科">淨</span>相公。天氣炎熱。我走得口渴了那裡尋一口茶兒喫便好。<span class="科">生</span>我也口渴得緊。沒有處借茶。</span>思將渴吻消。思將渴吻消。金莖若個調。<span class="夾白">你看那一家。到有幾個婦人在門首。不好去借茶。怕</span>謁漿不似裴航巧。</p>
        
        <p class="白"><span class="科">淨</span>不妨事。待我過去。媽媽。我們行路辛苦。茶兒求借一甌。<span class="科">老旦小旦見生驚介老旦顧小旦介</span>孩兒。這人手執玉拂。儼然是我夢中見的面龐兒。<span class="科">小旦</span>便是這等說。<span class="科">老旦</span>敢怕是你的姻緣。也未可知。孩兒。你進去打點茶來。<span class="科">小旦下老旦問生介</span>請問官人尊姓貴鄉。<span class="科">生</span>小生霍仲孺。平陽人氏。<span class="科">老旦</span>到此貴幹。<span class="科">生</span></p>
        
        <p class="曲"><span class="牌">前腔</span>欲登朝。遠上長安道。未遇空懷寶。<span class="夾白"><span class="科">老旦</span>如今何往。<span class="科">生</span></span>且還軺。養晦需時。霧隱南山豹。<span class="夾白"><span class="科">老旦</span>家中有令政麼。<span class="科">生</span></span>紅鸞信尚遙。<span class="夾白"><span class="科">老旦</span>既然未娶。倘或有人家要招贅。官人不知肯俯從麼。<span class="科">生</span></span>憑將快婿招。<span class="夾白"><span class="科">背介</span>這媽媽的言語。似深有意于我。<span class="科">轉介</span>媽媽。</span>怕難消受如花貌。</p>
        
        <p class="白"><span class="科">丑持茶上</span>玉壺烹雀舌。金碗注龍團。<span class="科">老旦遞茶介</span>老身不瞞官人說。先夫薄有家私。止生一女。老身意欲招一快婿。故此愆期至今。數月前夢一郎君。手執玉拂。面龐酷似尊顏。說是老身的佳婿。今日相逢。可謂三生有幸。倘蒙不棄。願締姻盟。<span class="科">生背介</span>衛氏之盟。雖不可背。前已得三星說。藍橋重遇。今日因謁漿而起的。恰好與夢兆相符。便依從了罷。<span class="科">轉介</span>小生慚非齊髡。謬稱曼倩。敬從慈命。暫戢歸心。<span class="科">老旦</span>如此是老身桑楡有靠了。今日是黃道吉日。就請掌禮的結了花燭罷。<span class="科">雜扮掌禮人照常喝介丑扶小旦上介</span></p>
        
        <p class="曲"><span class="牌">接雲鶴</span>謁漿仙侶遇藍橋。乘鸞帝女下丹霄。<span class="科">生小旦照常相拜介送酒介老旦</span></p>
        
        <p class="曲"><span class="牌">梁州序</span>一時奇遇。百年歡好。夢卜機緣非小。愧我寒門荊布。于歸幸詠桃夭。<span class="夾白"><span class="科">生</span>多感你</span>禮陳百兩。寵及迷津。<span class="夾白">將</span>掌上珠分耀。<span class="科">背介</span>何期雙跨鳳。弄瓊簫。<span class="夾白"><span class="科">轉向老旦介</span>願</span>阿母千秋海上桃。<span class="科">合</span>臻百福。成佳兆。看三星瑞彩當筵照。花燭會。稱年少。</p>
        
        <p class="曲"><span class="牌">前腔</span><span class="科">小旦</span>且休言鵲有鳩巢。喜相諧蘿施松蔦。羨風流夫婿。<span class="夾白">是</span>畫眉京兆。<span class="科">生背掩淚介</span>只為難舒驥足。且寄鷦枝。勉強圖歡笑。鯫生非薄倖。忘豐標。<span class="夾白"><span class="科">丑</span>霍官人。為何當此喜筵。墮下淚來。<span class="科">生轉介</span>我偶念及</span>三徑松筠久寂寥。<span class="科">合前</span></p>
        
        <p class="曲"><span class="牌">節節高</span><span class="科">丑向老旦</span>娘行識俊髦。<span class="科">向生介</span>配妖嬈。連枝比目那堪較。<span class="夾白"><span class="科">笑向小旦介</span>你</span>新妝巧。眉暈嬌。<span class="夾白">多管</span>心兒跳。陽臺今始襄王到。<span class="科">笑向生介</span>為雲為雨休猜料。可憐香唾沁鮫綃。春生錦帳把花枝抱。</p>
        
        <p class="曲"><span class="牌">尾聲</span><span class="科">眾</span>行看鳳毓丹山曉。池上他年五色毛。多福多男多壽考。</p>
        
        <p class="落詩">羅衣錦帶合歡襦。<br />綽約雙釵明月珠。<br />歌入青鸞迴寶扇。<br />明年一曲鳳將雛。</p>
        
        <h2 id=ch14 class="chapter"><span class="齣題">第十四齣　隙中</span></h2>
        
        <p class="白"><span class="科">末扮黃門官上</span>絳績雞人報曉籌。尚衣方進翠雲裘。九重閶闔開宮殿。萬國衣冠拜冕旒。下官漢朝中一個黃門官的便是。昨日邊報緊急。今日會集文武百官。會議退虜長策。不免在此伺候。<span class="科">小生外淨丑冠帶上</span></p>
        
        <p class="曲"><span class="牌">似娘兒</span>烽火苦侵邊。論閫外誰個威宣。<span class="科">外</span>黃雲萬點籠萍劍。看金馬風嘶。旌旗星燦。<span class="科">合</span>何日靖狼煙。</p>
        
        <p class="白"><span class="科">見介末</span>列位大人。邊警戒嚴。拒虜無計。戰守和三策。何者為先。聖上特命列位廷議。<span class="科">淨</span>據愚見。和親為上策。<span class="科">外</span>和親怎麼是上策。<span class="科">淨</span></p>
        
        <p class="曲"><span class="牌">啄木兒</span>嗟邊境。起燧煙。<span class="夾白">只是</span>累歲干戈未息肩。況中原食盡兵疲。那胡人銳氣滔天。<span class="夾白">為今之計。除非是</span>柏池花貌能除亂。更輸金帛方填願。好向宮中選玉顏。</p>
        
        <p class="白"><span class="科">外</span>老丞相之言差矣。中國尚自有人。何必講盟城下。你可知道麼。</p>
        
        <p class="曲"><span class="牌">前腔</span>中原氣。未索然。<span class="夾白">誰不欲</span>荷戟揮戈靖九邊。猛赳赳戰將熊飛。烈轟轟謀士蜂攢。<span class="夾白">又何須</span>宮中弱息成姻眷。<span class="夾白">這</span>羞慚怎見先皇面。<span class="夾白">除非是</span>劍劈崆峒計萬全。</p>
        
        <p class="白"><span class="科">外跪介</span>臣衛青奏聞陛下。匈奴猖獗。非大創一番。醜虜必不寒心。將來蹂踐不已。<span class="科">淨小生丑跪介</span>臣等奏聞陛下。匈奴猖獗。先帝也曾攻討。終不能克。況如今兵疲財盡。興師未免勞民傷財。不若和親的便。<span class="科">外</span></p>
        
        <p class="曲"><span class="牌">滴溜子</span>臣青的。臣青的愚衷主戰。<span class="科">淨</span>群臣的。群臣的主和為便。<span class="科">合</span>聚訟盈庭莫辨。陳情達聖聽。伏惟獨斷。免使臣僚。紛紛御前。</p>
        
        <p class="白"><span class="科">末</span>官裡道來。衛侍中之言。極為有理。但事勢危急。暫從和議。只是公主俱已尚人。必須擇良家女子。充作公主。遠送和番。眾官擬定了。再來奏聞。<span class="科">眾起介外</span>和親之議。下官不敢與聞。正是曉隨天仗入。暮惹御香歸。<span class="科">先下淨</span>衛青適纔阻撓和親。我如今不若奏聞聖上。偏要把他的妹子少兒。出去和番。<span class="科">小生丑</span>相國之言有理。<span class="科">淨</span></p>
        
        <p class="曲"><span class="牌">前腔</span>歎那廝歎那廝偏持管見。又誰料。又誰料宸衷裁鑑。用我和親議建。<span class="夾白">要把</span>民間女子招。<span class="夾白">不如</span>乘機就便。選用娉婷。教他赧顏。</p>
        
        <p class="白">正是</p>
        
        <p class="落詩">一朝權在手。<br />便把令來行。</p>
        
        <h2 id=ch15 class="chapter"><span class="齣題">第十五齣　促晤</span></h2>
        
        <p class="曲"><span class="牌">番卜算</span><span class="科">旦上</span>頃刻拆鸞凰。歲月孤鴛帳。天涯懸望淚汪汪。連理成虛謊。</p>
        
        <p class="誦"><span class="牌">生查子</span>相思懶下牀。曉夢迷蝴蝶。入柳又穿花。去去輕如葉。　　可堪岐路長。不道關山別。無賴是黃鸝。喚起空愁絕。</p>
        
        <p class="白">奴家衛氏少兒。自與霍郎別後。不意平陽仙遊。公公娘娘將家姬盡皆放出。因此奴家遂與哥哥同居。哥哥邀子夫的寵倖。一時貴顯。幾欲奴家適人。奴家以有子為辭。又托公孫敖再三調停。方才許奴家去請霍郎到來。以遂終身之托。我想霍郎只有書童相認。前者已與公主討得。如今不免修書一封。着書童送去。<span class="科">寫介</span></p>
        
        <p class="曲"><span class="牌">獅子序</span>書未寫。淚兩行。望伊人天各一方。怎禁得飄零翠黛。瘦損紅妝。若提起鳳樹堂的情狀。祇教人憐鴛被。惜鸞帷。孤玉絛。幾度淒涼。斷腸的鳥啼花落。滿目心傷。</p>
        
        <p class="白">書已寫完。且待書童到來。分付他去便是。</p>
        
        <p class="曲"><span class="牌">賞宮花</span>心中暗想。我如何不感傷。痛惜簫聲斷。更恨路途長。芳草王孫迷遠道。懷春靜女悵蘭房。</p>
        
        <p class="白"><span class="科">丑上</span>只為邊烽急。須臾喪玉顏。<span class="科">見介丑</span>呀。姐姐。不好了。朝廷因單于入寇。廷議要將你去和親。聖旨已下了。我聞得了這個信息。特地來通知姐姐。<span class="科">旦驚介</span>有這等的事。如今老爺在那裡。<span class="科">丑</span>老爺還在朝中。不曾回來。<span class="科">旦泣介</span></p>
        
        <p class="曲"><span class="牌">降黃龍</span>堂堂空自說天王。<span class="夾白">那</span>戰甲金戈。謀臣猛將。<span class="夾白">不能勾</span>消除烽火。任胡塵飛滿疆場。思量。花老遐荒。到不如玉碎珠傷。顧不得宗社丘墟。銅駝草莽。</p>
        
        <p class="白">書童。我正要你到平陽去尋霍官人。誰想又有此風波。也罷。如今快些去教他到塞上來會我罷。我寫的書。如今不必送了。你只對他說。</p>
        
        <p class="曲"><span class="牌">大聖樂</span>再休思重會蘭房。<span class="夾白">那</span>虜騎如雲不可當。便得個完璧歸趙也。怕花貌老風霜。<span class="夾白">書童。你教他作急到塞上來。</span>促他送遠人千里。了我關心事一場。越添悽愴。眼見得穿花鸞鳳。做了棒打鴛鴦。</p>
        
        <p class="落詩">塞外高飛一片雲。<br />淒淒紅淚泣榴裙。<br />可憐無定河邊骨。<br />正是青閨夢裡人。</p>
        
        <p class="白"><span class="科">丑下外上</span>涸水蛟龍流血淚。冲霄鷹隼失高秋。<span class="科">見介旦</span>哥哥。朝廷要把奴家去和番。這事怎麼好。<span class="科">外</span>便是這等說。我已着人入宮去通知妹妹子夫。教他挽回。只是聖旨已下。恐怕挽回不得了。<span class="科">旦泣介</span></p>
        
        <p class="曲"><span class="牌">解三酲</span>頓聞言魂飛魄喪。忍紅顏狼戾殊方。<span class="夾白">哥哥。我們兄妹三人。你兩個這等樣榮耀。偏奴家這等樣漂泊。歎</span>連城光耀我偏喪。這離別允埋荒。<span class="夾白"><span class="科">眾上</span>有事不敢不報。無事不敢亂傳。稟老爺知道。和番的事。虧了子夫娘娘做主。另選宮中妃子王嬙去了。<span class="科">旦</span>這等謝天。<span class="科">外</span>好了好了。<span class="科">合</span></span>須臾頓把愁眉放。似寒谷春回花再芳。<span class="夾白"><span class="科">旦背介</span>只是書童去遠。追他不着了。</span>還思想。<span class="夾白">恐那人</span>聞言扼腕。空往邊疆。</p>
        
        <p class="落詩"><span class="科">外</span>可恨奸臣見太偏。<br />受盟城下恥何甘。<br /><span class="科">旦背</span>一時舊恨填新恨。<br />卻喜愁顏變笑顏。</p>
        
        <h2 id=ch16 class="chapter"><span class="齣題">第十六齣　往邊</span></h2>
        
        <p class="曲"><span class="牌">四園春</span><span class="科">生上</span>為戀新人動歲留。此逢疑是夢中遊。故人迢遞在陽侯。魚雁無憑黯自愁。雖値朱明候。霜鬢已先秋。</p>
        
        <p class="誦"><span class="牌">點絳唇</span>憶昔臨岐。搵將雙袖啼紅血。傷心輕別。無奈音塵絕。　　漿乞藍橋。倏把新歡結。魂飛越。斷腸時節。心事和誰說。</p>
        
        <p class="白">卑人霍仲孺。自俞母瞥見。將女兒招我為婿。可喜娘子不愧淑媛。儘堪內助。但衛氏少兒。恩情難撇。聞得平陽物故。不知他府內侍女。怎生下落。意欲遣人去探個消息。只是他哥哥衛青。正得朝廷寵愛。勢焰熏天。我怎敢輕捋虎鬚。擅通音問。正是青鳥不傳雲外信。丁香空結雨中愁。好悶人也。<span class="科">老旦上</span>充閭多喜氣。孔釋送麟兒。<span class="科">見介老旦</span>霍郎恭喜。我女兒生下一個兒子了。<span class="科">生</span>可喜可喜。<span class="科">老旦</span></p>
        
        <p class="曲"><span class="牌">醉扶歸</span>喜郎君慶發源深厚。玉麟兒從天授爾儔。<span class="夾白"><span class="科">生</span>喜</span>傳家有子紹箕裘。看他頭角多奇秀。<span class="夾白"><span class="科">背介</span>哎。俞氏娘子幸生下一個孩兒了。那衛少兒我別的時節。他說有孕。如今不知曾分娩否。</span>美人南國翠蛾愁。<span class="夾白">知他</span>弄璋弄瓦心迤逗。</p>
        
        <p class="白"><span class="科">丑</span>水程歷盡又山程。萬里關山驛路塵。一路行來。聞得霍官人招贅俞家。此間是他門首。裡面有人麼。<span class="科">生見介</span>呀。你是曹府書童。為何到此。<span class="科">丑</span>書童已蒙衛爺討出。因少兒姐朝廷把他和番。特地着我來通知官人。叫你快到塞上相會一面。<span class="科">生驚介</span>有這等的事。<span class="科">哭介</span></p>
        
        <p class="曲"><span class="牌">剔銀燈</span>想嬌娥淚沾襟袖。又誰知這段根由。<span class="夾白">聞</span>言頓覺心如剖。好教我不堪回首。<span class="科">合</span>須向邊關奔走。怎顧得驅馳不休。</p>
        
        <p class="白"><span class="科">生</span>書童。你索隨我同去。少住在此。待我收拾行裝出來。<span class="科">進介</span>岳母。小生邊上有一舊友。邀我今日要去走一遭。不過兩月就回。望岳母與我好好看這孩子。就此告別。</p>
        
        <p class="曲"><span class="牌">前腔</span>霎時間雲山馳驟。料不向邊庭經年迤逗。閨中調護多生受。這不是塗山離偶。<span class="科">合前</span></p>
        
        <p class="落詩">渭城朝雨浥輕塵。<br />客舍青青柳色新。<br />勸君更盡一杯酒。<br />西出陽關無故人。</p>
        
        <p class="曲"><span class="牌">武陵花</span><span class="科">生丑同行介</span>金屋鸞儔。屈指經年離別久。那夢魂飛繞處。偏憶舊時佳偶。誰料等閒平地起波濤。<span class="夾白">把</span>嬌娃款塞多僝僽。記得芙蓉帳共綢繆。<span class="夾白">如今須</span>打疊打疊<span class="夾白">那</span>風流。<span class="夾白">他</span>往紫塞悲秋。相思淚。苦凝眸。更水宿風餐豈自由。豈自由。<span class="夾白">顧不得</span>寒沙漠漠點征裘。<span class="夾白">那</span>邊月似彄。<span class="夾白">那</span>邊風似矛。又何曾禁受。兀的不慘殺人也麼愁。兀的不痛殺人也麼愁。凝望斷玉門關口。<span class="夾白">看</span>行行歷盡隴山頭。<span class="夾白">怕</span>煙雲萬里暗樵樓。</p>
        
        <p class="曲"><span class="牌">前腔</span>蹬雨鞭風。一段離情拍拍浮。痛憶那時分袂。兩種相思。一樣含愁。<span class="夾白">料他也</span>似我長自恨漂流。似我長自恨漂流。<span class="夾白">怕</span>湘裙數摺腰肢瘦。<span class="夾白">禁不得</span>翠壓雙蛾。損玉肌秋。西風魂斷倩誰收。<span class="夾白">倘</span>此去霎時聚首。惜別牽衣<span class="夾白">我也</span>無計留。<span class="夾白">真個</span>渺渺何年恨始休。恨始休。<span class="夾白">看</span>丹樹霜凋。萬里冷颼颼。望渝州。同伊身世屬離憂。<span class="夾白">只見</span>塞草連天暮。<span class="夾白">那</span>胡笳遙聽哀雁鳴秋。百感中來不自由。</p>
        
        <p class="白"><span class="科">丑</span>霍官人。天色晚了。我們到前面店裡歇了。明日行罷。<span class="科">生</span></p>
        
        <p class="曲"><span class="牌">尾聲</span>程途望望同奔走。正樹杪夕陽時候。且向蘧廬暫憩遊。</p>
        
        <p class="白">正是</p>
        
        <p class="落詩">行人趕行人。<br />一程又一程。</p>
        
        <h2 id=ch17 class="chapter"><span class="齣題">第十七齣　妃怨</span></h2>
        
        <p class="白"><span class="科">雜扮官校上</span>滿眼黃沙埋白骨。堪悲絕塞損紅顏。我們塞上官兵。今日朝廷送明妃王嬙出塞和親。我們護送出關。打疊着駿馬雕鞍。整備着胡笳羯鼓。想着那鸞輿到處。觀者肩摩。羅襪移來。擁者轂擊。只可惜蟬鬟雲髻。漂泊胡塵。真個是綠鬢朱顏。沈埋毳帳。道猶未了。明妃早到。<span class="科">占旦胡服琵琶上</span></p>
        
        <p class="曲"><span class="牌">步步嬌</span>御柳經年愁腸綰。驀把黃楡換。宮鴉暗玉顏。漢月眉灣。蟬鬢胡雲挽。遙望漢宮懸。琵琶絃共君恩斷。</p>
        
        <p class="白">痛絕蛾眉夢覺愁。胡笳入耳隼旗收。紅顏莫把東風怨。自恨飄蓬薄命流。奴家王嬙。蒙聖上送我出塞和番。只得抱着琵琶。千里遠馳。早已到塞上了。你看這光景。好悽慘人也。</p>
        
        <p class="曲"><span class="牌">醉扶歸</span>見燕支斐亹愁雲滿。望長安迷離煙樹漫。歎羅衫一旦污腥羶。苦楡關幾度迷征雁。鳴悲牧馬甚堪憐。胡笳互動添哀怨。</p>
        
        <p class="白"><span class="科">雜見介</span>稟娘娘。山路逼窄。難擺鸞輿。請娘娘上馬。<span class="科">占旦</span>帶馬過來。<span class="科">丑牽馬上占旦上馬介</span></p>
        
        <p class="曲"><span class="牌">前腔</span>跨雕鞍手把珊瑚按。涉龍沙塵蒙雲鬢殘。離龍樓倏度玉門關。悵胡天遙隔昭陽殿。<span class="夾白">好教我似</span>蠟燭成灰淚未乾。春蠶到死絲方斷。</p>
        
        <p class="白">到什麼地方了。<span class="科">眾</span>啟娘娘。這是桑乾地方了。<span class="科">占旦</span></p>
        
        <p class="曲"><span class="牌">皂羅袍</span>路到桑乾腸斷。痛行行漸遠。返轍無緣。<span class="夾白">奴家當日呵。</span>嬌姿幽閒尚相憐。<span class="夾白">到今日</span>胡天漂泊誰為念。<span class="夾白">對着這</span>白楊衰草。風光慘然。<span class="夾白">看着那</span>旃裘毳帳。中心黯然。<span class="夾白">這是我</span>紅顏薄命伊誰怨。</p>
        
        <p class="白"><span class="科">雜</span>啟娘娘。已到酒泉郡了。<span class="科">占旦</span></p>
        
        <p class="曲"><span class="牌">前腔</span>一路風塵歷遍。問酒泉郡守。<span class="夾白">因甚那</span>興致翩翩。<span class="夾白">據奴家看來。</span>穹廬累月斷人煙。黃沙磧裡無春艷。<span class="夾白"><span class="科">作不行介</span>你看這馬到此處。也不肯行了。嘆</span>騰驤逸足。猶然不前。況嬌柔弱質。那堪直前。<span class="夾白">好教我</span>夢魂空繞宮中遠。</p>
        
        <p class="白">叫左右。取琵琶過來。待我彈一回兒。<span class="科">作彈介</span></p>
        
        <p class="曲"><span class="牌">好姐姐</span>未彈。淚珠已泫。便彈徹一腔哀怨。倩誰寄語。當今天子前。誰憐念。<span class="夾白">只落得</span>莊生曉夢迷蝴蝶。望帝春心托杜鵑。</p>
        
        <p class="白"><span class="科">眾</span>稟娘娘。琵琶彈得淒楚。不覺眾人都下淚來。<span class="科">占旦</span></p>
        
        <p class="曲"><span class="牌">前腔</span>慘然。一時顏黯。便猿聞應教腸斷。料殊方異類。少知音可與彈。情難按。把琵琶一曲鳴哀怨。使絕塞千秋慘玉顏。</p>
        
        <p class="白"><span class="科">丑雜扮胡兵上諢見介</span>聞中國遣昭君款塞。我主特差把都兒每迎接。<span class="科">占旦泣</span></p>
        
        <p class="曲"><span class="牌">香柳娘</span>對胡兒駭然。對胡兒駭然。侏𠌯<a epub:type="noteref" href="#char1"><sup>註</sup></a>不便。更兼面目堪驚閃。抱琵琶自憐。抱琵琶自憐。玉勒漸窮邊。深宮望逾遠。<span class="夾白">南朝的官軍。<span class="科">眾應介</span>你們回去復命呵。說我</span>實含冤向前。實含冤向前。幾待籲天。叩閽無便。<span class="科">眾應介丑雜作胡樂迎占旦泣介</span></p><aside epub:type="footnote" id="char1"><p>「⿰亻离」</p></aside>
        
        <p class="曲"><span class="牌">前腔</span>聽不入耳歡。聽不入耳歡。愈增忉怛。脂殷粉悴真悽惋。恨今生枉然。恨今生枉然。埋沒已經年。漂流又不免。料生還實難。料生還實難。珠入重淵。璧沈海甸。<span class="科">作樂介</span></p>
        
        <p class="曲"><span class="牌">尾聲</span>漫漫沙磧風光暗。到此際不禁腸斷。<span class="夾白">說甚麼</span>南望長安在日邊。</p>
        
        <h2 id=ch18 class="chapter"><span class="齣題">第十八齣　被獲</span></h2>
        
        <p class="曲"><span class="牌">水底魚兒</span><span class="科">生丑行上</span>心急難前。龍幢塞上翻。嘶風馬緊。闖過玉門關。闖過玉門關</p>
        
        <p class="白">。卑人霍仲孺。因衛少兒出塞和番。約我一會。特地同書童趕來到邊上。書童。你問這地方上人。見姐姐曾過去未。<span class="科">內云</span>過去多時了。<span class="科">生</span>這等急急趕上去。</p>
        
        <p class="曲"><span class="牌">四邊靜</span>高睜兩眼心中熱。鸞儔忍拋撇。一望碧雲天。中宵雁行絕。<span class="科">合</span>黃塵蔽野。白楊如雪。淚雨濕青衫。淒涼共誰說。</p>
        
        <p class="白"><span class="科">雜扮番卒遇生介</span>你兩人怎麼闖過雁門關來。一定是個奸細了。<span class="科">生</span>我們不是奸細。是來尋人的。<span class="科">雜</span>咱們也不管你做甚的。只是拿住在此就是。<span class="科">生</span></p>
        
        <p class="曲"><span class="牌">前腔</span>不毛陷入難輕脫。愁腸痛堪絕。把袂怨西風。臨岐共悲咽。<span class="科">合前</span></p>
        
        <p class="落詩"><span class="科">生</span>百年壯志滿乾坤。<br /><span class="科">丑</span>白骨蕭蕭冷朔雲。<br /><span class="科">合</span>何時得遇拿雲手。<br />提出天羅地網人。</p>
        
        <h2 id=ch19 class="chapter"><span class="齣題">第十九齣　薦甥</span></h2>
        
        <p class="曲"><span class="牌">一翦梅</span><span class="科">末戴束髮冠上</span>頭戴金冠服皂貂。自負人豪。志在雲霄。</p>
        
        <p class="白">最愛讀陰符。能馳汗血駒。誰言年未壯。吾志欲吞胡。小生霍去病。年方一十八歲。生來未見嚴父。止與慈親相依母舅衛仲卿居住。我母舅好讀兵書。喜談韜略。小生自幼習聞。因此弓馬熟閒。頗有功名之志。今母舅藉椒房之寵。身為大中大夫。常挈小生出入禁闈。得瞻天表。小生常問及父親。母親便自支吾。時時窺見母親手執玉絛環。背人流涕。小生又不敢多問。如何是好。</p>
        
        <p class="曲"><span class="牌">宜春令</span>慈恩重。養育勞。念椿庭何緣寂寥。追求無計。<span class="夾白">我這</span>衷腸難向傍人道。試看他惜玉含顰。多應為離鸞傷抱。<span class="夾白">我待要問母舅呵。</span>須防冒犯嫌疑。失歡非小。<span class="科">外冠帶雜隨上</span></p>
        
        <p class="曲"><span class="牌">一翦梅</span>一時鳳詔下丹霄。官拜衡茅。光賁衡茅。</p>
        
        <p class="白"><span class="科">見介外</span>賢甥。我今早朝罷。聖上坐于便殿命我侍膳。問我說。倘有所知的人才。舉來擢用。我隨薦了公孫敖。因除他為騎郎之職。又說你素閑韜略。最善騎射。聖上大喜。即拜你為侍中。你兩個的命俱已下了。明早同公孫敖去謝恩就是。<span class="科">末</span>雖蒙母舅吹噓。只恐有負所舉。</p>
        
        <p class="曲"><span class="牌">宜春令</span>東西寺。左右曹。近臣榮慚非譽髦。侍從帷幄。萬機喉舌將何效。<span class="夾白">你</span>休猜做似舅賢甥。只愁我濫竽廊廟。須知汗馬功勳。或堪圖報。</p>
        
        <p class="曲"><span class="牌">前腔</span><span class="夾白"><span class="科">外</span>你</span>精三略。諳六韜。養由基穿楊技高。<span class="夾白">憑着</span>虎頭燕頷。<span class="夾白">是</span>桓桓大將英雄貌。料伊家早歲封侯。勝當年白頭垂釣。今朝似刃發硎。漸舒光耀。</p>
        
        <p class="白">叫左右。去拜上公孫爺。說明早在朝房相會。<span class="科">雜應介</span></p>
        
        <p class="落詩">日華浮動鬱金袍。<br />雲捲珠簾劍斾高。<br />戎服上趨承北極。<br />儒冠列侍映東曹。</p>
        
        <h2 id=ch20 class="chapter"><span class="齣題">第二十齣　夷訌</span></h2>
        
        <p class="曲"><span class="牌">北點絳唇</span><span class="科">丑扮夷虜雜隨上</span>鐵馬金戈。<span class="夾白">問甚</span>堅城百座。<span class="夾白">蹴着</span>靴尖破。<span class="夾白">看</span>宮闕嵯峨。<span class="夾白">教他作</span>三月咸陽火。</p>
        
        <p class="白">自家渾邪王是也。一向漢朝把明妃和親。故此按兵不動。如今明妃已死。和親之議絕了。不免叫把都兒每就此起兵南去。<span class="科">眾應介</span></p>
        
        <p class="曲"><span class="牌">南倒拖船</span>看隊伍。整干戈。整干戈。殺奔上國莫蹉跎。莫蹉跎。看取蹋番南社稷。管教拾取漢山河。漢山河。指日功成齊奏凱。大家拍馬聽鐃歌。</p>
        
        <h2 id=ch21 class="chapter"><span class="齣題">第二十一齣　閫命</span></h2>
        
        <p class="曲"><span class="牌">風入松慢</span><span class="科">外上</span>裝嚴早入九重城。初落殘星。<span class="科">末</span>侍中出納天王命。猶難寢處安寧。<span class="科">淨</span>北闕車聲交集。東方曙色微明。</p>
        
        <p class="白"><span class="科">外</span>帶劍趨朝星斗寒。<span class="科">末</span>金璫玉佩惠文冠。<span class="科">淨</span>翩翩聯步登丹陛。<span class="科">合</span>聖主恩波天樣寬。<span class="科">外</span>我們方纔入朝謝恩。正遇着邊庭羽書告急。那匈奴因明妃死了。又來犯邊。下官當日就說。這些羯虜。若不大創。便輕朝廷。聖上想着我的言語。就要我三人統兵征討。拜我為車騎將軍。賢甥為嫖姚校尉。公孫兄為騎郎。同領士卒十萬。前去剿滅渾邪。我三人叨此重任。此行副得朝廷注望便好。<span class="科">淨</span>小子初見尊相。便知萬里封侯。不意蒼蠅亦附驥尾。<span class="科">外</span></p>
        
        <p class="曲"><span class="牌">風入松</span>才非吉甫誤提兵。借天王推轂威靈。<span class="科">淨</span>桓桓大將操兵柄。管此去單于繫頸。馬到處燕然勒名。<span class="科">合</span>建偉伐。報朝廷。</p>
        
        <p class="曲"><span class="牌">前腔</span><span class="科">末</span>登壇誰道一軍驚。料匈奴氣奪先聲。<span class="夾白">只慮小子年未老成。事不諳練。</span>區區汗馬何能勝。<span class="夾白"><span class="科">淨</span>嫖姚與元帥呵</span>論骨相封侯前定。管此去胡塵掃清。<span class="科">合</span>分茅土。錫弓旌。</p>
        
        <p class="白"><span class="科">雜扮兵校上</span>朝中天子宣。閫外將軍令。<span class="科">見介雜</span>將校候元帥嫖姚起兵。<span class="科">外</span>這等我們就起身前去。<span class="科">末</span>母舅先行。待小子別過母親。隨即就來。<span class="科">外</span>結束辭家莫待遲。<span class="科">淨</span>一朝受命便興師。<span class="科">末</span>只愁慈母難為別。<span class="科">合</span>馬革酬恩正此時。<span class="科">外淨雜擁下末</span>母親有請。<span class="科">旦上</span></p>
        
        <p class="曲"><span class="牌">粉蝶兒</span>幼子從征。此別不堪孤另。</p>
        
        <p class="白"><span class="科">見介末</span>孩兒稟母親得知。朝廷因渾邪犯邊。拜母舅為車騎將軍。孩兒為嫖姚校尉。統兵征討。就此拜別。<span class="科">旦</span>孩兒。你素有大志。此去倘能立功。不獨報效朝廷。且不負我撫養你的辛苦。哎。只是。<span class="科">背掩淚介末</span>母親為甚麼欲言又止。<span class="科">旦</span>我隱忍多年。今日不得不說了。我兒。你要知你父親的蹤跡呵。<span class="科">末驚介</span>呀。孩兒一向要問個明白。母親含糊不言。如今我父親在那裡。<span class="科">旦泣介</span></p>
        
        <p class="曲"><span class="牌">惜奴嬌</span>欲訴離情。怕猿聞腸斷。搵淚吞聲。<span class="夾白">你父親叫做霍仲孺。是</span>平陽英俊。為吏給事侯庭。<span class="夾白"><span class="科">末</span>原來在平陽府為吏。<span class="科">旦</span>他雖</span>藏名。<span class="夾白">似</span>寶劍塵埋精光映。<span class="夾白">我那時方為賤婢。</span>歎前程空悲哽。<span class="夾白">偶然</span>拾翠行。天遣花前相遇。<span class="夾白">遂把</span>比翼聯成。</p>
        
        <p class="白"><span class="科">末</span>既然如此。為甚麼兩分離了。<span class="科">旦</span>你母舅得知這事。對曹侯說了。適乘你父親役滿。一時逼勒</p>
        
        <p class="曲"><span class="牌">前腔</span>回程。破愛分情。恨暌違念載。消息沈沈。<span class="夾白"><span class="科">末</span>這等怎麼不寫書去請父親到來。<span class="科">旦</span>數年前我因朝廷要將我和番。我曾着書童到平陽去。叫他往邊上一會。一去杳然。竟不知下落了。</span>衡陽峰側。可惜雁字無憑。<span class="夾白"><span class="科">末</span>母親。既有此事。何不早說與孩兒得知。也好去覓個下落。<span class="科">旦</span></span>難明。不是兒今當權柄。<span class="夾白">便說與</span>那名兒成畫餅。<span class="夾白"><span class="科">末</span>倘或孩兒尋見父親。將甚麼取信。<span class="科">旦遞玉絛與末介</span>你好</span>掌上擎。<span class="夾白">這是他</span>當年留別。<span class="夾白">甚日得</span>再續姻盟。</p>
        
        <p class="白"><span class="科">末</span>怪見母親對了玉絛。即便掩泣。<span class="科">掩淚介</span></p>
        
        <p class="曲"><span class="牌">沈醉東風</span>聽娘言不勝涕零。<span class="夾白">恨只恨母舅</span>平白地剖開鸞鏡。那些個手足之情。<span class="夾白">如今我父親呵。便</span>久孤鴛枕。料難忘當年情分。<span class="夾白">孩兒此去。將</span>大軍暫停。<span class="夾白">把</span>嚴親奉迎。<span class="夾白">那時纔免</span>孩兒不孝爹娘的罪名。</p>
        
        <p class="白"><span class="科">末</span>母親。孩兒就此告別。<span class="科">拜介</span></p>
        
        <p class="曲"><span class="牌">川撥棹</span>且寬心等。管椿萱榮晚景。<span class="科">旦</span>願孩兒捷報神京。願孩兒捷報神京。且破匈奴。三犁虜庭。<span class="科">合</span>樹功名。盡子情。報親恩。遂母心。</p>
        
        <p class="曲"><span class="牌">尾聲</span><span class="科">旦</span>黃雲白草豺狼徑。冒險臨危重此生。<span class="夾白"><span class="科">末</span>我</span>忠孝須當兩盡情<span class="科">末下旦</span></p>
        
        <p class="落詩">一家骨肉歎東西。<br />千里從征事鼓鼙。<br />惆悵王孫歸未得。<br />天涯芳草正萋萋。</p>
        
        <h2 id=ch22 class="chapter"><span class="齣題">第二十二齣　乘訪</span></h2>
        
        <p class="曲"><span class="牌">夜行船</span><span class="科">小旦小生上小旦</span>四日塗山離大禹。到今日蝶夢頻迷。<span class="科">小生</span>膝下依違。斑衣嬉戲。<span class="科">小旦</span>貪看明珠旖旎。</p>
        
        <p class="白">燕去燕來閒白晝。花開花落送黃昏。年年好景春相妒。夢裡鉛華見舊痕。霍郎一去。十有六年。音信杳然。母親又早見背。孤身撫養孩兒。孩兒雖已長成。學業未知何如。終朝寂寞。如何是好。</p>
        
        <p class="曲"><span class="牌">二郎神</span>長吁氣。憶那日文鴛遠去。屈指程途應幾許。<span class="夾白">為甚麼</span>青鸞信杳。<span class="夾白">併</span>頻年鴻雁音稀。<span class="夾白">多應是</span>梗斷萍飄岐路迷。<span class="夾白">祇教</span>我母子空閨依倚。<span class="科">向小生介</span>掌中珠。問何日崢嶸。頭角堪奇。<span class="科">末冠帶雜隨上</span></p>
        
        <p class="曲"><span class="牌">臨江梅</span>枉道平陽槐樹低。椿庭不遠東西。迢遙魂夢自依依。欲整斑衣。暫卸戎衣。</p>
        
        <p class="白">下官霍去病。奉詔從征。因母親命我來平陽尋訪父親。一路詢問。聞知父親入贅俞家。迤邐行來。早到平陽縣了。暫且換了衣服。獨自到俞家去。<span class="科">換巾服介末</span>左右且在城外伺候。<span class="科">雜應介末行介</span>微服權將甲胄更。玉絛珍重手持行。此間想是他門首了。待我問一聲。裡面有人麼。<span class="科">小生出見介末</span>敢問霍大官人在麼。<span class="科">小生</span>家父遠出塞外。已有十餘年。至今未回。兄長問他何用。<span class="科">末</span>他是小生父親。特來相訪。<span class="科">小生</span>呀。差了。我父親並沒</p>
        
        <p class="曲"><span class="牌">紅衲襖</span>弟和兄骨肉隨。<span class="夾白">沒有</span>表裡親兒與妻。<span class="夾白">又沒有</span>宗支遠向他州寄。<span class="夾白">怎得</span>兒郎今從故國歸。<span class="夾白">敢是</span>姓名同蹤跡疑。<span class="夾白">敢是你</span>別離深<span class="夾白">誤把</span>門庭記。<span class="夾白">真個是</span>馬牛風遠漫不相干也。你好從容辨是非。</p>
        
        <p class="白"><span class="科">末</span>我父親當日與母親同事平陽侯府。佳人才子。相憐相愛。兩下逕成婚配。役滿歸家。杳無音耗。母親着小生特來尋訪。<span class="科">小生</span>這等差了。我父親應試回來。我母親招贅的。<span class="科">末</span>豈有此理。我父親當初那裡是</p>
        
        <p class="曲"><span class="牌">前腔</span>應賢科入帝畿。<span class="夾白">是</span>奉官差為小吏。<span class="夾白">我母親是府中侍女。他</span>明珠自歎沈淵晦。<span class="夾白">偶然見了父親。便</span>良驥翻生伏櫪悲。<span class="夾白">因此上</span>效于飛私與期。<span class="夾白"><span class="科">小生</span>卻又為甚麼兩下分散的。<span class="科">末</span>是我舅舅衛青呵。</span>拆連枝遭嫌忌。別後經年誕得區區也。<span class="夾白">我母親</span>歲月淒涼志不移。</p>
        
        <p class="白"><span class="科">小生</span>這等我與你同去見我母親。問個明白便了。<span class="科">見介小生</span>母親。此兄說父親當年不是應試回來。是給事平陽侯府回來的。府中有個侍女。私成婚配。生出此兄。如今特地來認父親的。<span class="科">小旦</span>這等有何憑據。<span class="科">末出絛介</span>有這玉絛為信。<span class="科">小旦看介</span>是了。你父親曾說三星賜三件玉器。我問及他的玉絛。他就把言語支吾過去。一定為此了。只是你父親倏然去到塞上。竟不回來。不知下落。<span class="科">末</span>這也有個緣故。我母親因朝廷要把他和番。曾着人通知父親。叫到邊上來一會。想是為此而去的。只不知為何不回來。<span class="科">小旦</span>正是了。</p>
        
        <p class="曲"><span class="牌">前腔</span>苦呱呱<span class="夾白">父親</span>在襁褓離。<span class="夾白">我</span>眼巴巴<span class="夾白">望不見</span>鱗鴻至。寒衣欲寄無由寄。<span class="夾白">只落得</span>弄玉時將涕泗垂。<span class="夾白"><span class="科">末</span>我母親也是這等樣。</span>困騰騰鎖翠眉。病懨懨身憔悴。<span class="夾白"><span class="科">小旦</span>既如此。一向怎麼你不來。<span class="科">末</span></span>臨行阿母纔吐衷腸也。何幸今朝拜母儀。</p>
        
        <p class="白">母親請上。待孩兒拜見。<span class="科">拜介</span>母子一方。今纔會面。<span class="科">小生拜末介小旦</span>天涯骨肉。聚首自憐。你父親在塞上。怎生得尋訪歸來便好。<span class="科">末</span>孩兒如今正奉命北伐。到塞上一定要訪着父親。方纔回來。<span class="科">小旦</span>這等孩兒做官了。<span class="科">末</span>便是。孩兒因</p>
        
        <p class="曲"><span class="牌">前腔</span>椒房中親瞻些日月輝。玉堂中已<span class="夾白">做了貂蟬貴。<span class="科">小旦</span>你做甚麼樣官。<span class="科">末</span>朝廷拜孩兒做嫖姚校尉。如今同母舅衛青統兵北伐。</span>朝廷欲試安兵績。校尉今從大將麾。<span class="夾白"><span class="科">小生</span>哥哥。如今兵馬屯在那裡。<span class="科">末</span></span>暗行雲列羽旗。似轟雷動鼓鼙。而今都向郊外蜂屯也。微服尋來白板扉。</p>
        
        <p class="白">賢弟如今幾歲了。<span class="科">小生</span>小弟今年十六歲了。<span class="科">末</span>這等朝廷黃榜招賢。賢弟也該上京求取功名。若去時節。竟到衛府去訪問母親便是。<span class="科">小生</span>小弟正有此意。今日就起身罷。<span class="科">末</span></p>
        
        <p class="曲"><span class="牌">大迓鼓</span>朝廷詔四馳。好暫違烏鳥。速上公車。<span class="夾白">母親。你</span>生涯權且娛桑梓。泥金佇看棘圍馳。<span class="夾白">賢弟。你</span>竟到長安。侯門寄居。</p>
        
        <p class="曲"><span class="牌">前腔</span><span class="夾白"><span class="科">小旦</span>我</span>歡情不自持。<span class="夾白">喜</span>鴛行有伴。<span class="夾白">更</span>雛鳳高飛。淑媛令子難為繼。<span class="夾白">行看</span>干城良將鎮華夷。<span class="夾白"><span class="科">末</span>孩兒軍旅羈身。就此拜別。</span>不久旋師。同車載歸。</p>
        
        <p class="曲"><span class="牌">尾聲</span><span class="科">小旦</span>連城良璧今重會。<span class="科">末</span>欣聚首又惜分離。<span class="科">小生</span>但願仙侶同歸晚節怡。</p>
        
        <p class="落詩">兒今別去遠從戎。<br />指日勳庸建鼎鐘。<br />一葉浮萍歸大海。<br />人生何處不相逢。</p>
        
        <h2 id=ch23 class="chapter"><span class="齣題">第二十三齣　遇親</span></h2>
        
        <p class="曲"><span class="牌">紅繡鞋</span><span class="科">外淨戎服領兵上</span>彩雲密布旌旄。旌旄。長林亂簇兵刀。兵刀。布鳥翼。按龍韜。爭涉險。不辭遙。軍令速。將星高。</p>
        
        <p class="白"><span class="科">雜扮探子上</span>肩上橫擔令字旗。羽書馳報疾如飛。稟元帥。胡兵十萬。分三路並進。此時已過龍城了。望元帥火速進兵。<span class="科">外</span>這時節霍去病的兵還不到來。豈不有誤兵機大事。<span class="科">末帶眾急上</span>殺氣昏騰白日移。行行猶自戀親闈。<span class="科">見介外怒介</span>唗。行兵呼吸。不可稽遲。你在何處逗遛。臨期豈不有誤。快綁出轅門梟首示眾。<span class="科">眾綁末介淨跪外介</span>望元帥刀下留人。龍城雖有五百餘里。探子既已到來。彼兵料亦行至半路了。勢不可遲。不若使嫖姚帶領軍兵。先往迎敵。元帥同小將隨後策應。將功折罪何如。<span class="科">外</span>這等放轉來。<span class="科">放末綁介外</span>我將手下驍騎八百。隨你前去。我同公孫敖領大兵後來。勝則記功。敗則二罪俱罰。小心在意。<span class="科">末</span>得令。<span class="科">末領兵左行外淨領兵右行</span></p>
        
        <p class="曲"><span class="牌">縷縷金</span>望烽火。接雲霄。兼程驅虎旅。似奔濤。<span class="科">外淨領兵下末領兵行介</span>金鼓喧天震。爭先驅道。看人人英勇距堪超。胡塵豈難掃。胡塵豈難掃。<span class="科">丑領兵上</span></p>
        
        <p class="曲"><span class="牌">前腔</span>秋林慘。怒風號。彎弓如滿月。射飛雕。待把中原奪。大家歡笑。打喇酥吞得醉酕醄。琵琶直恁掃。琵琶直恁掃。</p>
        
        <p class="白"><span class="科">眾望見末驚介</span>不好了。不好了。那壁廂神兵到了。<span class="科">丑</span>你怎麼知他是神兵。<span class="科">眾</span>不是神兵。怎麼從天而降。<span class="科">丑</span>休得亂說。以挫銳氣既有敵兵。快殺上去。<span class="科">末</span>傳令三軍。乘敵兵腳未立定。併力殺將過去。<span class="科">混殺丑敗下末快趕上去虛下丑披髮跑上</span></p>
        
        <p class="曲"><span class="牌">紅繡鞋</span>狼奔鼠竄魂消。魂消。升天入地難逃。難逃。兵未接。甲先拋。<span class="夾白"><span class="科">內發喊介丑驚跌介</span>怎麼好。快走快走。</span>脫得去。命根牢。</p>
        
        <p class="白"><span class="科">跑下外末淨領兵趕上</span>若拿住。不輕饒。<span class="科">雜</span>稟元帥。胡騎去遠了。<span class="科">外</span>胡虜既遁。不必窮追。<span class="科">末跪介</span>小將受責。<span class="科">外</span>賢甥。你功可折罪。況行兵之時。不是賞罰嚴明。人人效尤。不得不如此。<span class="科">末起背介</span>父親流落在邊上。如今不免以捕獲餘黨為名。四下搜尋一番。<span class="科">轉介</span>母舅同公孫將軍壓師境上。待小將各處搜擄一番。即便班師。<span class="科">外淨東行末西行介</span></p>
        
        <p class="曲"><span class="牌">節節高</span>奇謀遵六韜。陣雲高。旄頭今夜光應耗。彰天討。看射雕誇年少。凱歌聲徹胡天曉。黃沙塞。生青草。<span class="科">合</span>捷書星夜達皇朝。班師爭羨功非小。</p>
        
        <p class="白"><span class="科">外淨下末弔場</span>叫小校。此地如有南人。都着他來見我。<span class="科">生丑上</span>胡虜潛逃入。南人返斾時。<span class="科">雜</span>稟老爺。小的搜得兩個南人。帶在這裡<span class="科">末</span>你兩個不消跪我。我且問你是那裡人。<span class="科">生</span></p>
        
        <p class="曲"><span class="牌">刮鼓令</span>平陽途路遙。為征人離草茅。陷胡塵煢煢自保。<span class="夾白"><span class="科">末</span>你叫甚名字。<span class="科">生</span></span>念休文霍姓標。仲孺是吾曹。<span class="夾白"><span class="科">末</span>吾聞有一霍仲孺。曾給事平陽侯府。可就是你。<span class="科">生</span>正是我。<span class="科">末</span>他家侍女。有一衛少兒。你可曉得。<span class="科">生泣介</span></span>他在主家幾載困妖嬈。<span class="夾白">似</span>明珠沈海底夜光消。<span class="夾白"><span class="科">末</span>他是個女流。你如何認得他容顏。<span class="科">生</span>曾與他</span>姻盟私訂在良宵。</p>
        
        <p class="白"><span class="科">末跪介</span>呀。正是我父親了。請上待孩兒拜見。<span class="科">生</span>阿呀。將軍不要錯認了。<span class="科">末</span>孩兒霍去病。是衛氏母親生的。<span class="科">出玉絛介</span>現有玉絛環在此。<span class="科">生泣介末拜介</span>孩兒自離母親懷抱。未識父親之面。恕孩兒不孝之罪。<span class="科">末向丑介</span>你是何人。<span class="科">丑</span>小的是書童。<span class="科">生</span>我到也虧他在此伏事。只是孩兒。你怎麼曉得我流落塞上。來尋訪得着。<span class="科">末</span>孩兒到平陽拜見俞氏母親。所以得知父親消息。<span class="科">生</span>你如今同那個統兵在此。<span class="科">末</span>同舅舅衛青在此。<span class="科">生</span></p>
        
        <p class="曲"><span class="牌">前腔</span>邊庭歲月遙。滯歸軺。誰知有子彰天討。干戈到胡虜逃。相逢巧。<span class="科">末</span>天緣湊處應非小。須臾骨肉同歡笑。</p>
        
        <p class="白">這等待孩兒取快馬一匹。先打發書童回去。報母親得知。父親回平陽。與俞氏母親一同到長安。孩兒與母舅。就此班師回去了。<span class="科">合前</span></p>
        
        <p class="落詩">踏破鐵鞋無覓處。<br />得來全不費工夫。</p>
        
        <h2 id=ch24 class="chapter"><span class="齣題">第二十四齣　登雋</span></h2>
        
        <p class="曲"><span class="牌">出隊子</span><span class="科">小生上</span>皇都佳麗。皇都佳麗。遠為看花到帝畿。昨宵三策獻丹墀。訪母潛來衛舅居。<span class="夾白">怕</span>似海侯門難通鯉書。</p>
        
        <p class="白">小生霍光。昨日已對策公車。未曾放榜。因念哥哥言語。特來訪問母親。裡面有人麼。<span class="科">雜上</span>侯門深似海。不許外人敲。<span class="科">見介小生</span>奉嫖姚之命。特來叩見夫人的。<span class="科">雜</span>夫人有請。</p>
        
        <p class="曲"><span class="牌">滴滴金</span>孩兒契闊無消息。忽訝臨風寄雙鯉。今朝暫自寬眉聚。<span class="夾白"><span class="科">雜見小生介</span>夫人請你進去。<span class="科">見介旦</span></span>問髫年來帝里。馳驅何事。<span class="夾白"><span class="科">小生</span>特為應試而來。<span class="科">旦</span>你</span>相憐霍郎來問取。<span class="夾白">他</span>臨岐囑付甚言語。</p>
        
        <p class="白"><span class="科">小生</span>孩兒就是霍光。霍休文是我父親。父親到平陽。贅居母親俞氏家中。一向不知母親音耗。昨因嫖姚哥哥來訪問父親。特着孩兒來探候。<span class="科">旦</span>如今你父親好麼。<span class="科">小生</span>父親久稽塞外。從不曾回來。<span class="科">旦</span>我一向</p>
        
        <p class="曲"><span class="牌">三段子</span>鴛闈獨棲。望征人雲山路岐。魚書遠攜。到衡陽回峰雁迷。人生信是無根蔕。<span class="夾白">今日見你。只當得是見霍郎了。</span>岐嶷相貌渾無異。<span class="夾白">恰正是</span>花謝還開。月缺再輝。</p>
        
        <p class="白">你如今就在我這裡住罷。<span class="科">小生</span></p>
        
        <p class="曲"><span class="牌">歸朝歡</span>嚴親的嚴親的邊上遠馳。久把我慈闈拋棄。孩兒的孩兒的看花帝畿。特地裡造相府依依母氏。<span class="夾白">哥哥既已做官呵。</span>彈冠相慶渾難已。怎得把椿庭消息臨岐寄。使兩地相思頃刻除。</p>
        
        <p class="白"><span class="科">雜上</span>有事不敢不報。無事不敢亂傳。稟夫人。外邊有報事人來尋這位官人。說已中賢良科第一人。即刻要入對丹墀。<span class="科">旦</span>可喜。孩兒你快去。<span class="科">合</span>十年窗下無人問。一舉成名天下知。<span class="科">小生下旦</span>院子。你快整治酒席。迎接二老爺。<span class="科">丑應介旦</span></p>
        
        <p class="曲"><span class="牌">上小樓</span>一時天涯相聚。撫私心多喜氣。<span class="夾白">況且又</span>明光起草在須臾。真似花添錦上。教我頃刻舒眉。</p>
        
        <p class="白"><span class="科">雜</span>外邊鼓樂喧天。想是二老爺歸來了。<span class="科">小生冠帶鼓吹迎上</span></p>
        
        <p class="曲"><span class="牌">滴溜子</span>昨日裡。昨日裡對策棘闈。今日裡。今日裡策名天府。頃刻雲泥相異。<span class="夾白"><span class="科">入見介小生</span>母親請上。孩兒拜見。<span class="科">拜介合</span></span>會看榮親在這回。難兄難弟。緯武經文。雙雙鳳飛。</p>
        
        <p class="白"><span class="科">旦</span>孩兒。你受何等樣官職。<span class="科">小生</span>孩兒官拜侍中。<span class="科">雜扮內監上</span>出入宮闈。傳宣詔命。娘娘有旨。宣衛氏即刻入宮議事。<span class="科">旦</span>孩兒。你且少待。待我宮中去去出來。日色纔臨仙掌動。香煙欲傍袞龍浮。<span class="科">旦同雜下小生</span>娘娘是不時宣召的麼。<span class="科">雜</span>這是今日的特旨。<span class="科">小生</span>哦。有這等事。</p>
        
        <p class="曲"><span class="牌">鮑老催</span>椒房戚里。<span class="夾白">我只道</span>天顏咫尺尋常際。<span class="夾白">誰知</span>君門萬里難輕覷。<span class="夾白">今日</span>傳溫旨。差宮使。朝丹陛。御爐煙裡珠簾啟。臚聲唱裡天顏喜。今日裡。真奇遇。<span class="科">雜</span></p>
        
        <p class="白">天色晚了。夫人怎麼還不出朝。<span class="科">小生</span>一定是賜御宴了。<span class="科">老旦小旦扮宮女持節眾扮內監提燈引旦上</span></p>
        
        <p class="曲"><span class="牌">神仗兒</span>金。運歸第。金蓮歸第。回瞻丹陛。見雲開雉尾。合殿風生環珮。膺寵遇。仰天威。膺寵遇。仰天威。</p>
        
        <p class="白"><span class="科">作到老旦小旦雜下旦</span>孩兒。且喜適纔天子傳臚時節。見你年紀獨小。要把公主招你為婿。故此宣我進去。問你的履歷。我備細說了。只是沒有不告而娶的事。故此要待你父親到京。即宣你入主第了。<span class="科">小生</span>孩兒如此奇遇。都是母親賜的。<span class="科">合</span></p>
        
        <p class="曲"><span class="牌">雙聲子</span>書生際。書生際。及第真榮貴。帝眷殊。帝眷殊。尚主難希覬。喜一時。喜一時。遭遇奇。遭遇奇。憶椿庭遼邈。不遑躬遇。</p>
        
        <p class="白"><span class="科">旦</span>如今我與你快寫一封書。明日就差人報你母親。免他掛心。<span class="科">合</span></p>
        
        <p class="曲"><span class="牌">尾聲</span>宮花報喜猶閒事。最難得一時尚主。這一紙家書萬金還不止。</p>
        
        <p class="落詩"><span class="科">旦</span>青鸞飛入合歡宮。<br /><span class="科">小生</span>獻賦論兵運已通。<br /><span class="科">合</span>一葉浮萍歸大海。<br />人生何處不相逢。</p>
        
        <h2 id=ch25 class="chapter"><span class="齣題">第二十五齣　捷報</span></h2>
        
        <p class="曲"><span class="牌">天下樂</span><span class="科">小旦上</span>一夜西風枕簟涼。那堪兩地歷風霜。泥金未報勞相望。還看旄頭光不光。</p>
        
        <p class="白">霍光孩兒赴試。不見捷音。這也不消記念。只是去病孩兒年少從征。又說尋訪得父親見面。方纔回來。甚為可慮。</p>
        
        <p class="曲"><span class="牌">二犯傍妝臺</span>論邊疆。張弛呼吸介存亡。<span class="夾白">那匈奴呵。</span>族類多蜂和蟻。心性狠虎和狼。<span class="夾白">休道是</span>白登曾此圍高帝。獯鬻猶然屈太王。<span class="夾白">我那兒呵。</span>騑騑駟馬。愁他道長。紛紛矢石。愁他戰場。<span class="夾白">盼不到</span>功收玁狁早還鄉。<span class="科">雜上</span></p>
        
        <p class="曲"><span class="牌">不是路</span>路入平陽。報捷騰歡意氣揚。填街巷。<span class="夾白">奉衛夫人與二老爺的命。到俞家宅內報捷的。</span>匆匆暫且繫絲韁。入華堂。<span class="夾白"><span class="科">見介雜</span>稟夫人得知。二老爺恭喜已中賢良科第一名。因此衛夫人差來報捷的。<span class="科">小旦</span></span>聞言色喜如春盎。<span class="夾白">如今</span>難弟難兄棣萼芳。<span class="夾白"><span class="科">雜</span>稟上夫人。二老爺已遷在衛府暫居。專待夫人到京賀喜。<span class="科">小旦</span></span>愁眉放。喜他母子相偎傍。<span class="夾白"><span class="科">雜</span>更有</span>恩從天降。<span class="夾白"><span class="科">小旦</span>還有甚麼</span>恩從天降。</p>
        
        <p class="白"><span class="科">雜</span>聖上見二老爺年紀甚小。宣衛夫人入宮。許招二老爺做駙馬了。<span class="科">小旦</span>有這等奇遇。<span class="科">生上</span></p>
        
        <p class="曲"><span class="牌">前腔</span>騎返西涼。猶喜枌楡尚未荒。爭先往。今朝意氣自飛揚。到門牆。<span class="夾白"><span class="科">見介小旦</span>呀。官人你回來了。<span class="科">生</span></span>滯疆場。幸兒一鼓匈奴喪。<span class="夾白">我</span>因此翩翩返故鄉。<span class="科">小旦</span>真良將。鷹揚尚父還須讓。賞應無上。賞應無上。</p>
        
        <p class="白"><span class="科">小旦</span>霍光孩兒也中了賢良科第一名。今在京衛家姐姐處居下。要接我們到長安去。<span class="科">生</span>這等就此起身前去罷。<span class="科">行介</span></p>
        
        <p class="曲"><span class="牌">短拍</span>兄弟聯芳。兄弟聯芳。經文緯武。向長途氣概軒昂。車馬賁相望。但過路處人欽仰。只見花迎驛騎。盼雲樹遙指五雲鄉。</p>
        
        <p class="曲"><span class="牌">尾聲</span>師旋迎得親歸養。骨肉團圓晝錦堂。這段相逢逈異常。</p>
        
        <p class="落詩">去時兒女悲。<br />歸來笳鼓競。<br />試問漢朝廷。<br />何如霍去病。</p>
        
        <h2 id=ch26 class="chapter"><span class="齣題">第二十六齣　嘉會</span></h2>
        
        <p class="曲"><span class="牌">掛真兒</span><span class="科">旦小生上旦</span>春去秋來愁怎遣。朱顏改覽鏡空憐。<span class="科">小生</span>膝下依違。雲邊懸望。一日腸迴九轉。</p>
        
        <p class="誦"><span class="牌">醉花間</span><span class="科">旦</span>休相問。怕相問。相問還添恨。阻隔是銀河。牛女難相近。　　<span class="科">小生</span>昨夜早霜飛。臨明寒一陣。<span class="科">旦</span>遙憶向邊城。未有還家信。</p>
        
        <p class="白">孩兒。你哥哥去後。凱報不聞。也不知曾覓得父親消息未。教我好生放心不下。如何是了。</p>
        
        <p class="曲"><span class="牌">香羅帶</span>今生未了緣。柔腸暗牽。閨中望迷山上山。何時缺月再團圓也。還怕金風慘煽腥羶。寒衣難寄心轉懸。<span class="夾白">兀的不</span>淚竭雙眸也。<span class="夾白">想我那孩兒。也不知</span>塞上曾瞻嚴父顏。<span class="科">丑上</span></p>
        
        <p class="曲"><span class="牌">玉井蓮</span>久滯征衫。喜共南來塞雁。</p>
        
        <p class="白"><span class="科">見介旦</span>呀。你是書童。回來了麼。<span class="科">丑</span>是小的與太爺久在邊上。幸喜大老爺破虜之後。遇着了太爺。先叫小的回來報信。大老爺就班師回朝了。<span class="科">旦</span>感謝天地。可喜可喜。<span class="科">末眾從上</span></p>
        
        <p class="曲"><span class="牌">香柳娘</span>喜今朝凱旋。喜今朝凱旋。到來郊甸。旗標旌捷風招展。望都門眼前。望都門眼前。流水促歸轅。如龍馬行健。待攜來宅眷。待攜來宅眷。骨肉團圞。一家歡忭。</p>
        
        <p class="白"><span class="科">末見旦小生介旦</span>孩兒。你得勝回來。聞你已訪得父親下落如何不同父親回來。<span class="科">末</span>父親如今到平陽請俞氏母親。想就來了。<span class="科">雜</span>為傳歸國喜。來慰倚門愁。<span class="科">進介</span>稟夫人。太爺同二夫人到了。<span class="科">生小旦上作到相見生旦哭介</span></p>
        
        <p class="曲"><span class="牌">哭相思</span>數載堪憐魚雁斷。一朝會合情非淺。</p>
        
        <p class="白"><span class="科">小旦</span>姐姐。待奴家拜見<span class="科">旦</span>妹子請上。奴家也有一拜。<span class="科">小旦</span>關河迢遞。失候尊前。<span class="科">旦</span>井臼親操。有勞侍奉。<span class="科">小旦向小生介</span>我的兒。你如今官拜侍中。又聞得有尚主之恩。<span class="科">小生</span>這虧了衛氏母親。<span class="科">末向旦介</span>孩兒幸母親教訓。今日成功。<span class="科">旦向生介</span>相公。你把一向蹤跡。說與我聽。<span class="科">生</span></p>
        
        <p class="曲"><span class="牌">三學士</span>惜別中途遭偃蹇。天賜這段姻緣。一朝誤限盧龍塞。今日相逢返故園。不意兩兒俱貴顯。<span class="夾白">我兩人</span>重歡會續斷絃。</p>
        
        <p class="曲"><span class="牌">前腔</span><span class="夾白"><span class="科">小旦</span>我</span>廿載和伊同繾綣。不知他為甚熬煎。<span class="夾白">自</span>兒停虎旅遙傳玉。<span class="夾白">纔知他</span>花發天台舊遇仙。蒙你垂青<span class="夾白">使他</span>膺主眷。<span class="夾白">今日個</span>同歡聚夙世緣。</p>
        
        <p class="曲"><span class="牌">前腔</span><span class="科">末</span>孟母三遷恩不淺。使兒功勒燕然。<span class="科">小生</span>靈椿雨露應沾澤。<span class="夾白">使</span>棠棣春風亦並妍。<span class="科">末小生</span>但得今生蒙帝眷。伊周業敢浪言。</p>
        
        <p class="曲"><span class="牌">前腔</span><span class="科">旦</span>怨雨愁雲今告免。玉簫吹月臺前。<span class="科">生向旦小旦介</span>同調琴瑟心相愛。<span class="科">向末小生介</span>迭奏壎篪慶自延。<span class="夾白"><span class="科">旦向生介</span>你</span>莫把吾兄當日怨。兒今貴<span class="夾白">是他</span>舉薦賢。</p>
        
        <p class="白"><span class="科">生</span>這個卑人豈敢。<span class="科">旦</span>光兒尚主。原說只待相公到來時日。待奴家寫表奏聞我妹子就是。<span class="科">丑</span>稟小將軍。衛爺大軍已入都門。特差小官來報知將軍。請火速入朝復命。<span class="科">生</span>我兒快去。不可稽遲。<span class="科">末</span></p>
        
        <p class="曲"><span class="牌">尾聲</span>班師此際朝金殿。<span class="科">旦</span>我還要妝催鸞輦。<span class="科">眾</span>骨肉團圞豈偶然。</p>
        
        <p class="落詩">寧親為令子。<br />報國即忠臣。<br />來日麒麟閣。<br />丹青定畫形。</p>
        
        <h2 id=ch27 class="chapter"><span class="齣題">第二十七齣　封功</span></h2>
        
        <p class="曲"><span class="牌">點絳唇</span><span class="科">丑扮黃門官上</span>瑞靄朦朧。香飄金殿爐煙擁。日華浮動。掩映千門迥。</p>
        
        <p class="白">淡月疎星遶建章。仙風吹下御爐香。侍臣鵠立通明殿。一朵紅雲捧玉皇。自家黃門官是也。恐有官員奏事。只得在此伺候。<span class="科">外淨末朝服上</span></p>
        
        <p class="曲"><span class="牌">神仗兒</span>師旋飛鞚。師旋飛鞚。歡聲騰湧。鞭敲金凳。舉頭丹霄紫鳳。行來咫尺天威嚴重。顒望着拜重瞳。顒望着拜重瞳。</p>
        
        <p class="白"><span class="科">外</span>下官衛青。<span class="科">淨</span>下官公孫敖。<span class="科">末</span>下官霍去病。<span class="科">外</span>奉命出師。幸喜凱旋。今日特來復命。一齊朝見。<span class="科">見介丑</span>出使官復命。就此披宣。<span class="科">外淨末跪介外</span>臣車騎將軍衛青。<span class="科">末</span>臣嫖姚校尉霍去病。<span class="科">淨</span>臣公孫敖等。<span class="科">眾</span>奉命提兵。往禦渾邪。仰仗天威。今日凱旋。不勝雀躍。<span class="科">合</span></p>
        
        <p class="曲"><span class="牌">滴溜子</span>微臣的。微臣的慚非折衝。渾邪的。渾邪的實遭命窮。微臣<span class="夾白">將</span>廟謨尊奉。三軍敵愾張。爭先奮勇。<span class="夾白">喜</span>斬將搴旗。追亡絕縱。</p>
        
        <p class="白"><span class="科">丑</span>奏事官退班。俱在午門外候旨。不寢聽金鑰。因風想玉珂。<span class="科">虛下淨</span>下官原相二位是封侯的貴骨。如今不負所言了。<span class="科">外</span>天意尚未可知。<span class="科">淨</span>元帥說那裡話。</p>
        
        <p class="曲"><span class="牌">前腔</span>元戎的。元戎的秉鉞望隆。嫖姚的。嫖姚的氣吞犬戎。協恭<span class="夾白">把</span>邦家衛擁。狼煙頃刻間。潛成虛哄。<span class="夾白">料</span>有喜天顏。懋賞論功。<span class="科">雜捧詔眾扮內監持節行上</span></p>
        
        <p class="曲"><span class="牌">滴溜神仗</span>將和佐。將和佐。析圭受封。甥和舅。甥和舅。蟬貂沐寵。徹侯當朝威重。山河帶礪盟。皇圖日永。苗裔遠。主恩隆。苗裔遠。主恩隆。</p>
        
        <p class="白"><span class="科">丑</span>聖旨下。<span class="科">外末淨跪介丑</span>奉聖旨。車騎將軍衛青。大勳既奏。裂土攸宜。賜爵關內侯。嫖姚校尉霍去病。年方冲幼。勇能禦侮。賜爵冠軍侯。食邑二千五百戶。公孫敖身任先鋒。勞成汗馬。賜爵合騎侯。其餘從征將士。論功賞賚有差。謝恩。<span class="科">眾謝恩起介</span></p>
        
        <p class="曲"><span class="牌">前腔</span>天王的。天王的。分茅賞功。微臣的。微臣的。咸叨寵榮。自慚連城虛擁。龍旗鵲印頒。華夷瞻聳。同萬國。永朝宗。同萬國。永朝宗。</p>
        
        <p class="落詩">朝廷洪福齊天。<br />將軍威名蓋世。<br />一朝開國承家。<br />萬載山河帶礪。</p>
        
        <h2 id=ch28 class="chapter"><span class="齣題">第二十八齣　互醋</span></h2>
        
        <p class="曲"><span class="牌">宜春樂</span><span class="科">旦上</span>離鸞怨。別鳳悲。<span class="夾白">我</span>守空閨甘心待伊。減香消翠。廿年流徹相思淚。只愁伊雁字難通。誰料他鴛儔重締。<span class="夾白"><span class="科">作悶坐介生上</span>昔日悲離別。今朝喜唱隨。<span class="科">見旦悶坐介</span>呀。夫人。我和你正好向</span>花前月底。及時行樂。相賞依違。</p>
        
        <p class="白"><span class="科">旦</span>行甚麼樂。把人拋閃了就是。<span class="科">生</span>夫人。你怎麼說這等話。<span class="科">旦</span>我問你。你當初在平陽府給事時節。虧了那個來照顧你。<span class="科">生</span>蒙夫人見憐。卑人怎得忘了。<span class="科">旦</span>纔別了府中。怎的就不念當日恩義。竟自棄舊憐新。教我空老深閨。誰似你這般薄倖。<span class="科">掩淚介生</span>卑人因在窮途。勉強就這婚姻。心中實是放夫人不下的。休要錯埋怨了卑人。<span class="科">旦</span></p>
        
        <p class="曲"><span class="牌">金落索</span>懷君去不歸。險化山頭石。<span class="夾白">我</span>志效羅敷。一醮難更易。<span class="夾白">誰知你</span>東牀喜見招。戀新姬。<span class="夾白">閃得我</span>秋月春花抱慘悽。如君蕩性原漂梗。恨我癡心獨守株。<span class="夾白"><span class="科">生</span>夫人。卑人如忘了你的恩義。天地不容。<span class="科">旦</span>哎。說甚麼</span>恩和義。山盟海誓總虛脾。<span class="夾白">罷罷。你既有了那人。不消來見我的面。<span class="科">作推生介合</span></span>再休言夫唱婦隨。<span class="科">生</span>怎休言夫唱婦隨。<span class="科">旦</span>只索與你再分離。</p>
        
        <p class="白"><span class="科">旦掩門遽下生</span>呀。夫人既推我出來。將房門閉了。我只得忍耐些兒。且到俞姬處散悶。有何不可。正是夫妻且說三分話。未可全拋一片心。<span class="科">下小旦上</span>不如意事常八九。可與言人無二三。當初母親將奴家招贅霍郎。只道他孤身未娶。誰知他有妻有子。今日反教奴家甘居人下。兀的不氣殺我也。<span class="科">作掩淚介生上</span>反目非吾願。同心且自憐。<span class="科">見小旦背介</span>好古怪。他怎麼也在此煩惱。待我問聲。<span class="科">問介</span>二娘子。你為甚麼。<span class="科">小旦怒介</span>我是二娘子。誰是大娘子。<span class="科">生</span>我先有衛氏。然後有你。以次序論。難道你不是第二。<span class="科">小旦</span>我母親招你為婿。名正言順。須不是那等賤婢。苟合淫奔。我怎生居他之次。<span class="科">生</span>夫人。你名雖居次。我情實不分。休得兩相爭競。有傷和氣。<span class="科">小旦</span>我和你</p>
        
        <p class="曲"><span class="牌">前腔</span><span class="夾白">非</span>桑間暗與期。濮上私相配。結就朱陳。<span class="夾白">是</span>慈母殷勤意。乘龍女婿招。為門楣。誰料停妻再娶妻。<span class="夾白">況他是</span>侯門侍女身卑賤。苟合于飛禮法違。<span class="夾白">怎做得</span>尊和貴。<span class="夾白">我寧甘一死。</span>難居側室亂倫彝。</p>
        
        <p class="白"><span class="科">生</span>夫人。卑人怎忍將你為妾。論他年庚長你兩歲。你便第二何妨。<span class="科">小旦</span>但喚我第二。我當與孩兒另居。誓不與你兩個見面。<span class="科">推生介</span>你快出去。<span class="科">合前小旦掩門遽下生歎介</span>卑人幸得一家完聚。兩子成名。今日遭際。可謂樂矣。誰知他彼此相妒。反使卑人受氣。如何是好。<span class="科">旦小旦東西分上竊聽介</span></p>
        
        <p class="曲"><span class="牌">前腔</span><span class="科">生</span>閒爭是與非。長舌原階厲。<span class="夾白">卻教我</span>身似鳧鷗。汎汎無依倚。<span class="夾白">衛姬。衛姬。我霍仲孺微時。雖虧你看顧。也得後妻安頓此身。況且我流落邊關。若不回時。只恐你</span>終銜黃鵠哀。淚空垂。冷落鴛幃日易西。<span class="夾白"><span class="科">旦暗點頭介生</span>俞姬。俞姬。霍仲孺雖受領你些家私。若非前妻。不要說我不能勾有今日。就是霍光孩兒。那討得有尚主的僥倖來。</span>宮闈寵幸還相仗。<span class="夾白">你便做</span>姊妹排行不甚低。<span class="夾白"><span class="科">小旦暗點頭介生顧內見旦小旦介</span>罷罷。我大丈夫怎麼到受婦人之氣。不如埋名隱姓。逃入深山裡去。也討個自在。將</span>塵囂避。家緣一任兩兒持。<span class="科">合前作出門介旦小旦東西跑上扯生介</span></p>
        
        <p class="白">相公。你往那裡去。你的言語我們都聽見了。我們如今再不敢分顏就是。<span class="科">生</span>我不如出去的到好。<span class="科">旦小旦</span>相公縱不念妾輩。怎忍拋撇這兩個孩兒。<span class="科">生</span>你們既要我在家。兩人要像姊妹一般。不可遺笑外人。況孩兒望重朝廷。你為母的何不自愛。<span class="科">旦小旦</span>相公。你言之有理。</p>
        
        <p class="曲"><span class="牌">劉潑帽</span><span class="科">生</span>黃金萬兩非為貴。願從今春滿庭闈。禎祥自古生和氣。<span class="科">合</span>夫唱妻隨。行看取芝蘭瑞。</p>
        
        <p class="曲"><span class="牌">前腔</span><span class="科">旦</span>有緣千里重相會。喜刑于家室相宜。忍教骨肉成乖戾。<span class="科">合前</span></p>
        
        <p class="曲"><span class="牌">前腔</span><span class="科">小旦</span>同居豈可懷猜忌。守三從四德良規。琴調瑟弄相和美。<span class="科">合前生</span></p>
        
        <p class="白">這等你兩個再不要爭長競短了。<span class="科">旦小旦</span>如今我兩人一心一意。永無閒言。<span class="科">生</span>若得如此纔好。</p>
        
        <p class="落詩">既已離還合。<br />休將喜變悲。<br />百年一瞬息。<br />安樂是便宜。</p>
        
        <h2 id=ch29 class="chapter"><span class="齣題">第二十九齣　尚主</span></h2>
        
        <p class="白"><span class="科">末扮內監上</span>青鸞飛入合歡宮。紫鳳銜花出禁中。自家內監的便是。今日公主招贅霍光為駙馬。娘娘着我出來鋪設。果然好富貴氣象。<span class="科">內問介末</span>駙馬是鳳毛麟角。公主是玉葉金枝。在釣惟緡。果然是王侯之配。如月斯望。不數他桃李之華。賜第長安城中。金根榮載。承恩未央宮裡。綠綬新加。貂璫環衛。盡朱衣畫袴。玉帶金魚。河邊織出天孫錦。法駕遙臨。看玉輦金輿。天回地轉。空中拋下阿香車。喜孜孜八百胭脂。執盞擎杯。酒氣氤氳花氣。嬌滴滴三千粉黛。調絃弄管。鶯聲協和歌聲。道猶未了。公主出宮來了。着人快宣駙馬伺候。<span class="科">雜扮內監鼓樂旦小旦扮宮女持節擁占旦扮公主上</span></p>
        
        <p class="曲"><span class="牌">菊花新</span>帝女妝成下翠樓。鵲橋高駕碧天秋。<span class="夾白"><span class="科">眾</span>宣駙馬。<span class="科">小生上</span></span>親迎是齊侯。聽合殿肅雍詩奏。</p>
        
        <p class="白"><span class="科">末</span>駙馬霍光。對闕謝恩。<span class="科">小生拜介</span></p>
        
        <p class="曲"><span class="牌">山花子</span>金枝玉葉非凡偶。璇宮毓德溫柔。念微臣帷幄愧收。又何當釐降承庥。<span class="科">合</span>這姻緣人謀怎求。文鸞彩鳳天作儔。夭桃穠李情並投。傲殺河邊織女牽牛。</p>
        
        <p class="白"><span class="科">末</span>駙馬拜見公主。<span class="科">占旦立小生拜介</span></p>
        
        <p class="曲"><span class="牌">前腔</span>英皇原出神明胄。養成玉嫩香柔。喜今宵化道周。感王姬下嫁諸侯。<span class="科">合前末</span></p>
        
        <p class="白">公主賜駙馬侍宴。<span class="科">小生送酒介</span></p>
        
        <p class="曲"><span class="牌">前腔</span>當年簫史稱良媾。鯫生敢望秦樓。結三生今夜幸酬。期百歲此際綢繆。<span class="科">合前末</span></p>
        
        <p class="白">公主轉賜駙馬酒。<span class="科">占旦轉送小生介占旦</span></p>
        
        <p class="曲"><span class="牌">前腔</span>佩來閫教恩何厚。瑤池願侍千秋。問仙郎貂蟬貴遊。況朝端望重琳球。<span class="科">合前小旦</span></p>
        
        <p class="白">公主傳旨。霍光父母俱免朝見。快撤鹵簿。送公主入宮。<span class="科">雜鼓樂小旦旦持節占旦行介</span></p>
        
        <p class="曲"><span class="牌">舞霓裳</span>月照天街簇驊騮。簇驊騮。風迴羅綺暗香浮。暗香浮。錦衣花帽紛前後。<span class="夾白"><span class="科">眾下小生欲隨下末止介小生</span>獨留下官在此等候。卻是為何。你看</span>金根車去疾于流。望絳蠟輝煌如晝。耳畔裡恍惚笙歌揭天奏。</p>
        
        <p class="白"><span class="科">小旦旦持紗燈上</span>望見葳蕤舉翠華試看金屋掃庭花。公主宣駙馬進宮謝恩。<span class="科">小生拜介共行介</span></p>
        
        <p class="曲"><span class="牌">紅繡鞋</span>委禽貴主嬌羞。嬌羞。乘龍夫婿風流。風流。送百兩。御三周。偕伉儷。樂衾裯。歌燕爾。詠睢鳩。</p>
        
        <p class="曲"><span class="牌">尾聲</span>五雲宮闕遙回首。秣馬行行詣五侯。<span class="夾白">從此</span>夫唱妻隨天地久。</p>
        
        <p class="落詩">簇簇花燈燭地。<br />紛紛鼓吹喧天。<br />試看皇家嫁女。<br />真如塵世登仙。</p>
        
        <h2 id=ch30 class="chapter"><span class="齣題">第三十齣　榮壽</span></h2>
        
        <p class="曲"><span class="牌">海棠春</span><span class="科">外白鬚袞蟒上</span>生兒將相功名顯。天配合一雙姻眷。今日壽筵張。試把親情展。</p>
        
        <p class="白">下官衛青。一向嫌我妹子與霍仲孺私通。如今兩甥一個威鎮邊疆。一個望隆公輔。休文夫婦。皆受殊封。非假昔日之緣。安有今日之遇。事由天合。我亦何必諄諄記懷。他今値七旬。滿朝文武。都往稱觴。我也只索走一遭。左右通報。<span class="科">作報介生白鬚持玉杖旦玉絛小旦玉拂末小生上</span></p>
        
        <p class="曲"><span class="牌">寶鼎現</span><span class="科">生</span>喜逢初度。恩波如許。都歸庭院。<span class="科">旦小旦</span>映綠酒朱顏猶故。照畫堂長庚初現。<span class="科">末小生</span>更喜得填門車馬集。爭把南山頌獻。<span class="科">外進見介合</span>共酌酒看花。天時人事。長長如願。</p>
        
        <p class="白"><span class="科">外</span>下官今日見三位手中所攜美玉。因憶休文昔年夢中言語。如今二位賢甥官居將相。休文兩處姻緣。一一都應驗了。世間有此奇事。非休文福祿壽兼全。何以感動星辰如此。將酒過來。待我稱觴。<span class="科">外送生旦酒介</span></p>
        
        <p class="曲"><span class="牌">錦堂月</span>暖玉生煙。靈芝獻瑞。三星碧空垂眷。天祿方申。還期鶴算綿延。蟠桃薦兩兩仙姑。斑衣舞雙雙軒冕。<span class="科">合</span>持觴勸。報道嵩獄鍾靈。大家歡忭。</p>
        
        <p class="白"><span class="科">淨扮內監上</span>華堂今日壽筵開。百福香奩會裡來。小的是公主差來的。公主聞知太老爺壽誕。奏知聖上。親來捧觴稱慶。少盡家人之禮。鳳輦將次到門了。<span class="科">眾</span>我等快去接見。<span class="科">占旦上</span></p>
        
        <p class="曲"><span class="牌">引</span>五福壽為先。親向姑嫜慶宴。<span class="科">見介</span></p>
        
        <p class="曲"><span class="牌">錦堂月</span>堪羨。弧矢高懸。庭幃燕喜。何當胄引蟬聯。兒位公孤。爭誇裕後光前。種雙璧世重珪璋。偕二美春嬌鶯燕。<span class="科">合前眾</span></p>
        
        <p class="白">送公主回宮。<span class="科">占旦</span>華祝人如蟻。稱觴酒似泉。</p>
        
        <p class="曲"><span class="牌">醉翁子</span>開讌。論七十人生最鮮。況談笑嬉遊。精神康健。酬勸。愛寸草春暉。衣紫拖朱滿膝前。焚寶篆。齊稽手三星。謝天憐念。</p>
        
        <p class="曲"><span class="牌">僥僥令</span>金釵環十二。珠履集三千。縱道炰鳳烹龍尋常事也。<span class="夾白">須</span>向妙舞清歌樂大年。</p>
        
        <p class="曲"><span class="牌">尾聲</span>時人莫慢輕貧賤。玉汝于成意在天。衛霍風猷豈浪傳。</p>
        
        <p class="落詩">風流倜儻豈長貧。<br />二美萍逢締好姻。<br />天為生才安社稷。<br />人從夢卜動星辰。<br />術操冰鑑先知貴。<br />寵擅椒房共策勳。<br />自種藍田產雙璧。<br />恩榮首冠漢廷臣。</p>
                
    </body> 
</html>
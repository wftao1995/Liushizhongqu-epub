<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/绣襦记</title>
        <meta name="author" content="明　徐霖　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">绣襦记</span></h1>

        <p class="作者">明　徐霖　著</p>
        
        <h2 id=ch1 class="chapter"><span class="出题">第一出　传奇纲领</span></h2>

        <p class="白"><span class="科">末上</span>郑子元和。荥阳人氏。隽朗超群。应长安乡试。李娃眷恋。追欢买笑。暮雨朝云。忽尔囊空。李娘计遣。路赚东西怨莫伸。遭磨折残生几丧。进退无门。贫寒彻骨伤神。叹饥吻号猿衣结鹑。幸逢娃痛惜。绣襦护体。乳酥滋胃。复振精神。剔目劝学。登科参军之任。父子萍逢诉此因。行婚礼重谐伉俪。天宠沐殊恩。<span class="科">问答照常</span></p>
        
        <p class="落诗">郑元和长安乡试。<br />贾二妈竹林设计。<br />乐道德邮亭执伐。<br />李亚仙剑门匹配。</p>
        
        <h2 id=ch2 class="chapter"><span class="出题">第二出　正学求君</span></h2>
        
        <p class="曲"><span class="牌">满庭芳</span><span class="科">外上</span>学冠天人。望隆山斗。蝉联簪组传芳。官居刺史。风化重纲常。所喜民安物阜。听弦歌盈耳洋洋。摅忠荩。免惭尸素。竭悃报君王。</p>
        
        <p class="白">专城千里保无危。抚字黔黎得所宜。讼简化行无个事。自公退食尽委蛇。下官姓郑。名儋。乃桓公之后裔。家世甚振于荥阳。时望颇崇于朝野。官居刺史。任莅常州。夫人虞氏。相夫有雎鸠之风。孩儿元和。肖父无豚犬之诮。今年正当大比。欲著孩儿去应试。未知夫人意下何如。言之未尽。夫人已来。</p>
        
        <p class="曲"><span class="牌">菊花新</span><span class="科">贴</span>牙签万轴绕芸窗。教子须知有义方。丹桂孕天香。早趁凉飙飘荡。</p>
        
        <p class="白"><span class="科">相见介外</span>夫人。孩儿年已长成。学问充足。今当大比。欲著他去科举。你意下何如。<span class="科">贴</span>相公。自古道幼而学。壮而行。孩儿学既优长。正该着他去。倘得一官半职。也显平昔训子之功。<span class="科">外</span>夫人言之有理。且唤来兴出来。试问孩儿立志何如。来兴那里。<span class="科">丑</span>洗砚鱼吞墨。烹茶鹤避烟。<span class="科">外</span>我且问你。大相公一向在学中。勤惰何如。<span class="科">丑</span>大相公一向奋志云程鹗荐。埋头雪案萤窗。手不释卷。口不绝吟。笔落惊风雨。诗成泣鬼神。文章光焰。度量汪洋。<span class="科">外</span>我要着他去科举。可去得么。<span class="科">丑</span>大相公要去科举。必定是禹门三汲浪。平地一声雷。<span class="科">外</span>去请他出来。</p>
        
        <p class="曲"><span class="牌">前腔</span><span class="科">生</span>儒家树德有余香。一脉书香后胤昌。庭训敢遗忘。学礼学诗为上。</p>
        
        <p class="白"><span class="科">外</span>孩儿。读书利益。本欲开心。不可凌忽长者。不务实学。惟事虚文。不宜徒恃能文。忽欺傲慢。而沦于不肖焉耳。不可如此。<span class="科">生</span>请问爹爹。今之为学者。何为不肖。</p>
        
        <p class="曲"><span class="牌">榴花泣</span><span class="科">外</span>论古之学者所学甚精详。知本末重纲常。彬彬文质好行藏。看先行孝弟。余力学文章。<span class="科">生</span>晨昏激昂。务干干惕励心收放。效先儒入室升堂。淑诸人凿壁悬梁。<span class="科">贴</span>尝闻得从来白屋出朝郎。荣亲显祖名扬。汝当励志继书香。早把皇猷黼黻。步武位岩廊。<span class="科">生</span>嘉言敢忘。喜青云有路终须上。凤皇雏准拟朝阳。乌鹊情恐难终养。</p>
        
        <p class="白"><span class="科">末</span>自家唤名宗禄。乃郑相公乳母之婿。有事走报。不免径入。<span class="科">外</span>呀。宗禄。你在家管事。来此怎么。<span class="科">末</span>今朝廷开科取士。本府把大相公名字。申报京兆尹去了。今来催促起程。特来报知。<span class="科">外</span>夫人。可喜可喜。我正要着他去科举。本府已将孩儿名字申报去了。<span class="科">贴</span>孩儿学问虽曰有成。只是途路风霜不惯。得一人相陪他去才好。<span class="科">外</span>夫人。这个容易。此间学中有科举的秀才。待我请一位与孩儿同去。<span class="科">贴</span>恐此间秀才。与荥阳气习不同。不相契合。<span class="科">丑</span>禀老爹。荥阳三家村有个儒士。姓乐。名道德。屡利科举。可请此人陪去到好。<span class="科">外</span>这三家村是个小去处。怎么有好人。不可去请他。<span class="科">丑</span>老爹。十室之邑。必有忠信之人。三家之村。岂无文德之士焉。<span class="科">贴</span>宗禄。你既认得他。可差来兴去请。观他抱负如何。果有学行。就央他同孩儿去罢。<span class="科">外</span>说得是。来兴。你去请乐秀才。到毗陵驿前登舟。宗禄。你可去收拾行李盘缠。就来起程。<span class="科">末</span>不知收拾何物。</p>
        
        <p class="曲"><span class="牌">渔家傲</span><span class="科">外</span>恁收拾琴剑书箱。把囊金满载行装。愿只愿车马无劳。壮行色满怀春盎。<span class="科">生</span>故乡领命还前往。怎敢惮黄尘白浪。看槐黄举子正忙。管此去功名唾掌。<span class="科">贴</span>我孩儿学已成章。不家食观国之光。虑只虑孱弱身躯。怎跋涉水远山长。且斟量结伴资诸讲。<span class="夹白">那乐秀才</span>抱经纶俭让温良。他惯观场屋知趋向。料得意同登龙虎榜。</p>
        
        <p class="曲"><span class="牌">尾声</span>膺乡荐赴选场。倘得名标金榜。阀阅门楣倍有光。</p>
        
        <p class="落诗">速整行装赴帝畿。<br />成名管取驾高车。<br />分明有个朝天路。<br />何事男儿不读书。</p>
        
        <h2 id=ch3 class="chapter"><span class="出题">第三出　伪儒乐聘</span></h2>
        
        <p class="曲"><span class="牌">秋夜月</span><span class="科">净上</span>假吃亏见利浑忘义。者也之乎全不济。饥来一字不堪煮。读甚么史书。讲甚么史书。</p>
        
        <p class="白">自家荥阳三家村中一个儒士乐道德是也。功名蹭蹬。豪杰之志已灰。家业凋零。浩然之气已馁。和光棍惟以利欲是图。今年正当大比。这些后生小子。要来求我讲贯。且骗几文钱钞。只是这膏粱子弟。都被我哄尽。鬼也不信。不免别作区处。且到街上撞一撞。撞得个富主儿。就是主顾了。</p>
        
        <p class="曲"><span class="牌">前腔</span><span class="科">丑</span>爱整齐衣饰真标致。出入府门多伶俐。人称大叔真豪气。长多少面皮。壮多少面皮。</p>
        
        <p class="白">呀。原来就是乐相公。<span class="科">净</span>来兴老弟。你何往。<span class="科">丑</span>特来望相公。正要到宅。<span class="科">净</span>多承老翁下顾。<span class="科">丑</span>有一件事作成你。故此来寻。<span class="科">净</span>感承你好意。甚么好事。<span class="科">丑</span>我家大相公要去科举。老爹要寻个朋友相陪。我在老爹面前。极力称赞。故来相请。<span class="科">净</span>好说好说。跟别人去帮闲。有大富贵。兄弟。我若帮闲会荣贵。做得人家。我几时发迹了。不去。<span class="科">丑</span>你不去也罢。只是辜负我作荐你的意思。<span class="科">净</span>我这们一个人。要你这小厮作荐。惶恐。<span class="科">丑</span>我作荐你不去便罢。果不出吾老爹所料。<span class="科">净</span>你老爹怎么料我。<span class="科">丑</span>说你是犁牛之子。怎么与我千里驹同行。<span class="科">净</span>啐啐。死羊不曾见。活羊见万千。我看你在眼里。<span class="科">丑</span>来。那里去。<span class="科">净</span>放手。不要缠我生意。<span class="科">丑</span>我相公此去。金银车载斗量。好少东西。你没福消受。我告回。<span class="科">净</span>你且来。我问你。<span class="科">丑</span>放手。莫误我生意。<span class="科">净</span>老弟不要拿班。我才说的。都是大帽子铺门面说话。望你作成。<span class="科">丑</span>我大相公此去。金银是多的。我作成你去。尽意哄他嫖赌。将来我与你八刀。<span class="科">净</span>这个定然。<span class="科">丑</span>就请同行。<span class="科">净</span>你先行。待我收拾铺盖就来。<span class="科">丑</span>又来清水下白米。你有甚么好铺盖在家里。<span class="科">净</span>老弟没奈何。有便作成在下。你把相公的铺盖到下处。只说是我的。壮观一壮观。这个能事在此。<span class="科">丑</span>你且说怎么样能事。</p>
        
        <p class="曲"><span class="牌">大迓鼓</span><span class="科">净</span>我相随赴帝畿。共登山玩水。吊古留题。与他马上扶沉醉。替他石上和新诗。<span class="夹白"><span class="科">丑</span>若如此。忒知趣了。<span class="科">净</span></span>知趣着人舍我更谁。<span class="夹白"><span class="科">丑</span>此一去。我相公呵。</span>金银尽有余。你哄他寻花问柳。博弈衔杯。<span class="夹白"><span class="科">净</span>若如此坏了我的心术了。<span class="科">丑</span></span>你且利其所有资其势。人生快活是便宜。<span class="夹白"><span class="科">净</span>只怕误了他的前程。<span class="科">丑</span></span>错了前程还有后期。<span class="夹白"><span class="科">净</span>老兄若教我做文章呵。实不会。若教我哄人烂熟。</span>我声音通九夷。喜高谈阔论。唾落珠玑。中原雅韵何消记。南蛮鴂舌且休题。总是仪秦仗我说词。<span class="科">丑</span>你且学而时习之。莫矜夸唇舌。言慎枢机。若使妄为些子事。空劳读数行书。蹈规循矩没是非。</p>
        
        <p class="白"><span class="科">净</span>承教承教。就此同行。<span class="科">丑</span>相公少待。我去毗陵驿前登舟。放了行李。再与你去。<span class="科">净</span>既如此专待同行。凡事全仗老弟抬举。<span class="科">丑</span>你这样人。到要小厮门抬举。<span class="科">净</span>你又要拿班。闲话休得说也。</p>
        
        <p class="落诗">陪侍长安赴选。<br />发轫先到毗陵。<br />虽是千里之马。<br />非人不能自行。</p>
        
        <h2 id=ch4 class="chapter"><span class="出题">第四出　厌习风尘</span></h2>
        
        <p class="曲"><span class="牌">一翦梅</span><span class="科">贴上</span>年少烟花作女娘。罗绮飘香。粉黛生香。于今两鬓点秋霜。色里红妆。镜里清光。</p>
        
        <p class="白">门户虽惭卑陋。声名早播京华。久弃琴棋书画。浑忘雪月风花。老身李大妈是也。本系剑南人氏。不幸夫主早亡。失身尘坌。流寓长安。有个亲生女儿。年方二八。小字亚仙。生得如花似玉。诗词书画。吹弹歌舞。针指女工。无所不通。所交接者。皆贵戚豪族。愚夫俗子。不敢往来。今早崔尚书要同曾学士老爹来我家里赏海棠。分付银筝整治筵席。以待他家。<span class="科">旦小旦同上</span></p>
        
        <p class="曲"><span class="牌">前腔</span><span class="科">旦</span>裙衬弓鞋入绣房。兰茝生香。环珮铿锵。<span class="科">小旦</span>朝云暮雨为谁忙。心恋襄王。梦绕高唐。</p>
        
        <p class="白"><span class="科">旦</span>红锦晓拂菱花镜。淡扫春山眉瘦损。<span class="科">小旦</span>起来无力凭阑杆。睡熟海棠花未醒。<span class="科">旦</span>自惭陋质。而获宠名公。身虽堕于风尘。而心每悬于霄汉。未知何日得遂从良之愿。<span class="科">小旦</span>姐姐只说从良。从良有甚么好处。<span class="科">旦</span>从了良。了我一生之事。怎么不好。<span class="科">小旦</span>姐姐有子弟娶到家去。大老婆吃醋撚酸。你要高高不得。要低低不得。那时节要出来就难了。<span class="科">旦</span>嫁到人家去。大小自有名分。我尽做小的道理。就是了当。<span class="科">小旦</span>了当。了当。我几曾见唱的老婆嫁人。有个了当。<span class="科">旦</span>不要胡说。取针线箱来。待我绣个罗襦来穿。<span class="科">小旦</span>我们这样人家。不耕而食。不蚕而衣。你有如此香肌。怕没有人做锦绣衣服与你穿。自去绣罗襦。<span class="科">旦</span>银筝。你晓得甚么。古之王后。尚且亲织玄纮。我是烟花。岂可不事女工。<span class="科">小旦</span>待我去取。针线箱在此了。<span class="科">旦</span>且放下。</p>
        
        <p class="曲"><span class="牌">香罗带</span>徐开针线箱。凝神绣床。罗襦缀花还自想。牡丹魏紫配姚黄也。鸾和凤并翺翔。云霞灿灿夺目光。匏齿生香也。细嚼残红吐碧窗。</p>
        
        <p class="曲"><span class="牌">前腔</span><span class="夹白"><span class="科">小旦</span>姐姐</span>身居锦绣乡。衣裳满箱。绮罗不须勤纺绣。女工针指免思量也。<span class="夹白"><span class="科">旦</span>不要管我。把这绣襦呵。</span>加五彩焕文章。<span class="夹白"><span class="科">小旦</span>姐姐。待你做完了。</span>我把薰笼再薰兰麝香。劝取娘行也。翦短郎当舞袖长。</p>
        
        <p class="白"><span class="科">贴</span>天仙执手整香罗。入午光涵雪一窝。翰苑文章归锦绣。却来月窟伴姮娥。呀。我儿在此做些甚么奇物。<span class="科">旦</span>绣罗襦。<span class="科">贴</span>我儿。你且收拾起。方才崔尚书着人来说。少间同曾学士来我家看海棠。先送三两银子在此整酒。你快去梳妆洗面也。<span class="科">旦</span>好个帮衬知趣的子弟。我去接他。<span class="科">贴</span>你看这丫头。只要帮衬的子弟。竟不顾娘要钱使。那知趣的不过是打丣的。我只要觅几文钱养家。管甚么帮衬不帮衬。你与他过一世不成。<span class="科">旦</span>你进去。我晓得了。只管歪厮缠。<span class="科">贴</span>你看这丫头。又恼我了。<span class="科">净</span>邀曾学士到亚仙家看海棠。消遣情怀则个。</p>
        
        <p class="曲"><span class="牌">船入荷花洞</span>如玉娇娃悬遐想。解人意心中欢畅。<span class="科">小生</span>车过平康。马嘶柳巷。一派笙管嘹喨。</p>
        
        <p class="白"><span class="科">旦</span>呀。二位大人万福。<span class="科">净</span>亚仙。闻得你家海棠盛开。特来赏翫。<span class="科">旦</span>酒殽已治。专待品题。<span class="科">小生</span>老先生。请品题一品题花如何。<span class="科">净</span>还是先生。<span class="科">小生</span>学生僭了。你看盛若霞藏日。鲜僭血染红。西施初宴罢。沉醉倚东风。<span class="科">净</span>好好。品题花不如学士。品题人不如亚仙。<span class="科">旦</span>奴家岂敢论人之短长。<span class="科">净</span>你却阅人多矣。所以人之长短。你多晓得。<span class="科">旦</span>长短多在老爷口里。<span class="科">小生</span>亚仙不要谦逊。评品我二人一评品。<span class="科">旦</span>若论调羹鼎鼐。燮理阴阳。则学士不如宰相。论嘲风弄月。惜玉怜香。则宰相不如学士。<span class="科">净</span>好好。品题得是。品题得是。看起来亚仙极会品的了。品得我快活。品得我快活。学士品花。亚仙品人。我如今把花与人同品如何。<span class="科">小生</span>这个使得。<span class="科">净</span>有有两样海棠在此。<span class="科">旦</span>果是两样。<span class="科">净</span>这样叫甚么。<span class="科">旦</span>是垂丝。<span class="科">净</span>是垂丝。就比老夫。<span class="科">旦</span>你要学这样标致。再不能勾了。<span class="科">净</span>我不像他标致。像垂丝一般软了。<span class="科">旦</span>你腰间须软。背上还硬。<span class="科">净</span>这样叫甚么。<span class="科">旦</span>是铁梗。<span class="科">净</span>就比学士。我便比垂丝。学士比铁梗。亚仙你却比那一样。<span class="科">旦</span>我爱的是铁梗。<span class="科">净</span>这丫头只喜欢硬的。<span class="科">旦</span>罚你轻言。<span class="科">净</span>怎么打我。<span class="科">旦</span>打者是爱。<span class="科">净</span>打是爱。出于何典。<span class="科">旦</span>出于嫖经上。<span class="科">净</span>嫖经到不曾读。不晓得好快活。<span class="科">旦</span>好不着人。怎么打我这一下。<span class="科">净</span>礼无不答。你爱我。我也爱你一爱。<span class="科">旦</span>曾老爷在此好没趣。<span class="科">小生</span>老先生请赏花。</p>
        
        <p class="曲"><span class="牌">惜奴娇</span><span class="科">净</span>品压群芳。喜名传西蜀。色侵罗幌。微风荡。斜倚玉栏杆上相像。沉醉西施。浓抹胭脂。晚妆停当。<span class="科">合</span>非奖。总斗大牡丹花。怎比婀娜佳况。</p>
        
        <p class="曲"><span class="牌">前腔</span><span class="科">小生</span>端详。艳质无双。看妖妍着雨。满枝开放。肌肤绛。翠袖卷纱明朝相彷。被酒华清。出浴温泉。太真模样。<span class="科">合前</span></p>
        
        <p class="曲"><span class="牌">黑麻序</span><span class="科">旦</span>堪伤。有色无香。倘梅花相对。两情凄惨。叹失身华屋。锦绣无障。惆怅。托根桃李场。牵情蜂蝶忙。<span class="科">合</span>谩敷扬。当筵一曲清歌。何必少陵诗奖。</p>
        
        <p class="白">二位大人在上。奴家看此花呵。</p>
        
        <p class="曲"><span class="牌">前腔</span>摇飏。别样风光。爱垂丝妖软。舞腰宫样。好轻轻擎起。翠盘仙掌。堪伤。清溪照艳妆。红锦衬紫堂。<span class="科">合前</span></p>
        
        <p class="曲"><span class="牌">锦衣香</span>画槛傍。瑶阶下。花萼芳。精神爽。脸映丹霞。晕酣仙酿。东风袅袅泛崇光。青皇作主莫遣飘扬。怕无情风雨褪红妆。低垂粉颈。倾国倾城貌一朝摧丧。廊空响屧。马嵬途葬。</p>
        
        <p class="白"><span class="科">旦</span>二位老爷既赏花。夜将阑了。还是在此安置。还是回去。<span class="科">众</span>还是奉赁罢。</p>
        
        <p class="曲"><span class="牌">浆水令</span>夜深沉漏声响。想花神春梦悠扬。高烧银烛照红妆。空蒙香雾。月转回廊。红英灿。争趋向。半开时节宜忻赏。行乐地。行乐地易生草莽。休辜负。休辜负好时光。</p>
        
        <p class="曲"><span class="牌">尾声</span>哄春丽色情欢畅。水次不堪凝望。一树梨花也自芳。</p>
        
        <p class="落诗">酒散花前兴已孤。<br />瑶台月色侵冰壶。<br />老夫今夜还先醉。<br />欲倩佳人锦袖扶。</p>
        
        <h2 id=ch5 class="chapter"><span class="出题">第五出　载装遣试</span></h2>
        
        <p class="曲"><span class="牌">碧玉令</span><span class="科">外上</span>春雷已动蛟龙起。杏花天正当乡试。<span class="科">贴</span>文运天开。金榜愿名魁。<span class="科">末</span>忙催促上长安。整齐行李。</p>
        
        <p class="白"><span class="科">外</span>宗禄。行李完备么。<span class="科">末</span>完备了。<span class="科">贴</span>多带些盘缠。<span class="科">末</span>计其京师薪水之费。将有二载之用。<span class="科">丑</span>途路千余里。来回数日间。<span class="科">外</span>呀。来兴。你回来了。乐秀才可来么。<span class="科">丑</span>乐秀才在毗陵驿前豋舟。等候大相公。<span class="科">贴</span>相公。我夜梦见一神。赠我孩儿诗一首。不知何意。<span class="科">外</span>夫人。那诗可记得么。<span class="科">贴</span>那诗道。万丈龙门只一跳。月中丹桂连根拗。去时荷叶小如钱。归来必定莲花落。不知主何凶吉。<span class="科">外</span>好梦。皆应孩儿。来兴请相公来。<span class="科">丑</span>大相公有请。<span class="科">生上</span></p>
        
        <p class="曲"><span class="牌">少年游</span>地底轰雷。看潜龙奋鳞甲高飞。呼吸沧溟。化为霖雨。<span class="科">贴</span>润枯苗管取勃然兴起。<span class="科">合</span>庆丰登民无饥馁。</p>
        
        <p class="白">少小须勤学。文章可立身。满朝朱紫贵。尽是读书人。闻得父母唤我。只得出去。<span class="科">见介</span>爹娘拜揖。<span class="科">外</span>孩儿。吾观汝之才。当一战而成。尔宜自勉。<span class="科">生</span>孩儿此去如指掌。爹爹不必挂心。<span class="科">外</span>孩儿。你母亲夜来梦见神人。赠你一首诗。敢是吉兆。<span class="科">贴</span>孩儿。你佩服在心。但愿龙门一跳。月桂高扳。此去必夺锦标。<span class="科">生</span>孩儿今日谨谨佩服在心。</p>
        
        <p class="曲"><span class="牌">催拍</span>辞膝下含情痛悲。我出门何胜惨凄。叹咫尺天涯。叹咫尺天涯。定省晨昏。从此暌违。月冷空庭。梦断慈帏。<span class="科">合</span>愿此去高折桂枝。登月窟上云梯。</p>
        
        <p class="白"><span class="科">外</span>孩儿你此去。不愿你别的。</p>
        
        <p class="曲"><span class="牌">前腔</span>丈夫学飞黄远驰。肯待兔终朝守株。不见男子生时。不见男子生时。弧矢悬门。四远扬辉。莫效儿曹。恋别牵衣。<span class="科">合前</span></p>
        
        <p class="曲"><span class="牌">前腔</span><span class="科">贴</span>朝出去望儿早归。暮不归教娘倚闾。何忍远赴京师。何忍远赴京师。两字功名。一旦分离。暂脱斑斓。衣锦荣归。<span class="科">合前</span></p>
        
        <p class="曲"><span class="牌">一撮棹</span><span class="科">外</span>云霄路千里奋龙驹。<span class="科">贴</span>风雷迅春江起蛟螭。<span class="科">生</span>承严训。当佩服。谨依遵。<span class="科">合</span>施经济。豪气吐虹霓。黄榜标名字。锦衣归故里。双亲喜。端的是男儿。</p>
        
        <p class="落诗">云程快着祖生鞭。<br />月桂高扳看锦旋。<br />素志为官须作相。<br />高才及第必争先。</p>
        
        <h2 id=ch6 class="chapter"><span class="出题">第六出　结伴毗陵</span></h2>
        
        <p class="曲"><span class="牌">光光乍</span><span class="科">净上</span>赴京都。已发轫。亲友皆无赆。行李萧然全没兴。买杯淡酒消渴吻。</p>
        
        <p class="白">小子乐道德是也。造化。坐在家中。银子自来寻我。前日郑太守家来兴请我到此毗陵驿中。相等公子同行。如何不见来。且叫驿子哄他。<span class="科">末</span>相公是何处。<span class="科">净</span>狗骨头。你不认得。我是四海驰名的荥川乐相公。是你老爷至亲乡里。他办下金银表礼。来请我到此。这厮大模大样。公然慢我。叫小厮拿拜帖送他到府里去。打他四十。<span class="科">末</span>相公。小人有罪。因为公子起程。在此打点人夫。不曾接得。望乞恕饶。<span class="科">净</span>打点多少人夫。<span class="科">末</span>一百名。<span class="科">净</span>多少顾一名。<span class="科">末</span>五分一名。<span class="科">净</span>我照顾你一百名。我只要五十名。<span class="科">末</span>多谢相公。<span class="科">净</span>不要谢。只要照顾就是。<span class="科">末</span>一两银子。送与相公。<span class="科">净</span>不好计较得少些。<span class="科">末</span>小人晓得。再添五钱。<span class="科">净</span>免见赐罢。只要记得明白。<span class="科">末</span>少间公子来点。教我怎么说。<span class="科">净</span>只说乐相公点齐了。<span class="科">生上</span></p>
        
        <p class="曲"><span class="牌">探春令</span>宾王觐国气英英。暂抛离乡井。<span class="科">丑</span>谩登程。日远长安近。<span class="科">合</span>观山水忘劳顿。</p>
        
        <p class="白"><span class="科">生</span>乐兄。多劳久待。<span class="科">净</span>学生也不曾得闲。把人夫都点齐。候先生起程。<span class="科">生</span>多劳足下。<span class="科">净</span>当得者。<span class="科">末</span>驿子送。<span class="科">净</span>这驿子因贤桥梓分上。把学生何等钦敬。<span class="科">生</span>来兴。把人夫再点一点。<span class="科">净</span>不消点。学生俱已点过了。<span class="科">生</span>不好劳先生。来兴点一点来回我。<span class="科">丑</span>相公。止得五十名。<span class="科">净</span>我数的怎么少。待我再去数。<span class="科">生</span>不当劳先生。<span class="科">净</span>真个只得五十名。望相公饶了他罢。<span class="科">生</span>这个怎么饶他。来兴。替我锁到府里去发落。<span class="科">净</span>且住。不要忙。人夫都在袖中藏。<span class="科">丑</span>就在那里叫他来。<span class="科">净</span>这个不是。<span class="科">生</span>为何是一包银子。<span class="科">净</span>实不瞒公子说。学生被盛价催促忙了。盘缠不曾带得一些。因此卖几名人夫做盘缠。不是学生欺心。望乞饶了这驿子。<span class="科">生</span>既然乐相公认。且放了。乐兄。盘缠学生尽有。何劳先生用心。<span class="科">净</span>怕你没有。我要与老兄省些。<span class="科">生</span>多承雅爱。</p>
        
        <p class="曲"><span class="牌">甘州歌</span>隔林相应。听嘤嘤黄鸟。尚尔呼朋。同袍志合。又何必骨肉相亲。虽然四海皆兄弟。未必知心能几人。<span class="科">合</span>芝兰契。金石盟。客窗樽酒共论文。东风软。绮陌春。马蹄踏碎落花尘。</p>
        
        <p class="曲"><span class="牌">前腔</span><span class="科">净</span>香车逐后尘。羞我谈弥六合。心醉六经。蝇随骥尾。今日里愿随鞭凳。只图草茅时得雨。不道山花冷笑人。<span class="科">合</span>风光好。柳色新。短亭过了又长亭。沽美酒。望远行。牧童遥指杏花村。</p>
        
        <p class="曲"><span class="牌">尾声</span>过前村长安近。龙盘虎踞帝王城。十里楼台绕庆云。</p>
        
        <p class="落诗">西崦遥看日已曛。<br />暮云低处路将昏。<br />隔江人散鱼鰕市。<br />空谷传声鸟鹊村。</p>
        
        <h2 id=ch7 class="chapter"><span class="出题">第七出　长安税寓</span></h2>
        
        <p class="白"><span class="科">末上</span>自家姓熊。名仁。祖居长安城中布政里。开个小店。欲觅刀圭之利。难逃垄断之名。正是清晨早把店门开。煮酒烹茶待客来。不将苦辛艺。难近世间财。<span class="科">生引众上</span></p>
        
        <p class="曲"><span class="牌">霜天引</span>长安国土。缥缈红云护。<span class="科">净丑</span>绣幕红颜少妇。锦城沸耳笙歌。</p>
        
        <p class="白">绿柳垂丝拂建章。<span class="科">净</span>银冰千片落金塘。<span class="科">生</span>此间已是长安了。可寻个店屋儿安下。<span class="科">净</span>公子。此间是布政里。有个旧主。人又老实。房子干净。<span class="科">生</span>这个使得。叫一声店主人在家么。<span class="科">末</span>呀。原来是乐相公。<span class="科">净</span>此位是郑相公。<span class="科">末</span>二位相公请里面坐。<span class="科">生</span>店主上姓。<span class="科">末</span>小子姓熊。敢问相公贵处。<span class="科">生</span>你听我道来。</p>
        
        <p class="曲"><span class="牌">罗帐里坐</span>我是荥阳仕族。<span class="夹白"><span class="科">末</span>到此贵干。<span class="科">生</span></span>棘围赴试。欲求一室。以安资货。<span class="夹白"><span class="科">末</span>房子有。你二位各把行李收拾。<span class="科">生</span></span>同袍行李。何分你我。<span class="夹白"><span class="科">末</span>相公。试期尚远。在此耍一耍。<span class="科">合</span></span>得高歌处且高歌。风月处莫教虚度。</p>
        
        <p class="白"><span class="科">末</span>乐相公。三年不见。只觉老成了。</p>
        
        <p class="曲"><span class="牌">前腔</span><span class="科">净</span>少年英锐。何当折磨。风霜京邸。轻车熟路。皂靴底烂。头巾角破。<span class="科">合前生</span></p>
        
        <p class="白">熊主人。试期尚早。此地胜景颇多。不知何地可以适兴。<span class="科">末</span>你看文风开市路。化日丽皇都。勾栏内品竹弹丝。虞美人俏脸儿吹弹得破。酒馆中传杯弄盏。风流子饮到月儿高。沉醉扶归。任君驻车马。到处可盘桓。相公。你要适兴所在。此间勾栏里到好耍子。<span class="科">净</span>使得。就到勾栏里。寻个表子耍一耍。<span class="科">生</span>学生自幼不离书馆。玩逸之清少见。不曾到此。望乞一指引。</p>
        
        <p class="落诗">轻裘肥马逞风流。<br />重到长安续胜游。<br />绿鬓主人新白发。<br />红颜歌妓旧青楼。</p>
        
        <h2 id=ch8 class="chapter"><span class="出题">第八出　遗策相挑</span></h2>
        
        <p class="曲"><span class="牌">清江引</span><span class="科">旦上</span>钗横茉莉香飘麝。转雕栏闲戏耍。满院海棠花。一旦都吹谢。燕儿胡语把东风骂。</p>
        
        <p class="白">鸳鸯绣枕芙蓉褥。红日三竿睡方足。<span class="科">小旦</span>惆怅无语立东风。笑看紫燕将花蹴。<span class="科">旦</span>银筝。睡起无聊。我与你到门首闲步一回。<span class="科">小旦</span>姐姐请先行。<span class="科">旦</span>正是蝶飞金羽翅。莺整玉毛衣。</p>
        
        <p class="曲"><span class="牌">驻云飞</span>环珮铿锵。倦举金莲曲槛傍。花影摇屏障。柳色侵罗幌。<span class="夹白">嗏。</span>暖日散晴光。游丝轻飏。牵引残英。眷恋多情况。相逐东风上下狂。相逐东风上下狂。</p>
        
        <p class="白"><span class="科">生上</span>真个好景致。好景致。</p>
        
        <p class="曲"><span class="牌">前腔</span>缓鞚丝缰。为惜残红满地香。<span class="夹白"><span class="科">旦</span>银筝。你看俊俏郎君。<span class="科">生</span></span>忽见天仙降。顿使神魂荡。<span class="夹白">嗏。</span>转盼思悠扬。秋波明朗。看他体态幽闲。妆束皆宫样。<span class="夹白">坠鞭坠鞭。来兴拾了挽手起来。</span>懒策金鞭入教坊。<span class="科">丑</span>请接丝鞭入洞房。</p>
        
        <p class="白"><span class="科">小旦</span>你看那郎君。姐姐。故意坠鞭。偷睛斜视。深有顾盼之意。<span class="科">旦</span>不要胡说。且退去。<span class="科">小旦</span>门前行乐客。故意坠丝鞭。<span class="科">生</span>好个标致姐姐。你看绣领单衫杏子纱。眉舒柳叶鬓堆鸦。分明西子扶残醉。<span class="科">净</span>郑兄。你想杀如何近得他。<span class="科">生</span>乐兄。你何故来迟。<span class="科">净</span>郑兄。你在此自言自语。说些甚么。<span class="科">生</span>乐兄你不知。我适才见一妇人。世间无此奇绝之色。甚妙。</p>
        
        <p class="曲"><span class="牌">驻马听</span>适见娇娘。并立朱门笑语香。<span class="夹白"><span class="科">净</span>人物如何。<span class="科">生</span></span>貌果沉鱼落雁。闭月羞花。淡抹浓妆。<span class="夹白">此间是何处。有这等美色之女。<span class="科">净</span>这</span>是翔鸾舞凤碧梧坊。驰车骤马鸣珂巷。<span class="夹白">你却为何来此。<span class="科">生</span></span>马骋康庄。一鞭缓足。信着霜蹄前往。<span class="科">净</span>天遣裴航。得遇云英窈窕娘。<span class="夹白">郑兄。</span>今日未登天府。且上蓝桥。醉饮琼浆。繁弦翠馆锦云乡。温香软玉流苏帐。倒橐倾囊。春宵一刻。肯惜黄金千两。</p>
        
        <p class="白"><span class="科">生</span>乐兄。千两黄金。何足计较。但不知此何宅也。<span class="科">净</span>郑兄。此是狎邪女李氏家也。<span class="科">丑</span>狎邪狎邪。我相公见了。魂都没了。敢是引邪。甚么狎邪。<span class="科">净</span>是娼家名号。<span class="科">丑</span>原来是乌龟的表德。<span class="科">生</span>娼家怎么有如此之女。<span class="科">净</span>他本是天上仙姝。暂谪人间庭院。<span class="科">生</span>叫做甚么名字。<span class="科">净</span>叫号亚仙。<span class="科">生</span>果名称其实。<span class="科">净</span>郑兄。他肌体丰艳。小可的不与他往来。所喜者都是富家官宦。若要动他半点芳心。须是不惜黄金百两。<span class="科">生</span>如此之言。信不可求。但患其不可。黄金百两何足惜。<span class="科">净</span>既如此忻慕。明朝洁服盛从而往。去见其母。托词税院攻书。求见其女。方成其事。<span class="科">生</span>承教。乐兄。去到那里。只患难就。我一见这冤家呵。</p>
        
        <p class="落诗">难拴猿马意。<br />欲缔凤鸾交。<br />不因渔父引。<br />怎得见波涛。</p>
        
        <h2 id=ch9 class="chapter"><span class="出题">第九出　逑叶良俦</span></h2>
        
        <p class="白"><span class="科">小旦上</span>玉人梳洗故迟迟。斜倚妆台有所思。红日三竿鸟声乱。刚刚淡扫远山眉。俺姐姐昨日在门前站立。偶见一个郎君。十分俊美。他见俺姐姐故意坠鞭。顾盼多时而去。俺姐姐甚想他。恐他又来。着我伺候。</p>
        
        <p class="曲"><span class="牌">锁南枝</span><span class="科">生</span>莺花市。燕子楼。天生到此百不忧。何处系骅骝。章台有杨柳。<span class="夹白"><span class="科">小旦</span>那来的到像这郎君。<span class="科">生</span></span>见侍姬举止羞。倚朱门若相候。</p>
        
        <p class="白"><span class="科">小旦</span>果是那人来了。<span class="科">生</span>敢问小娘子。此是何宅。<span class="科">小旦</span>此是李氏宅也。待我去请姐姐出来。姐姐。昨日坠鞭郎君来了。<span class="科">旦</span>在那里。<span class="科">小旦</span>在门首。<span class="科">旦</span>请进来。叫妈妈陪坐。待我更换衣服。出来相见。<span class="科">小旦</span>相公请里面坐。姐姐换了衣服就来。妈妈。有客在此。<span class="科">贴</span>来了。来了。</p>
        
        <p class="曲"><span class="牌">前腔</span>年将迈。鬓已秋。下阶出迎礼不周。<span class="夹白">呀。相公请了。</span>里巷隘梁辀。丰神耀琼玖。<span class="夹白">相公请里面来。<span class="科">生</span>妈妈指引。<span class="科">贴</span>银筝。你先引路。<span class="科">小旦</span>妈妈这里坐。<span class="科">贴</span></span>延宾馆暂款留。<span class="夹白"><span class="科">小旦</span>待奴家看酒来。<span class="科">贴</span></span>先看茶后沽酒。</p>
        
        <p class="白"><span class="科">小旦</span>领着妈妈言语。这官人来了。着坐下。叫我先看茶后看酒。<span class="科">贴</span>须索就去。不可迟止。<span class="科">生</span>不消酒罢。<span class="科">贴</span>银筝。请姐姐出来。<span class="科">小旦</span>姐姐有请。<span class="科">旦</span>奴家来也。</p>
        
        <p class="曲"><span class="牌">孝顺歌</span><span class="科">旦</span>掀罗幕荡玉钩。弓鞋裙衬双凤头。<span class="夹白"><span class="科">小旦</span>姐姐快出来罢。<span class="科">旦</span></span>我欲见又含羞进前还退后。<span class="夹白"><span class="科">小旦</span>昨日见了他。恨不得吃了他下去。今日又做这般张志。<span class="科">旦</span></span>昨来邂逅。柳下停骖。暗通情窦。<span class="夹白"><span class="科">贴</span>我儿过来。见了相公。<span class="科">旦</span></span>敛衽再拜深深。恕妾失迎候。<span class="夹白"><span class="科">生</span>不敢。<span class="科">旦</span></span>重凝睇定两眸。认仙郎是坠鞭否。<span class="夹白"><span class="科">生</span>小生就是昨日遗鞭者。<span class="科">贴</span>相公贵处。<span class="科">生</span></span>荥阳郡是故丘。<span class="夹白"><span class="科">贴</span>上姓。<span class="科">生</span></span>郑元和忝为儒者流。<span class="夹白"><span class="科">贴</span>令尊在么。<span class="科">生</span></span>老父治常州。<span class="夹白"><span class="科">贴</span>原来是公子。令堂在么。<span class="科">生</span></span>高堂有慈母。<span class="夹白"><span class="科">贴</span>父母既在。不该远游。<span class="科">生</span></span>非干远游。<span class="夹白"><span class="科">贴</span>既非远游。到此贵干。<span class="科">生</span></span>应举求名。试期未偶。<span class="夹白"><span class="科">贴</span>多蒙下顾。有何见谕。<span class="科">生</span></span>欲赁别院攻书。未审相容否。<span class="夹白"><span class="科">贴</span>房屋尽有。只管来住。<span class="科">生</span></span>银百两请暂收。若成名再加厚。</p>
        
        <p class="白"><span class="科">贴</span>但小房陋狭。不足以容公子所处。安敢受惠。<span class="科">生</span>妈妈。还有粗币四端。奉充贽敬之礼。<span class="科">贴</span>这一发不当了。<span class="科">生</span>轻渎妈妈。且收了。<span class="科">贴</span>如此多谢相公。银筝沽酒来。与相公接风。<span class="科">生</span>小生聊奉白金十两。望备一宵之饮。<span class="科">贴</span>今日之馔。日常备办。留此以待他日。<span class="科">生</span>多谢厚意。<span class="科">小旦</span>妈妈。酒完了。请相公西堂坐。<span class="科">贴</span>相公请了。<span class="科">生</span>小生领命先行。</p>
        
        <p class="曲"><span class="牌">锦堂月</span>金鼎香浮。琼卮酒艳。西堂且开情厚。花底相逢。姻缘幸然辐辏。听鸾箫夜月秦楼。会神女朝云楚岫。<span class="科">合</span>风流薮。趁此年少良辰。傍花随柳。</p>
        
        <p class="白"><span class="科">旦</span>我看此郎君。容貌不凡。</p>
        
        <p class="曲"><span class="牌">前腔</span>听剖。拙妇如鸠。高巢仰鹊。悬思牖户绸缪。反笑鸿儒。俯寻荜门圭窦。傍纱窗听讲诗书。扫尘榻躬操箕箒。<span class="科">合前</span></p>
        
        <p class="曲"><span class="牌">醉翁子</span><span class="科">贴</span>知否。谯楼上初传玉漏。你行馆何方。归寓休后。<span class="夹白"><span class="科">生</span>小生弊寓在延平城门外。离此有数里之程。</span>俛首。若路远无亲。总画栋云连何处投。<span class="夹白"><span class="科">贴</span>相公行馆既远。就此舍下草榻如何。<span class="科">生</span>多谢。<span class="科">合</span></span>重进酒。饮到月转花梢。尽醉方休。</p>
        
        <p class="曲"><span class="牌">前腔</span><span class="科">旦</span>他来由。欲求缔鸾交凤友。托蹴屋而居。冀望一宵相留。<span class="夹白"><span class="科">贴</span>你二人呵。</span>情投。我只索相从。任从追随秉烛游。<span class="科">合前生</span></p>
        
        <p class="白">小生自见小姐之后。心常在念。虽寝食未尝敢忘。<span class="科">旦</span>贱妾之心亦如之。<span class="科">生</span>小生在此。非但求屋而已。欲酬仰慕之私。<span class="科">旦</span>男女之际。大欲存焉。情苟相得。虽父母之命。不能止也。贱妾固陋。若不弃嫌。须荐君子之枕席。<span class="科">生</span>只愁小生没福。<span class="科">贴</span>汝二人真所谓郎才女貌。有何不可。</p>
        
        <p class="曲"><span class="牌">侥侥令</span><span class="科">生</span>阶前频顿首。<span class="夹白"><span class="科">贴</span>不要拜。<span class="科">生</span></span>宾馆谢相留。<span class="夹白"><span class="科">贴</span>既做我家女婿。当以郎君目之。<span class="科">生</span></span>愿作厮养家僮从呼唤。携枕抱衾裯。敢自由。</p>
        
        <p class="曲"><span class="牌">前腔</span><span class="科">贴</span>乘龙懽配偶。骑鹤上扬州。管取日日笑时花近眼。舞罢锦缠头。兴未休。</p>
        
        <p class="曲"><span class="牌">尾声</span>玉人鬓亸金钗溜。整顿纤纤呈素手。沉醉东风汗漫游。</p>
        
        <p class="落诗">锦衾珊枕享奢华。<br />缱绻多情解语花。<br />不恋故乡生处好。<br />受恩深处便为家。</p>
        
        <h2 id=ch10 class="chapter"><span class="出题">第十出　鸣珂嘲宴</span></h2>
        
        <p class="曲"><span class="牌">出队子</span><span class="科">净上</span>浮生如寄。浮生如寄。四海为家有故知。花朝月夕醉金卮。不费钱财只动嘴。想冷热咸酸年来自知。想费用盘桓心中自知。</p>
        
        <p class="白"><span class="科">作笑介</span>自家乐道德是也。向者郑太守请我相陪其子来此赴试。为因试期尚远。偶尔闲行入平康巷。遇着一妓。叫名李亚仙。被他缠住。日夜在他家追懽买笑。把我撇在店中。甚是寂寥。今日且到李家去。只说与他扶头。哄他酒吃。乐他娘一乐。有何不可。此去一则看元和兄。二则消遣情怀。来到此间便是了。有人在么。<span class="科">贴扮李大妈上</span>是谁叫。来了。<span class="科">净</span>是乐相公。</p>
        
        <p class="曲"><span class="牌">玩仙灯</span><span class="科">贴</span>户外有人声。想是佳宾来至。</p>
        
        <p class="白">却原来是一位相公。请问相公何处。<span class="科">净</span>我是郑相公的好朋友。<span class="科">贴</span>莫非是乐相公。<span class="科">净</span>然也。<span class="科">贴</span>失敬了。郑相公。有客来相访。<span class="科">生</span>大姐。闻得妈妈说。有甚么相公来此相访。看是何人。</p>
        
        <p class="曲"><span class="牌">凤凰阁</span><span class="科">生旦</span>偎红倚翠。任意栖迟行乐地。</p>
        
        <p class="白"><span class="科">生</span>乐兄。连日失陪。多罪多罪。<span class="科">净</span>好说。足见抛撇。<span class="科">生</span>小弟这两日因大姐相留。实是抛撇。得罪了。<span class="科">净</span>公子文章魁首。亚仙士女班头。<span class="科">生</span>偶尔姻缘辐辏。<span class="科">旦</span>山鸡羞配鸾俦。<span class="科">净</span>好大姐。出口成章。郑兄。学生备得些须白金。烦妈妈与我整治个小东道。与老兄扶头。<span class="科">生</span>不劳。<span class="科">净</span>不多。一两银子在此。<span class="科">生</span>妈妈。我这里自整。还了乐相公。<span class="科">贴</span>乐相公乃郑相公好朋友。何劳二位举意。老身自当备办。乐相公。见成水酒。不成意思。休怪。<span class="科">净</span>人心若好。吃水也甜。<span class="科">贴</span>银筝看酒来。<span class="科">小旦</span>白玉杯中浮绿蚁。水晶壶里喷清香。酒在此。<span class="科">生</span>大姐唱一曲。奉乐相公一杯。<span class="科">净</span>不要起动大姐。郑兄请行一令。<span class="科">生</span>这个使得。乐兄请一杯做令官。<span class="科">净</span>方才银筝说道水晶壶里喷清香。就要一句诗。内有水晶二字。有的免饮。如无罚一大杯。郑兄先行起。<span class="科">生</span>还是乐兄请。<span class="科">净</span>郑兄请。<span class="科">生</span>学生占了。水晶帘动微风起。<span class="科">净</span>被你抢了我的。如今该妈妈说了。<span class="科">贴</span>盘中惟有水晶果。<span class="科">净</span>又被你说了我的。如今该大姐说。<span class="科">旦</span>一盆花浸水晶球。<span class="科">净</span>我是没了令。<span class="科">生</span>既没了。请罚酒。<span class="科">净</span>有有。一篙撑入水晶宫。<span class="科">生</span>乐兄令只不是诗联。况又粗糙。该吃一大杯。<span class="科">净</span>取笑取笑。郑兄。我夜来在灯下。诌得一个歌儿。赞美公子与大姐。只是不成腔调。唱不出。<span class="科">生</span>不敢不敢。请教一二。</p>
        
        <p class="曲"><span class="牌">画眉序</span><span class="科">净</span>修眉远山碧。脂粉翻嫌涴颜色。看嫣然一笑。果然倾国。秋波莹眼角留情。金莲小香尘无迹。<span class="科">合</span>绮罗丛里春云煖。尘思坐来消释。</p>
        
        <p class="白"><span class="科">旦</span>承过誉了。<span class="科">净</span>借酒来奉妈妈一杯。<span class="科">生</span>他是主人。怎么劝他。<span class="科">贴</span>这叫做痴客劝主人。惠而不费。<span class="科">净</span>我就对了这一句。<span class="科">生</span>怎么对。<span class="科">净</span>䘕衒哭孤老。哀而不伤。<span class="科">生</span>休得取笑。<span class="科">净</span>借酒来奉郑兄。<span class="科">生</span>足见盛情。这个到也不消了。</p>
        
        <p class="曲"><span class="牌">前腔</span><span class="科">净</span>衣冠好妆饰。谈吐珠玑泻文墨。喜风流酝籍。有谁能匹。谩追随凤枕恩情。且莫问鹏程消息。<span class="科">合前</span></p>
        
        <p class="曲"><span class="牌">鲍老催</span><span class="科">旦</span>酒倾玉液。劝君饮尽无涓滴。当筵豪放无忧戚。听凤笛吹。鼍鼓敲。鸾笙吸。挥金买笑何足惜。良辰美景岂易逢。赏心乐事难兼得。</p>
        
        <p class="白"><span class="科">净</span>姐姐妈妈。此景果不易逢也。可羡可羡。</p>
        
        <p class="曲"><span class="牌">滴滴金</span><span class="科">生</span>流光瞬息驹过隙。莫把青春枉抛掷。痴心日夜看财虏。目生眵。头早白。金堆玉积。若教花柳皆疎放。纵活到百年有何所益。</p>
        
        <p class="白"><span class="科">净</span>郑兄请酒。<span class="科">生</span>乐兄。小生连日得罪。该敬老兄一杯何如。<span class="科">净</span>小子微意。特敬兄耳。休嫌。</p>
        
        <p class="曲"><span class="牌">滴溜子</span><span class="科">旦</span>歌节奏。歌节奏。五音六律。声宛转。声宛转。停腔待拍。白雪阳春无敌。行云响遏。采丽词入格。戛玉铿金。情融意适。</p>
        
        <p class="白"><span class="科">净</span>自然气象不同。酒美而殽更佳。花娇而香更馥。可爱。<span class="科">旦</span>多承过奖。</p>
        
        <p class="曲"><span class="牌">双声子</span><span class="科">净</span>龙涎炙。龙涎炙。黄金鼎。香堪挹。麟餔擘。麟餔擘。青玉案。盘何密。谩歌舞。谩歌舞。排场寂。排场寂。看钿蝉金雁。锦茵狼籍。</p>
        
        <p class="白"><span class="科">贴</span>大姐还多劝乐相公几杯。<span class="科">净</span>小子酒也勾了。不消了。</p>
        
        <p class="曲"><span class="牌">尾声</span>笙簧沸耳花间集。画阁不堪莲漏滴。夜晏又开筵席。</p>
        
        <p class="白">我不吃了。<span class="科">贴</span>乐相公收钟。<span class="科">净</span>收钟入袖来。</p>
        
        <p class="落诗">金缕高歌舞柘枝。<br />银筝斜倚玉山颓。<br />酒不醉人人自醉。<br />色不迷人人自迷。</p>
        
        <h2 id=ch11 class="chapter"><span class="出题">第十一出　面讽背逋</span></h2>
        
        <p class="白"><span class="科">末上</span>买笑挥金乐少年。王孙失却丽春园。几番欲谏难开口。恐把忠言当恶言。自家熊店主是也。荥阳郑公子来此赴试。今日在妓女亚仙家。把车马行李搬去。止留下铺盖箱笼在房内。着乐秀才一人看守。可惜一个聪明俊秀公子。被烟花迷惑在彼。呀。乐相公来了。<span class="科">净</span>我来了。我来了。</p>
        
        <p class="曲"><span class="牌">卜算子</span>翠馆为贪杯。受了鸨儿气。无端醉后惹闲非。恨小非君子。</p>
        
        <p class="白">好恼好恼。自招烦恼。烦恼延缠。皆因自讨。店主人你不要问。我说来好恼。<span class="科">末</span>乐相公。今日为何这等烦恼。<span class="科">净</span>不好告诉。我去亚仙家。与郑相公扶头。行令中间那鸨儿骂我是光棍。我这们一个人。可是光棍。你道我气也不气。<span class="科">末</span>相公且休恼。等郑相公回来。把他家行迳。细说与他知道。省他不去嫖。就绝了他的衣食。有甚难处。<span class="科">净</span>有理有理。他今日要来下处。看我等他来时。你一句。我一句。使他知醒才是好。<span class="科">末</span>正是如此。呀。道犹未了。郑相公早已来也。</p>
        
        <p class="曲"><span class="牌">前腔</span><span class="科">生</span>忘却赋归欤。祇为逢仙子。绮罗筵上醉金卮。不语真君子。</p>
        
        <p class="白"><span class="科">净</span>郑兄。你道酒中不语真君子。是我席上多言了。<span class="科">生</span>乐兄善戏谑。何必计较。<span class="科">净</span>取笑取笑。学生决不记怀。小弟有片言相禀。万勿见罪。<span class="科">生</span>有何见谕。即当领命。何罪之有。<span class="科">净</span>郑兄。你令尊着学生相陪到此。指望你稳步蟾宫。高扳仙桂。今执事迷恋烟花。略不以功名为念。恐辜负了令尊之望。<span class="科">生</span>学生为试期尚远。因客邸凄凉。暂时消遣。岂敢迷恋。<span class="科">末</span>郑相公。你既不迷恋。何不在草舍观书。到搬在娼家居住。<span class="科">生</span>店主人。乐相公在此。我论月一般还钱。不少了你房金便是。休管休管。<span class="科">末</span>相公差矣。我岂为房钱而言。只是这娼妓人家。一动一静。都是哄人的机关。你怎肯信。<span class="科">生</span>店主人。他真心与我好。那李亚仙也不是哄人的。<span class="科">末</span>相公怎见他真心。<span class="科">生</span>他与我设誓。手上烧香疤。成一个大疮。<span class="科">净</span>郑兄。你初出来嫖。不晓得。那叫苦肉计。<span class="科">生</span>何谓苦肉计。<span class="科">净</span>你听我道。</p>
        
        <p class="曲"><span class="牌">北寄生草</span>他把那香烧臂。精巴巴火燎皮。心胸虎口阴脐处。浑身何止二三十。许多岂为君留意。他要生心起发一主大钱儿。方使这设盟苦肉烧香计。</p>
        
        <p class="白">这为苦肉计了。<span class="科">生</span>那老鸨儿把他拘束得紧。他要跟我逃走。这也是哄我。<span class="科">末</span>这一发是假意。相公岂可听信。</p>
        
        <p class="曲"><span class="牌">前腔</span><span class="科">净</span>这是锦套头虚语。其中有密机。私奔暗约长吁气。牵情不用绳拘系。虔婆假意潜防卫。终朝钞拥太行平。有一日无钱便道沙堤隤。</p>
        
        <p class="白"><span class="科">生</span>何谓终朝钞拥太行平。<span class="科">净</span>比似你今日有钱。他要一。你奉二。撒漫使钱。他便哄你逃走。你说前面山高难行。他道山纵高。有人行的平路。这是终朝钞拥太行平。<span class="科">生</span>何谓一日无钱沙堤隤。<span class="科">净</span>倘或你日后没了钱。那老鸨子唆他在你跟前。急急聒聒要钱。你无钱与他。那时你与他说走了罢。他见你没了钱。他就改口道。脚小鞋弓。前面山路崎岖。我行走不惯。这便叫一日无钱沙堤隤。<span class="科">生</span>他几番为我与鸨子赌气。就要寻死。</p>
        
        <p class="曲"><span class="牌">前腔</span><span class="科">末</span>他背后多嫌鄙。面前假作悲。道赤绳双足无缘系。红绡三尺寻悬缢。算来只要图财利。俺耳闻眼见万千人。那曾见一人情重真心死。</p>
        
        <p class="白"><span class="科">净</span>这店主人好言语。好言语。难得难得。<span class="科">生</span>他一日不见我去他家。就哭得不耐烦。那眼泪可是假得的。<span class="科">净</span>郑兄好不明白。你一日不去。少了他一日钱钞。他见你这般富贵。不哭你哭谁。<span class="科">末</span>郑相公。那乐相公说得有理。说得有理。</p>
        
        <p class="曲"><span class="牌">前腔</span><span class="科">净</span>他欲觅金银使。还思玉筯垂。眉峰锁黛将张郎殢。连珠砲打抛红泪。愁容八阵图排起。分明活脱楚虞姬。假饶是重生项羽也心肠碎。</p>
        
        <p class="白"><span class="科">生</span>泪出痛肠。如何假得。<span class="科">净</span>他不哭你。哭你那些。<span class="科">生</span>他如今要嫁我了。<span class="科">净</span>说死尤可。若说嫁来。小则倾家破产。大则丧命亡身。<span class="科">生</span>那有此事。我见好些唱的。都从了良哩。<span class="科">净</span>那从良的。非出于自然。出于无奈。或因钱债追迫。或因官府牵连。或被妈儿打骂。受气不过。所以才起嫁人之心。他一时之兴。那有真心实意嫁人。<span class="科">生</span>他昨日又说嫁我。<span class="科">净</span>你听我道来。</p>
        
        <p class="曲"><span class="牌">前腔</span>他许嫁牵情思。贪财欲倡随。从良忍不得鸨儿气。纵然乘兴而来矣。终须兴败还乡去。你看几人到底守深闺。<span class="夹白">不信呵。</span>请君只看那傍州例。</p>
        
        <p class="白"><span class="科">生</span>乐兄。诗云窈窕淑女。君子好逑。<span class="科">净</span>你岂不闻乎。妓者不说嫁。子弟无牵挂。正此谓也。</p>
        
        <p class="曲"><span class="牌">解三酲</span><span class="科">生</span>论文王好逑淑女。<span class="夹白"><span class="科">净</span>文王的是淑女。这是唱的老婆。<span class="科">生</span>好色人之所欲也。</span>好色心人孰无之。青楼美人真可意。妖妍貌世应稀。<span class="夹白"><span class="科">净</span>试期尚远。我且与你回去。再来还未为迟也。<span class="科">生</span></span>不思故乡归去矣。林外空劳叫子规。<span class="夹白"><span class="科">末</span>公子。乐相公是好言劝你。<span class="科">生</span></span>承嘉谕。只是我愚而不悟。望恕昏迷。</p>
        
        <p class="白"><span class="科">下净</span>郑元和撇我在此。公然去了。可是个人么。<span class="科">末</span>正是。乐相公。你好言语。他公然不听也。乐相公。</p>
        
        <p class="曲"><span class="牌">前腔</span>你药石言逆人之耳。苦口劝不理些儿。只听枕边如蜜语。却不道运心机。黄金只恐容易费。流落天涯何日归。吾差矣。与他们非亲非故。干惹嫌疑。</p>
        
        <p class="白">乐相公。各人自扫门前雪。不管他家瓦上霜。<span class="科">下净</span>见物不取。失之千里。郑元和不听我忠言相劝。忙忙而去。不免收拾他铺盖。都使上我的图书。只说是我的。还有几只箱在此。捵开来盗取些东西。呀。且喜且喜。还有三四百两银子在内。正是欲求生富贵。须下死工夫。叫店主出来。作别而去。店主人有请。<span class="科">末</span>忽闻呼唤。随即趋承。<span class="科">净</span>郑元和不听我劝谏。撇我在此。寂寞煎熬。试期又远。我且到一个所在。望一个朋友。又来未迟。即日就去。店主人。你与我拜上他。<span class="科">末</span>相公。你终不别他就去。</p>
        
        <p class="曲"><span class="牌">前腔</span><span class="科">净</span>收拾起半肩行李。<span class="夹白"><span class="科">末</span>这铺盖之类。是郑相公的。<span class="科">净</span>箱笼是他的。原封不动。在那一边。<span class="科">末</span>这铺陈是你的。收拾了。<span class="科">净</span>你看么。</span>四边有暗记图书。图书若打在中天柱。这房儿是咱的。我如今再把欺心使。<span class="夹白"><span class="科">末</span>还有甚么欺心的。<span class="科">净</span>我把令正娘子脸上打一个图书。</span>印了图书是我妻。<span class="夹白"><span class="科">末</span>相公也不是这样欺心的。<span class="科">净</span></span>我姑饶恕。快打发嗄程饭米。即便回归。</p>
        
        <p class="白"><span class="科">末</span>嗄程之类。当得奉承。郑相公也该别一别去。<span class="科">净</span>这样人别他怎么。</p>
        
        <p class="落诗">料他终作异乡尘。<br />莫怪朋友两处分。<br />湖海茫茫云外迹。<br />乾坤落落梦中身。</p>
        
        <p class="白"><span class="科">净吊场</span>我今若回去。他父亲必然着人究追下落。我左右是无家之人。回去怎么。不免写起招子。只说常州郑刺史之子。因赴科举。行至中途。遇盗所杀。车马金银。劫去无迹。有能捕获者。迳到常州取赏。就把来兴出名。只说他恐家主见责。逃往他方度命。各处将招子贴遍。等人传至常州。有何不可。</p>
        
        <p class="落诗">只凭半张纸。<br />惹起一家愁。</p>
        
        <h2 id=ch12 class="chapter"><span class="出题">第十二出　乳婿传凶</span></h2>
        
        <p class="曲"><span class="牌">贺圣朝</span><span class="科">外上</span>两岐麦秀桑田。万民示辱蒲鞭。循良有传效前贤。管取好名传。</p>
        
        <p class="白"><span class="科">众作皂隶参见科外</span>穷庐安赤子。明壑布阳春。刺史官衔旧。文风礼乐新。下官常州刺史郑儋是也。到任以来。且喜判重如山。民安如堵。但不知民间疾苦。怨慕何如。且唤耆老社长。询问一番。那皂隶唤耆老社长进来。<span class="科">净丑</span>雨后有人耕绿野。月明无犬吠荒村。老爷磕头。<span class="科">外</span>那两人叫甚名字。<span class="科">净</span>小人姓黄名裳。<span class="科">丑</span>小人姓黄名里。<span class="科">外</span>你二人都好个名。且问你。今年徭役。拨得如何。<span class="科">净</span>今年徭役。极公论。忒均平。<span class="科">外</span>我比先任老爷手里如何。<span class="科">净</span>老爷。先官手里猫狗也不得空闲。<span class="科">外</span>怎么猫狗也不得空闲。<span class="科">丑</span>老爷。有诗为证。任是深山更深处。也应无计避征徭。<span class="科">外</span>你只说先任比我如何。<span class="科">丑</span>老爷在上。容小的禀来。那先任老爷在此呵。</p>
        
        <p class="曲"><span class="牌">月上海棠</span>徭役难。乡民贫乏皆逃窜。看苔封泥锁。蓬荜门关。<span class="夹白">自老爷下车以来。</span>感黄堂德政宠施。喜合浦明珠重返。<span class="科">合</span>加餐饭。争歌五袴。无复饥寒。</p>
        
        <p class="曲"><span class="牌">前腔</span><span class="夹白"><span class="科">外</span>我在此呵</span>守一官。民之父母行方便。要举直措枉。劝善惩顽。万井中不断炊烟。四境内相闻鸡犬。<span class="科">合</span>欢声满。含哺鼓腹。无复愁烦。</p>
        
        <p class="白">老人出去。<span class="科">净丑</span>徭役事均平。乡村民快乐。<span class="科">末</span>不好了。<span class="科">外</span>宗禄慌慌张张。为着甚事。</p>
        
        <p class="曲"><span class="牌">好姐姐</span><span class="科">末</span>小人偶出府前。闻说道相公遭难。<span class="夹白"><span class="科">外</span>我儿为何遭难。<span class="科">末</span></span>为金多被盗。一身丧九泉。<span class="夹白"><span class="科">外</span>此是传闻来的。那有此话。<span class="科">末</span></span>端可验。这招子是实都贴遍。<span class="夹白"><span class="科">外</span>是何人贴的。<span class="科">末</span>是来兴贴的。<span class="科">外</span>他怎么不回来。<span class="科">末</span></span>他落天涯未得还。<span class="夹白"><span class="科">外</span>如此果是害了我那孩儿。宗禄。虽如此说。</span>把此情慎勿就言。<span class="夹白">我夫人呵。</span>若知道肝肠哭断。我　　将疑将信。心中殊不安。<span class="夹白">宗禄此事不可就言。</span>须访探。举头见日长安远。怎得人从日下还。</p>
        
        <p class="白"><span class="科">外</span>宗禄密访此事。且谩说与夫人知道。<span class="科">末</span>知道了。</p>
        
        <p class="落诗">公子直如弦。<br />传闻死道边。<br />前程暗如漆。<br />今日信斯言。</p>
        
        <h2 id=ch13 class="chapter"><span class="出题">第十三出　姨鸨夸机</span></h2>
        
        <p class="曲"><span class="牌">杏花天</span><span class="科">净上</span>桑榆暮景身无倚。红颜谢鬓已如丝。风情已逐年华去。犹存下剩粉残脂。</p>
        
        <p class="白">自小声名属教坊。而今弄得鬓如霜。蜂蜜舌头砂糖口。心肠似铁性如钢。小妾姓贾。排行第二。人都叫我做贾二妈。不幸夫主早亡。单身在教坊司居住。本司李大妈是我的妹妹。他家女儿亚仙。是教坊中出色的粉头。一向不曾相见。今日去看他一看。来到此是李大妈家门首。<span class="科">贴李大妈上</span></p>
        
        <p class="曲"><span class="牌">前腔</span>东风料峭门深闭。看落红满地胭脂。子规夜半犹啼哑。不信道唤春不回。</p>
        
        <p class="白">二妈。甚风吹得你来。<span class="科">净</span>久不相见。特来探望。<span class="科">贴</span>二妈请坐。多承下顾。<span class="科">净</span>大姐怎么不见。<span class="科">贴</span>他陪郑相公在房内。待我叫他出来。</p>
        
        <p class="曲"><span class="牌">桃李争放</span><span class="科">旦</span>小阁陶情。楸枰弈戏。忽听娘行唤取。</p>
        
        <p class="白"><span class="科">净</span>大姐。闻得你接着一个好姐夫。且喜且喜。<span class="科">旦</span>他是个读书的老实人。<span class="科">净</span>你要那虚花头的怎么。有造化方接着老实孤老。趁他爱你时。起发他些东西。自古道痴心老婆负心汉。不要挫过了。日后情疎。你再要就难了。<span class="科">旦</span>他是个志诚君子。与别人不同。怎么开口起发他的。也要顾些仁义相处。<span class="科">净</span>我门户中。不过千谋万计。只是哄他。顾不得甚么仁义。<span class="科">旦</span>好说。这事不是我行的。眼前出于无奈。要顾终身事业。怎做得那冷热人。使人抱怨。<span class="科">净</span>大姐。你听道来。</p>
        
        <p class="曲"><span class="牌">忆多娇</span>他初到时。我把甜话儿。娇声艳语承奉之。席上人前偷眼觑。<span class="夹白">他若在我家歇时。</span>我与他锦帐深闺。我与他锦帐深闺。睡到日上三竿才起。<span class="夹白">若在我家住久了呵。</span>我就假意儿。长叹吁。乔妆哭嫁并走死。翦发烧香设盟誓。<span class="夹白">若要起发他东西呵。</span>还有个法儿。还有个法儿。顿放摇桩做鬼。</p>
        
        <p class="白"><span class="科">旦</span>怎么叫做顿放摇桩做鬼。<span class="科">净</span>大姐。孤老与你好了。假如妈妈要钱。你又不好明白与他说。只故意在他被中枕上。哭哭啼啼。说我家妈妈见这里没生意。要到别处转动转动。我又为你在此。怎么放得下。他见你这般爱他。必然加厚与你些钱钞。这便是摇桩做鬼。<span class="科">旦</span>郑相公是个读书君子。不是那虚花子弟。<span class="科">贴</span>我儿正是如此。</p>
        
        <p class="曲"><span class="牌">鬭黑麻</span>那帮衬知音。虚花子弟。打卯烧香。来或暂时。<span class="夹白">这等人呵。</span>吾门户不许窥。<span class="夹白">且喜这郑相公。</span>他是公子王孙。万金有余。<span class="夹白"><span class="科">旦</span>娘。虽说他是有钱的。性儿也是难拿的。<span class="科">贴</span></span>从他性儿。如狼似虎。摆入我门来。摆入我门来。绵羊软的。<span class="科">旦</span>总万计千谋无非为利。论色不迷人。人而自迷。虽一夜做夫妻。亦是前缘。少他债儿。<span class="夹白"><span class="科">贴</span>你不信娘的说话。</span>只怕色衰爱弛。韶华能几。秋月春花。朝云暮雨。</p>
        
        <p class="白"><span class="科">净</span>大姐。你娘说的都是好言语。<span class="科">贴</span>我儿。你不好说。只叫银筝倒鬼罢。</p>
        
        <p class="落诗">觅利机关巧。<br />青楼太不仁。<br />要知山下路。<br />须问过来人。</p>
        
        <h2 id=ch14 class="chapter"><span class="出题">第十四出　试马调琴</span></h2>
        
        <p class="曲"><span class="牌">逍遥乐</span><span class="科">生上</span>鼎沸笙歌扰。火煖椒兰烟雾袅。淹留乐地恣逍遥。<span class="科">旦</span>黛眉粉面。翠馆青楼。绿水红桥。</p>
        
        <p class="白"><span class="科">生</span>黄金何足惜。淑女真难得。<span class="科">旦</span>行乐度春秋。浮生水上沤。<span class="科">生</span>大姐。你这两日。身子不快好些么。<span class="科">旦</span>正不好。勉强梳洗在此。<span class="科">生</span>你想甚么吃。我着人去买来。<span class="科">旦</span>我要马板肠煮汤吃。只怕没处买。<span class="科">生</span>这个何难。来兴那里。<span class="科">丑</span>如今不叫来兴。<span class="科">生</span>叫甚么。<span class="科">丑</span>去了来字。改做请字。叫做请兴罢。<span class="科">生</span>休胡说。你会杀马么。<span class="科">丑</span>我被老歪货哄了你的银钱该多少。恨不得把他一刀两段。方称我心。忒会。<span class="科">生</span>杀甚么。<span class="科">丑</span>你叫我杀李大妈。<span class="科">生</span>不是。杀我骑的五花马。<span class="科">丑</span>我只道叫我杀李大妈。喜得不奈烦。相公这一匹好马。为何要杀他。<span class="科">生</span>大姐思量马板肠煮汤吃。故此要杀他。<span class="科">丑</span>这五花马。日日与相公骑。大姐夜夜与相公骑。你骑了他一夜。大块银子与他。五花马终日骑他。何曾有半个钱与他。那骗钱的到不杀他。反杀省钱的。相公好痴。<span class="科">生</span>休讨打。<span class="科">丑</span>相公休恼。小人就去杀马了。<span class="科">生</span>亚仙。几上有琴。你可试操一曲。<span class="科">旦</span>恐污耳。<span class="科">生</span>自古道不焚香不弹。待我烧些香来。</p>
        
        <p class="曲"><span class="牌">二郎神</span><span class="科">旦</span>炉熏袅。启南轩把丝桐缓操。弹一曲彩凤求凰声合调。听嗈嗈不似离鸾别鹤无聊。<span class="夹白"><span class="科">生</span>如此妙音。愧我不是知音者。<span class="科">旦</span>差矣。</span>我喜遇知音情更好。<span class="夹白"><span class="科">生</span>再弹一曲猗兰如何。<span class="科">旦</span>使得。君兰也。妾草也。今日呵。</span>叹猗兰不嫌伴草。<span class="科">合</span>两情高。愿鼓瑟宫商。相应和调。</p>
        
        <p class="曲"><span class="牌">集贤宾</span><span class="科">生</span>清商宛转音律悄。听巫山夜雨萧萧。暗约高唐魂梦杳。想夜奔文君窈窕。相如智巧。把绿绮轻挑低调。<span class="科">合</span>心太扰。总不入歌楼欢笑。</p>
        
        <p class="曲"><span class="牌">猫儿坠</span><span class="科">旦</span>愿为侍妾。箕箒日犹操。玉树蒹葭虽有诮。兔丝免得附蓬蒿。<span class="科">合</span>偕老。愿恩意地久天长。海阔山高。</p>
        
        <p class="曲"><span class="牌">前腔</span><span class="科">生</span>同心比翼。拟结凤凰俦。梧竹栖迟不暂抛。丹山有日共归巢。<span class="科">合</span>偕老。期誓海盟山。<span class="夹白">如同</span>地厚天高。</p>
        
        <p class="白"><span class="科">丑</span>五花马的板肠汤在此。<span class="科">生</span>亚仙。马板肠汤有了。<span class="科">旦</span>呀。可惜可惜。</p>
        
        <p class="曲"><span class="牌">尾声</span><span class="科">旦</span>这五花马身价高。<span class="科">生</span>汤煮板肠卿所好。<span class="夹白"><span class="科">旦</span>拿去罢。</span>又厌腥膻不吃了。</p>
        
        <p class="白"><span class="科">丑</span>好作贱。可惜杀个五花马来。动也不动。<span class="科">小旦</span>特将心腹事。报与二人知。姐姐。你日日弹琴。只怕明日不能勾了。<span class="科">旦</span>为何说此话。<span class="科">小旦</span>妈妈说在此没有生意。要转动转动。临清魏官人着人来请见。拿二百两银子在此接你。妈妈打点要去。<span class="科">旦</span>等他去自去。我不去。<span class="科">小旦</span>姐姐说得好自在话儿。端端为你来接。由你不去。<span class="科">生</span>如此怎么好。<span class="科">小旦</span>自古道。小娘爱俏。妈妈爱钞。你比魏官人加倍些。管你去不成。<span class="科">生</span>有愧有愧。我就送四百两来。<span class="科">小旦</span>银子几时送来。我好去回那人。<span class="科">生</span>有在此。还少些。待处足了。就送来。</p>
        
        <p class="落诗">风情月思小桃园。<br />歌舞排场乐少年。<br />昨夜宿酲犹未醒。<br />今朝画阁又排筵。</p>
        
        <h2 id=ch15 class="chapter"><span class="出题">第十五出　套促缠头</span></h2>
        
        <p class="白"><span class="科">贴上</span>不织不耕为活计。擢风擢月作生涯。我一家止靠亚仙一个赚钱。如今被郑相公妨占。不得活动。昨日着银筝去说。止得他二百多两银子。他罄囊与我。道无有一些了。不免唤女儿出来。打发他去罢。亚仙那里。<span class="科">旦</span>妈妈。来了。何事分付。<span class="科">旦上贴分付旦介</span></p>
        
        <p class="曲"><span class="牌">绕地游</span><span class="科">旦</span>忽闻母命。玉趾离闺阃。上堂去穿花径。</p>
        
        <p class="白"><span class="科">贴</span>我儿。昨日着银筝去问郑相公借银子。只送得二百两。不勾我使用。与他再借些。<span class="科">旦</span>他说连包与你。再没有了。<span class="科">贴</span>他既没了钱。打发他去罢。<span class="科">旦</span>娘。君子爱财。取之有道。财谁不爱。也要顾些仁义。郑相公在我家。也使尽好些钱了。何忍就赶他出去。<span class="科">贴</span>不要管我。包你不伤犯了他罢了。快请他出来。<span class="科">旦</span>相公有请。</p>
        
        <p class="曲"><span class="牌">前腔</span><span class="科">生</span>葵花灿锦。隔院闻人请。多应是有人劝饮。</p>
        
        <p class="白"><span class="科">贴</span>郑相公。你久处我家。多有简慢。你是我嫡亲女婿。料不见罪了。<span class="科">生</span>小生久叨馆阁。思报无地。何出此言。<span class="科">贴</span>老身一向失问。令尊令堂高寿。<span class="科">生</span>学生父母。俱有七十余岁了。<span class="科">贴</span>既有许多高寿。不宜久处在外。<span class="科">生</span>学生非不知之。为功名出于无奈。</p>
        
        <p class="曲"><span class="牌">黄莺儿</span><span class="科">贴</span>你定省在晨昏。却暌违秋复春。为人子者心何忍。你恋着青楼丽人。忘却白发老亲。<span class="夹白">孝为百行之本。万善之源。你怎么恋乎此。</span>但知务末浑忘本。<span class="科">合</span>少年人。戒之在色。<span class="夹白"><span class="科">生</span>好胡说。<span class="科">贴</span>不胡说。</span>是孔子语谆谆。</p>
        
        <p class="白"><span class="科">生</span>妈妈。小生久处在宅。并不闻此言。今日何故苦苦相劝。<span class="科">贴</span>你久恋我家。囊橐倾尽。后倘有失所。岂不归罪于我。故此好言相劝。<span class="科">生</span>好薄情。<span class="科">贴</span>非是薄情。我与你彼此有益。</p>
        
        <p class="曲"><span class="牌">前腔</span><span class="科">生</span>你看他词色太骄人。使区区疑虑生。<span class="夹白"><span class="科">贴</span>相公不须疑虑。早早去罢。<span class="科">生</span>我岂不欲回去。</span>奈功名未遂无归兴。<span class="夹白"><span class="科">贴</span>你也把父母想一想。<span class="科">生</span></span>欲望太行白云。难舍巫山彩云。恩情两地萦方寸。<span class="科">合前</span>薄情人。贪财爱钞。故尔语谆谆。</p>
        
        <p class="曲"><span class="牌">簇御林</span><span class="科">旦</span>情含笑。眉展颦。恐仙郎感慨兴。<span class="夹白">相公何必愁闷。</span>丈夫四海家无定。休得要怀故土思乡井。<span class="夹白"><span class="科">生</span>我几时要回去。何曾想家。是你那母亲赶我。<span class="科">合</span></span>他是老年人。言颠语倒。不可认为真。</p>
        
        <p class="白">郑相公岂不闻圣人云。喜怒不形。物我无间。今日虽是妈妈不是。看我的薄情。只是如故。不要记怀罢。<span class="科">贴</span>你还有十两银子与我。再住几日也不妨。</p>
        
        <p class="曲"><span class="牌">前腔</span><span class="科">旦</span>言虽慰。气未伸。念关山役梦魂。囊琴羞把朱弦整。怕声声弹出思归引。<span class="科">合前</span></p>
        
        <p class="落诗">金尽床头惹厌憎。<br />风波萍迹任浮沉。<br />人情若比初相识。<br />到底终无怨恨心。</p>
        
        <h2 id=ch16 class="chapter"><span class="出题">第十六出　鬻卖来兴</span></h2>
        
        <p class="白"><span class="科">末上</span>自家熊店主是也。郑公子来此科举。迷恋娼家。金银嫖尽。今被老妈要钱。无从措置。央我把那来兴卖与崔尚书家。文契俱写完了。不免催他去交还他去。<span class="科">生</span>今日到熊主人。将来兴去卖。</p>
        
        <p class="曲"><span class="牌">金蕉叶</span>有缘有缘。遇佳人情浓眷恋。燕蹴飞花落舞筵。叹囊空兴味萧然。</p>
        
        <p class="白"><span class="科">相见介生</span>熊店主。相烦你的事可成么。<span class="科">末</span>文书并银子十两在此。来兴一去。银子就与相公。<span class="科">生</span>来兴那里。<span class="科">丑</span>只为思乡切。家山入梦频。宁为故乡鬼。莫作异乡人。大相公叫来兴怎么。<span class="科">生</span>我久居于此。盘缠已尽。此间店主人说崔尚书家待人甚好。我将你卖与他为义男。你可随着店主人去。<span class="科">丑</span>呀。大相公。你把来兴卖了。可怜小人随侍到长安。不辞劳碌。兼受老爹奶奶抚育之恩。承相公同手足之看。此欲图报。素志未酬。今便一旦抛离。于心何忍。相公。你若速归乡井。小人愿卖身以作盘缠。你若仍恋烟花。决不敢奉命。言诉及此。痛泪难禁。<span class="科">生</span>来兴。我也舍你不得。到此出于无奈了。</p>
        
        <p class="曲"><span class="牌">小桃红</span><span class="夹白">我只</span>为黄金散尽。翠馆难淹。鬻汝休含怨。从容向前。<span class="夹白"><span class="科">丑</span>小人怎敢怨相公。只是割舍不得。<span class="科">生</span>来兴。我毕竟是个寒儒。</span>你随我无荣显。<span class="夹白">那崔尚书府中。甚是势头。</span>适彼窃威权。将托身。食人食事必从驱遣。<span class="夹白">你到他家务要学好。</span>免受鞭笞。省我挂牵。<span class="夹白"><span class="科">丑</span>相公。你把我这身卖了银子。又不可浪费了。把做盘缠回去罢。<span class="科">生</span></span>故园羞回转。生死听天。羊触籓篱。进退两难。</p>
        
        <p class="曲"><span class="牌">下山虎</span><span class="夹白"><span class="科">丑</span>小人呵。</span>远随科试。来到长安。望你登高选。我也喜欢。谁知道眷恋红妆。取次辎装罄然。<span class="夹白"><span class="科">生</span>来兴。我如今悔矣。<span class="科">丑</span>相公。店主人再三劝你。</span>却把忠言当恶言。不听人之劝。卖我微躯值几钱。<span class="夹白">小人受老爹奶奶的厚德。今生不得报了。可怜可怜。</span>欲见爹妈面。除是梦返故园。望断孤云泪两悬。</p>
        
        <p class="曲"><span class="牌">蛮牌令</span><span class="夹白"><span class="科">末</span>来兴去罢。此间</span>离相府路迂远。辞旧主莫留连。<span class="夹白"><span class="科">丑</span>店主人。你且从容片时。我今日别了相公呵。</span>关山无日转。音信倩谁传。<span class="夹白">相公。你若不早早回去。只管迷恋在此。</span>倘爹知道难容见面。只苦杀老母愁烦。想晨昏望儿眼穿。<span class="夹白">相公。你如今趁有这几两银子在身边。须当早早回去罢了。</span>你莫困穷途。速整归鞭。</p>
        
        <p class="白"><span class="科">末</span>来兴去罢。</p>
        
        <p class="曲"><span class="牌">尾声</span><span class="科">丑</span>临行再拜肝肠断。<span class="夹白">相公。未曾报谢得老爹奶奶。</span>望乞代言千万。死当结草衔环。</p>
        
        <p class="落诗">拜别恩东欲断肠。<br />何年再得倚高堂。<br />休恋故乡春色好。<br />受恩深处即家乡。</p>
        
        <h2 id=ch17 class="chapter"><span class="出题">第十七出　谋脱金蝉</span></h2>
        
        <p class="曲"><span class="牌">园林好</span><span class="科">贴上</span>三竿日纱窗影红。有人在鸳鸯被中。睡熟𨢬<a epub:type="noteref" href="#char01"><sup>注</sup></a>醿香梦。不知道已晨钟。午饭后近昏钟。</p><aside epub:type="footnote" id="char01"><p>「⿰酉荼」</p></aside>
        
        <p class="白">我已着人请贾二妈。怎么还不见来。</p>
        
        <p class="曲"><span class="牌">前腔</span><span class="科">净</span>团花扇低遮丑容。一路上无人簇拥。空有香风飘动。只落得引游蜂。飞攘攘惹狂蜂。</p>
        
        <p class="白">呀李大妈。唤妾身有何事干。<span class="科">贴</span>二妈。荥阳郑相公。他久恋我家。妨占亚仙。不肯接人。又不好撚他出去。特请你来商议。求一妙策。<span class="科">净</span>我闻得郑公子甚有金银。为何要撚他出去。<span class="科">贴</span>他在此金银已尽了。</p>
        
        <p class="曲"><span class="牌">江儿水</span>买笑经年久。行囊近日空。<span class="夹白"><span class="科">净</span>既没了钱。叫你的大姐把意思远些儿。<span class="科">贴</span></span>奈痴儿迷恋多承奉。<span class="夹白"><span class="科">净</span>怕与他好了。要桃之夭夭。<span class="科">贴</span></span>想夜奔追随心萌动。<span class="夹白"><span class="科">净</span>既如此。你把脸儿放下来才是。<span class="科">贴</span></span>我嫌疑他也知惶恐。<span class="夹白"><span class="科">净</span>如此要留他。要打发他。<span class="科">贴</span></span>我进退无谋操纵。请问娘行。何策把冤家断送。</p>
        
        <p class="白"><span class="科">净</span>你要打发他去。有何难。他是贵公子。比常人不同。怎么好撚他出去。须用金蝉脱壳之计才好。<span class="科">贴</span>甚么金蝉脱壳之计。<span class="科">净</span>我与你先寻下一所房子。你着令爱同郑元和到竹林寺求男。就着他央我为媒。讲话之闲。急差人来报说你偶得暴疾。我先着令爱回来看你。你就悄地搬开。后使郑生回来。我亦搬去。教他两处无寻。这便是金蝉脱壳之计。<span class="科">贴</span>只恐哄他不信。</p>
        
        <p class="曲"><span class="牌">前腔</span><span class="科">净</span>只说求男女。烧香古庙中。令他访妾闲谈咏。你托疾差人将言哄。女儿前遣驰飞鞚。潜地行踪移动。教他两处无寻。做了一场春梦。</p>
        
        <p class="白"><span class="科">贴</span>此计甚妙。多谢见教。<span class="科">净</span>休谢休谢。我去了。金风未动蝉先觉。暗送无常死不知。<span class="科">贴</span>事不宜迟。且叫女儿郑相公出来。安他去。</p>
        
        <p class="曲"><span class="牌">五供养</span><span class="科">旦</span>琴调瑟弄。母命传呼。速应相从。<span class="科">生</span>囊空情减杀。礼貌欠从容。登堂腼腆。只恐簧言讥讽。<span class="科">合</span>花红无百日。开落任东风。质问因由。吾当遵奉。</p>
        
        <p class="白"><span class="科">贴</span>郑姐夫女儿你过来。<span class="科">生</span>妈妈有何见谕。<span class="科">贴</span>郑姐夫。你与我女儿相知岁久。没有孕嗣。此间竹林院神道甚灵。你可备些牲礼。与我女儿同去祈求。倘得一男半女。则我女儿终身有望。日后你便为官。也弃撇不下。<span class="科">生</span>小生囊箧已尽。何幸眷育海涵。反作百年姻眷。扪怀知感。刻骨难忘。<span class="科">贴</span>郑姐夫何出此言。你与我女儿两个呵。</p>
        
        <p class="曲"><span class="牌">前腔</span>恩深情重。设誓求男。全始全终。<span class="夹白">待你祈祷回来。就央贾二妈为媒。与你结姻。那时节</span>屏开金孔雀。褥隐绣芙蓉。姻缘重结。一对和鸣鸾凤。<span class="科">合</span>门阑多喜气女婿近乘龙。白璧蓝田。想伊曾种。</p>
        
        <p class="白"><span class="科">生</span>多谢妈妈厚意。<span class="科">贴</span>我儿明日同姐夫祈祷回来。就请贾二妈来。<span class="科">旦</span>请他来何干。<span class="科">贴</span>自古道匪媒弗克。我央他与你为媒。<span class="科">生</span>正是伐树须用斧。<span class="科">贴</span>引线必须针。<span class="科">生</span>明日去竹林院烧香。香纸不曾备。且叫保儿来问他。<span class="科">丑</span>相公有何分付。<span class="科">生</span>我明日要到竹林院烧香。祈求男女。我不知要办甚么东西去。</p>
        
        <p class="曲"><span class="牌">玉交枝</span><span class="科">丑</span>神仙斋供。间腥荤粢盛洁丰。要三牲酒醴亲赉捧。爇宝鼎沈木香浓。高烧银烛影摇红。<span class="夹白"><span class="科">生</span>这些东西明日买罢。<span class="科">丑</span>明日迟了。</span>须是今朝置买来朝用。<span class="科">合</span>这神灵有感必通。愿早叶熊罴吉梦。</p>
        
        <p class="白"><span class="科">贴</span>保儿说的是。还是今日买罢。就依他今日买完备了更好。</p>
        
        <p class="曲"><span class="牌">前腔</span><span class="科">生</span>我无钱使用。典春衣殊觉赧容。<span class="夹白">保儿。你与我拿这件衣服去卖了。买些香纸牲醴来用。</span>就烦伊置买多劳动。<span class="夹白"><span class="科">丑</span>相公。衣者身之章。不可卖了。<span class="科">生</span>我的衣服。一年一换。穿过就不用了。<span class="科">丑</span>这等看起来。那来兴也是相公穿过的。<span class="科">生</span>怎么来兴也是我穿过的。<span class="科">丑</span>不然如何将他卖了不用。<span class="科">生</span>休胡说。</span>我志豪迈莫笑身穷。鬼神祷告竹林中。夫妻同返桃源洞。<span class="科">合</span>许配偶忻然相应。<span class="夹白"><span class="科">丑</span>要娶大姐。必须得好些礼。<span class="科">生</span></span>论聘仪容当补送。</p>
        
        <p class="曲"><span class="牌">尾声</span>娶而不告心惶悚。只索行权曲从。<span class="夹白"><span class="科">丑</span>相公。你娶了我大姐呵。不似如今这等拘束。</span>任你睡到日高花影重。</p>
        
        <p class="落诗">喜筵重启结夫妻。<br />祷告归来莫待迟。<br />借问竹林何处是。<br />赤栏桥过碧江湄。</p>
        
        <h2 id=ch18 class="chapter"><span class="出题">第十八出　竹林祈嗣</span></h2>
        
        <p class="曲"><span class="牌">步虚传</span><span class="科">贴上</span>竹林仙院礼三清。歌舞楼台弃锦筝。日暮焚香绕坛上。步虚犹作按歌声。</p>
        
        <p class="白"><span class="科">众道姑相见介贴</span>小道原是教坊司一个名妓。姓曹。排行居长。人都称为曹大姐。因被妈儿爱了没疼热的钱钞。不管好歹。因此忿气出家。道号净真。我如今识破悲欢离合之情。特修养丹炉。消磨火性。寻几个霞烟外逍遥善信。存一人至诚心散漫挨光。甚时得到蓬莱。今日四月望日。且唤道姑出来烧些香。<span class="科">丑</span>扫地青牛卧。栽松白鹤栖。要知仙女丽。原是教坊妻。院主稽首。<span class="科">贴</span>道姑。今日四月十五日。乃天生圣母娘娘诞辰。恐有求嗣的到此烧香点烛。至道台上礼拜。</p>
        
        <p class="曲"><span class="牌">浪淘沙</span><span class="科">贴</span>瑞草满瑶阶。白鹤飞来。香焚柏子碧云开。一卷黄庭消白昼。万虑尘埋。</p>
        
        <p class="白">众道姑们伺候着那烧香的施主们来。<span class="科">众</span>知道。</p>
        
        <p class="曲"><span class="牌">前腔</span><span class="科">生旦</span>琳馆白云隈。竹里门开。飞甍画栋绝尘埃。玉罄一声云外鸣。仿佛蓬莱。</p>
        
        <p class="白"><span class="科">贴</span>大姐久不到竹林院烧香了。此位相公上姓。<span class="科">旦</span>是荥阳郑相公。<span class="科">贴</span>到此贵干。<span class="科">旦</span>奴家目下与他成婚。特来求嗣。<span class="科">贴</span>如此请上香。<span class="科">丑</span>方才来到就上香。待我送下香钱才是礼。<span class="科">生</span>有。自当奉谢。<span class="科">贴</span>相公请上香。初拜。二人同拜。</p>
        
        <p class="曲"><span class="牌">亭前柳</span><span class="科">生</span>夫妇愿和谐。鸑鷟早投胎。易生还易长。无难亦无灾。<span class="科">合</span>大开方便门儿待。六道轮回。生化果奇哉。</p>
        
        <p class="白"><span class="科">旦</span>神灵。愿我夫主郑元和呵。</p>
        
        <p class="曲"><span class="牌">前腔</span>他应试显奇才。步武上金阶。碧桃和露种。红杏倚云栽。<span class="科">合</span>大开法济门儿待。六道轮回。生化果奇哉。</p>
        
        <p class="曲"><span class="牌">前腔</span><span class="科">贴</span>绛烛吐莲台。宝篆结云霾。求儿应副望。孔释送将来。<span class="科">合</span>大开广照门儿待。六道轮回。生化果奇哉。</p>
        
        <p class="白"><span class="科">生</span>香钱祝钱。莫嫌轻鲜。<span class="科">丑</span>相公。你这每一个标致人。不扯手不像个嫖客。<span class="科">生</span>实是轻意。日后容补。<span class="科">丑</span>相公。如今世界。千万个容当再谢。不如一个伏乞笑留。见添些如何。<span class="科">贴</span>不要计较罢了。</p>
        
        <p class="落诗">不孝有三无后续。<br />祷告灵神定获福。<br />今日无官一身闲。<br />他年有子万事足。</p>
        
        <h2 id=ch19 class="chapter"><span class="出题">第十九出　诡代僦居</span></h2>
        
        <p class="曲"><span class="牌">福清歌</span><span class="科">净上</span>老年来因无娇媚。不放松脚儿还细。把持门户胜男儿。只多了丫髻。接旧人尚有丰致。</p>
        
        <p class="白">前日李大妈与我税一所房子。在此暂住。掇赚那郑元和。受人之托。必当终人之事。少待他来。自有道理。<span class="科">元和与李亚仙同见贾二妈</span></p>
        
        <p class="曲"><span class="牌">唐多令</span><span class="科">生</span>素手相携。祛炎扇可挥。不禁汗透碧纱衣。引入槐阴深处。</p>
        
        <p class="白">步步行来远。遥遥路更长。一湾流水绿。满地落花香。<span class="科">旦</span>可曾到了他家么。<span class="科">生</span>此间已是贾二妈门首。<span class="科">净</span>郑相公。贵脚踹贱地。有何见谕。<span class="科">生</span>二妈。小生此来。非为别事。<span class="科">净</span>端的为何事来此。实与老身说知。<span class="科">生</span>二妈听道。</p>
        
        <p class="曲"><span class="牌">桂枝香</span>将欲婚谐伉俪。<span class="夹白"><span class="科">净</span>原来要娶大姐。且喜且喜。几时成就。<span class="科">生</span></span>即日筵开罗绮。想蓝田白玉曾埋。双足赤绳曾系。<span class="夹白"><span class="科">净</span>你二人到此贵干。<span class="科">生</span></span>凂娘行作伐。凂娘行作伐。<span class="夹白"><span class="科">净</span>只怕没有福做这个媒人。<span class="科">生</span></span>望毋推挋。自当酬礼。<span class="科">合</span>喜孜孜。欲结同心带。须衔合卺杯。</p>
        
        <p class="白"><span class="科">净</span>这等说呵。显得李大妈识人了。将亚仙与你做夫妻。不枉了一对儿。后日一定有好处。</p>
        
        <p class="曲"><span class="牌">前腔</span>你是青年才子。<span class="夹白">大姐</span>是红颜淑女。有缘千里相逢。此日正宜匹配。吾当赞襄。吾当赞襄。玉成其事。成人之美。<span class="科">合前</span></p>
        
        <p class="白">既是这般说呵。老身不得不依命。作成老身也趁一件袄子穿。<span class="科">生</span>自然重谢重谢。</p>
        
        <p class="曲"><span class="牌">不是路</span><span class="科">丑</span>我汗马奔驰。满目炎天路欲迷。他新迁寓。尚书府过戟门西。<span class="夹白">此间已是贾二妈门首。且带住马。迳入报知。呀。大姐。不好了。<span class="科">生旦</span>却是怎的。</span>为何的。言辞急遽无头绪。<span class="科">丑</span>只为娘行一病危。<span class="夹白"><span class="科">生</span>大妈有甚么病来。<span class="科">丑</span>妈妈忽得暴疾。如今</span>将垂死已。<span class="夹白"><span class="科">旦</span>呀。怎么好。</span>他衣衾棺椁何曾备。<span class="夹白"><span class="科">净</span>若如此呵。</span>早为之计。早为之计。</p>
        
        <p class="白"><span class="科">生</span>待我回去。请个医人看治。</p>
        
        <p class="曲"><span class="牌">前腔</span><span class="科">净</span>他病笃求医。恐船到江心补漏迟。<span class="夹白"><span class="科">生</span>二妈说那里话。宁可衔药而死。我与你</span>同回去。还将药石少扶持。<span class="夹白"><span class="科">净</span>只有一匹马。你二人怎么同回。<span class="科">生</span>二妈有马。再借一匹。<span class="科">净</span></span>吾家里。常时有马今无矣。<span class="夹白"><span class="科">生</span>如此怎么。<span class="科">净</span>把马先送大姐去。然后来接姐夫就是。<span class="科">生</span>言之有理。大姐。你</span>且先行我慢些。<span class="科">旦</span>你权于此。我到家即遣雕鞍至。<span class="科">生</span>万勿迟滞。万勿迟滞。</p>
        
        <p class="白">大姐。正在恩爱之间。又起这等风波。教我如之奈何。我适才所言。在此专望来接。<span class="科">旦</span>我决不迟滞。<span class="科">生</span>你乘不惯。须要仔细。</p>
        
        <p class="曲"><span class="牌">掉角儿</span><span class="科">净</span>叹浮生没根没蔕。病衰年难医难治。<span class="夹白"><span class="科">生</span>我来时妈妈好好的。为何就有病起来。事有可疑。<span class="科">净</span>相公。</span>天也有不测风云。人岂无不虞灾异。姥将亡无人管。最孤凄。吾须备斋祭之仪。<span class="科">生</span>天将暮矣。为何马犹不至。<span class="夹白"><span class="科">净</span>真个马还不见来。<span class="科">生</span>心急如火。待我走去罢。<span class="科">净</span>这许多路。怎么走得。<span class="科">生</span></span>我心焦如火。怎辞劳瘁。</p>
        
        <p class="白"><span class="科">净</span>再待一待。<span class="科">生</span>天已晚了。待不得。只得走罢。一心忙似箭。两脚走如飞。<span class="科">净</span>看他信以为实。竟走回去了。</p>
        
        <p class="曲"><span class="牌">前腔</span>他那识咱虚情假意。忙收拾迁居行李。黄金殿深锁鸳鸯。白玉楼空余燕子。楚阳台云雨散。梦魂迷。巫山女何处寻之。真诚君子。岂知奸宄。走头无路。中吾深计。</p>
        
        <p class="白">自古道。烟花之门。那有真意。只索离了他。走回去便了。你好苦好苦。</p>
        
        <p class="曲"><span class="牌">尾声</span>金蝉脱壳潜移徙。蕉鹿梦使他无据。<span class="夹白">郑郎。</span>那里是长久夫妻。</p>
        
        <p class="白">郑元和去了。想李大妈已离原宅。妾身也离此处。教他两处踏空。</p>
        
        <p class="落诗">穷途无奔又无投。<br />南去北来休便休。<br />今夜彩云何处散。<br />梦随明月下青楼。</p>
        
        <h2 id=ch20 class="chapter"><span class="出题">第二十出　生拆鸳鸯</span></h2>
        
        <p class="曲"><span class="牌">金钱花</span><span class="科">贴上</span>行行离却花街。花街。轻轻蹴起纤埃。纤埃。垂杨江上立苍苔。日哺矣。尚不来。日晡矣。尚不来。</p>
        
        <p class="白">老身要脱赚郑元和。哄我女儿同到竹林院求男女。就着他去央贾二妈为媒。我已着人去报。忽得暴疾。哄我女儿先回来。移家到安邑门去住。脱离了那穷酸秀才。行李已搬下船。只等我女儿。如何不见来也。<span class="科">做急走介旦乘马上介</span></p>
        
        <p class="曲"><span class="牌">前腔</span><span class="科">旦丑</span>忽闻母病堪哀。堪哀。一鞭驰骤前来。前来。<span class="夹白">呀娘。</span>你缘何独自立苍苔。使我心惊战。意疑猜。使我心惊战。意疑猜。</p>
        
        <p class="白"><span class="科">贴</span>远远望见。却是我女孩儿来了。不免站在江边。等着他来上船。免得郑生又来寻觅。<span class="科">旦</span>娘。说你偶得暴疾。孩儿不胜惊骇。駝马而来。你今为何独立在江边。<span class="科">贴</span>我好好的。那有甚么病。只因郑元和久住我家妨占。不能脱他。我与贾二妈定下金蝉脱壳之计。我与你如今搬到安邑东门去居住。别寻生意。他那里来寻我。<span class="科">旦</span>倘寻不见。他一定去寻贾二妈了。<span class="科">贴</span>赚了郑元和出门。贾二妈也搬开了。叫他那里去寻。<span class="科">旦</span>好苦。娘。你下得这般狠毒。<span class="科">贴</span>不消说闲话。快些上船来。你哭他怎的。<span class="科">旦</span>娘。虽则我门户人家。也要顾些仁义。惜些廉耻。何故这等狠毒。天不容地不载呵。</p>
        
        <p class="曲"><span class="牌">山歌</span><span class="科">净</span>我做船家爱清奇。满船常挂月明归。今日装了大姐在舱里坐。好像范蠡载西施。</p>
        
        <p class="白">快下船来。</p>
        
        <p class="曲"><span class="牌">前腔</span><span class="科">贴</span>蓦地搬场去不来。脱壳金蝉忒使乖。东奔西投无寻觅。赚了个抱负经纶好秀才。</p>
        
        <p class="曲"><span class="牌">红衲袄</span><span class="科">旦</span>他本是抱负经纶一个好秀才。<span class="夹白"><span class="科">贴</span>我这样人家只爱钱。管甚么好秀才歹秀才。若有钱。便是叫化子也接。他若无钱。纵是贵公子也是闲的。<span class="科">旦</span>娘。</span>他偶然堕风尘却遭着你毒陷害。<span class="夹白"><span class="科">贴</span>他自家没了钱。怎说我陷害也。<span class="科">旦</span>娘。是你亲口许我嫁他。<span class="科">贴</span>这是他有钱时的说话。<span class="科">旦</span>我那郑公子呵。</span>辜负了生前结下了同心带。空落得梦中饮合卺杯。<span class="夹白">今日弄得他两处无寻觅。</span>忍教他哭穷途消壮怀。多管是减容光谁偢倸。一似芙蓉生在秋江上也。不向东风怨未开。</p>
        
        <p class="白"><span class="科">贴</span>事已至此。你哭他也是枉然。休要哭。</p>
        
        <p class="曲"><span class="牌">山歌</span><span class="科">净</span>不向东风怨未开。相思郁结满愁怀。不是郎君寻人劳健步。只为胸中七步才。</p>
        
        <p class="白"><span class="科">贴</span>莫说七步。就是八步才也难了。</p>
        
        <p class="曲"><span class="牌">红衲袄</span>假饶有七步才学问该。怎识破八阵图形势排。我未见好德人如好色。他自取失身家还失财。旧时的鸣珂巷空走来。新时的宜阳院徒自踹。端的是踏破铁鞋无觅处也。十谒朱门九不开。</p>
        
        <p class="曲"><span class="牌">山歌</span><span class="科">净</span>九不开九不开。妆台明镜漫尘埃。姐姐打扮好似良家女。宽绰绰衣衫别样裁。</p>
        
        <p class="曲"><span class="牌">红衲袄</span><span class="科">旦</span>宽绰绰把衣衫别样裁。高耸耸云髻特地改。风月门牢砌了迷魂寨。粉骷髅照出了孼镜台。收锦茵杨柳腰舞不来。敛歌喉桃花扇从今卖。始信道明年此地知谁在也。尘世难逢笑口开。</p>
        
        <p class="白"><span class="科">贴</span>笑口开。笑口开。郑子于今思不谐。莫怨他。</p>
        
        <p class="曲"><span class="牌">山歌</span><span class="科">净</span>尘世难逢笑口开。人生离合命安排。恩情有日重相会。枉使机关名行乖。</p>
        
        <p class="曲"><span class="牌">红衲袄</span><span class="科">小旦</span>不是设机关名行乖。赚得他走路岐涕泪洒。似娘行不肯招乘龙客。吹箫人嬾再登引凤台。长相思愁闷怀。短相思眉锁黛。<span class="夹白">姐姐。你的闷怀呵。</span>真个是花影重重叠叠瑶阶也。几度呼童扫不开。</p>
        
        <p class="白"><span class="科">净</span>船已到安邑东门了。请大姐妈妈上岸。</p>
        
        <p class="落诗">怪底东风恶。<br />摧残并蔕花。<br />白云他自散。<br />明月落谁家。</p>
        
        <h2 id=ch21 class="chapter"><span class="出题">第二十一出　堕计消魂</span></h2>
        
        <p class="曲"><span class="牌">六么令</span><span class="科">生上</span>颠危老死。在他人尚要扶持。况吾为婿感恩私。心急急。敢迟迟。不辞辛苦忙归去。不辞辛苦忙归去。</p>
        
        <p class="白">适才贾二妈处。说将马来接我。久不见至。只得步回。呀。为何李大妈把门封锁了。好怪么。不免问邻舍家。便知分晓。老哥借问。此间李家。为何把门封锁在此。<span class="科">内应</span>搬去了。<span class="科">生</span>他搬在那里。这房子是谁锁的。<span class="科">内应</span>不知他搬在那里。这房子是曾学士着人封锁的。<span class="科">生</span>李家搬去。不知分晓。只得还转贾二妈家。去问他个下落。<span class="科">忙走介</span></p>
        
        <p class="曲"><span class="牌">前腔</span>朱门深闭。不知他何方僦居。回头怅望彩云飞。天已暮。日沉西。奈林深路黑难行矣。奈林深路黑难行矣。</p>
        
        <p class="白">此去贾二妈家。还有五六里之程。天色已晚。途路又生。去不到了。不免借这酒馆。歇宿一宵。明日早行。店家何在。<span class="科">净</span>高悬一灯火。应接四方人。官人何来。<span class="科">生</span>我借你馆中一宿。明日早行。行路辛苦。有酒看一壶来。<span class="科">净</span>请坐。酒在此。<span class="科">生</span>酒保。我明日五更就去。把门不要锁了。<span class="科">净</span>房钱酒钱都没有。去了那里来寻你。<span class="科">生背介</span>正是盘缠一文也没有在身边。怎么好。罢罢。我把这件衣服抵在此。明日就来取。<span class="科">净</span>也罢。典衣沽酒饮。开榻任君眠。<span class="科">下生</span>亚仙。亚仙。不知你今晚在何处。这酒怎么吃得下。睡又睡不着。好闷人呵。</p>
        
        <p class="曲"><span class="牌">普天乐</span>想玉人飘泊归何处。没有半句叮咛语。约先行吾当随至。谁知半路抛离。叹乌鹊无栖止。却教我踏枝不着空归去。灯半灭。他也羞照愁眉。漏已断我犹垂两泪。<span class="夹白">好懊恨也。亚仙。亚仙。</span>我早知如此。步步追随。</p>
        
        <p class="白">呀。天明了。酒保。我去也。<span class="科">净</span>不要偷了我的酒壶去。<span class="科">生</span>酒壶在桌上。自家仔细。</p>
        
        <p class="曲"><span class="牌">忆莺儿</span>听鸡乱啼。鸦乱飞。野寺晨钟渡水迟。月小山高星渐稀。穿东过西。魂消思迷。<span class="夹白">此间是贾二妈门首。呀。</span>他为何也把门儿闭。<span class="科">合</span>好跷蹊。美人庭院。翻做武陵溪。</p>
        
        <p class="白">正门虽则封锁。那角门半开。待我悄悄进去。呀。为何一人也无。中门又开在此。上有告示。不许闲人迳入。天已大明。不免叩门。贾二妈。贾二妈。呀。为何没一人应。不免进去叫一声。谁在里面。<span class="科">末</span>侯门深似海。不许外人敲。甚么人在此喧嚷。<span class="科">生</span>是学生。<span class="科">末</span>是个秀才。到此有何事干。<span class="科">生</span>特来寻鸨儿贾二妈。<span class="科">末</span>这是崔尚书老爷的百花园。又不是教坊司丽春院。寻甚么贾二妈。<span class="科">生</span>昨日小生于此聚会。今日何故匿之。<span class="科">末</span>你无故而来。言无由绪。为何到说我匿他。好无礼。打这厮。<span class="科">打介生</span>救人。救人。<span class="科">丑</span>原来是我大相公。<span class="科">生</span>是我。来兴。救我一救。<span class="科">丑</span>是我旧恩主。放手。<span class="科">末</span>既是你旧主人。莫怪了。<span class="科">下丑</span>相公。你为何到此。<span class="科">生</span>来兴。一言难尽。我被李大妈教我与他女儿到竹林院求嗣。就着我去央贾二妈为媒。忽报大妈暴疾。唤了女儿先回。蓦地搬开。不知去向。<span class="科">丑</span>你怎么不跟了他。<span class="科">生</span>只因无马。亚仙先回。我后至。就不见了。<span class="科">丑</span>既不见李大妈。就该去寻贾二妈<span class="科">生</span>贾二妈昨日在此。今日正来寻他。也不知那里去了。<span class="科">丑</span>相公。你前日不听店主之言果中烟花之计。你今日呵。</p>
        
        <p class="曲"><span class="牌">前腔</span>无所倚。何所归。计中烟花追悔迟。身世伶仃怯路岐。鸳鸯伴离。<span class="夹白"><span class="科">生</span>我如今那里去问信好。<span class="科">丑</span></span>鳞鸿信稀。<span class="夹白">你今要寻他呵。</span>好似捕风捉月无凭据。<span class="科">合前丑</span></p>
        
        <p class="白">相公。老爹奶奶在家悬望。不如趁早回去罢。</p>
        
        <p class="曲"><span class="牌">鬭黑麻</span><span class="科">生</span>我欲赋归欤。行囊罄涩。欲在此依栖。又无旧识。无伎俩养身策。<span class="夹白"><span class="科">丑</span>在此等科举。倘然得中。十分之美。<span class="科">生</span>我今学业已废。</span>休拟登科。观光上国。<span class="科">合</span>相逢可惜。风波遭陷溺。进退无门。进退无门。仰天叹息。</p>
        
        <p class="曲"><span class="牌">前腔</span><span class="夹白"><span class="科">丑</span>相公。</span>你带月行来。满身露湿。<span class="夹白">我这件衣服呵。</span>是白苎新裁。未沾汗液。<span class="夹白">相公。你平日满身罗绮。你如今穿这破损衣服。怎么见人。我小人这件衣服虽粗。</span>情愿奉恩主少遮饰。<span class="夹白"><span class="科">生</span>来兴。多谢你。<span class="科">丑</span>相公不要谢我。还有</span>一贯青蚨。你略支旦夕。<span class="科">合前内云</span></p>
        
        <p class="白">来兴。老爹叫。<span class="科">丑</span>老爹叫小人。只得去了。相公。老爹奶奶望你。可早早回去。免在此玷辱家风。<span class="科">下生</span>如今往那里去好。</p>
        
        <p class="曲"><span class="牌">玉胞肚</span>只得望门投止。好羞惭籧篨戚施。想桃源路隔天台。使刘郎肠断遐思。一朝无奈。妒花风雨便相催。两地分开连理枝。</p>
        
        <p class="白">信地行来。此间已是布政里旧店主家。不免叫一声。有人在么。<span class="科">末</span>是何人。呀。原来是</p>
        
        <p class="曲"><span class="牌">前腔</span>相公来至。为何足趦趄吾心有疑。<span class="夹白"><span class="科">生</span>店主人。不好了。果被烟花掇赚。两处无寻。<span class="科">末</span>你被他哄了么。</span>今日始信吾言。<span class="夹白"><span class="科">生</span>我如今还到那里寻他好。<span class="科">末</span>相公。这样人家。萍踪浪迹。你那里去寻他。</span>便驾高车驷马难追。<span class="夹白"><span class="科">生</span>若如此进退无门。不如死休。<span class="科">末</span>相公。死有轻于鸿毛。重如丘山。你功名未遂。况说</span>双亲老矣。劝君休要丧沟渠。权在寒家住几时。</p>
        
        <p class="白">相公敢是未吃早膳。<span class="科">生</span>昨日到今。水米不曾打牙哩。<span class="科">末</span>受饿了。妈妈。郑相公在此。快看早饭来。<span class="科">净持饭上</span></p>
        
        <p class="曲"><span class="牌">川拨棹</span>一碗饭长腰米。十八样小菜儿。<span class="夹白"><span class="科">末</span>妈妈。怎么有十八样小菜。<span class="科">净</span>两卖韭菜。二韭一十八。呀。原来是郑相公。怎的不比往日风流了。请早饭。<span class="科">生</span>我吃不下。<span class="科">末</span>你肚中饥饿。请吃一口。<span class="科">生</span>我肚中虽饿。奈气恨填胸。要吃吃不下。<span class="科">末</span>相公。</span>你且努力加餐。你且努力加餐。禄享千钟自有时。<span class="科">生</span>谢施恩救我饥。谢施恩救我饥。</p>
        
        <p class="白"><span class="科">净</span>郑相公。闻得你与那大姐成婚了。</p>
        
        <p class="曲"><span class="牌">前腔</span><span class="科">生</span>婚姻事休提起。他哄求子潜脱离。<span class="夹白"><span class="科">净</span>亲也不曾成。就去求子。可惜你是个秀才。</span>岂不曾读大学之书。岂不曾读大学之书。未有学养子而后嫁者也。<span class="科">末</span>莫胡言笑大儒。莫胡言笑大儒。</p>
        
        <p class="曲"><span class="牌">尾声</span><span class="科">生</span>撑肠拄腹难消气。一病多应是死。<span class="夹白"><span class="科">末</span>相公。</span>可自保护万金之躯。</p>
        
        <p class="落诗">感君厚德暂容身。<br />一饭重怜气莫伸。<br />惟有感恩并积恨。<br />千年万载不成尘。</p>
        
        <h2 id=ch22 class="chapter"><span class="出题">第二十二出　歌郎竞技</span></h2>
        
        <p class="白"><span class="科">外上</span>人争名利几时休。昨日红颜今白头。自家京兆府一个老人。蒙本府差管此间凶肆。近日闻得东西二肆相争主顾。必来告诉于我。且待审个是非则个。</p>
        
        <p class="曲"><span class="牌">清江引</span><span class="科">丑上</span>孜孜为利清早起。又有不成人的先入市。主顾抢我的。夜饭没米煮。教我家老婆呷西风。过日子。</p>
        
        <p class="白">自家东肆长是也。专靠做歌郎。送殡为活计。我的主顾都被西肆长夺去。今日待他来打他一顿。再作道理。</p>
        
        <p class="曲"><span class="牌">前腔</span><span class="科">净上</span>钱财入手非容易。一个钱当两个使。人皆买酒吞。我独吃冷水要争口气养妻儿。做财主。</p>
        
        <p class="白"><span class="科">丑</span>财主。你为何抢我主顾。<span class="科">净</span>你为何夺我买卖。<span class="科">丑</span>你抢我的。到说我夺你的。<span class="科">打介净</span>打得好。打得好。<span class="科">外</span>业既在凶肆。何必肆其凶。你两人为甚么厮打。<span class="科">丑</span>听小人告诉。我两人都靠送殡为活。他把我主顾都抢了。<span class="科">净</span>他把我买卖都夺了。<span class="科">外</span>你们是我差管。当以理说。<span class="科">丑</span>若是以理说。他凶器不如我的鲜明。<span class="科">净</span>他歌声不如我的凄怆。<span class="科">外</span>一个夸凶器鲜明。一个夸歌声凄怆。你二人都有一样不齐。<span class="科">丑</span>老官人。歌郎虽不及他的。</p>
        
        <p class="曲"><span class="牌">四边静</span>我那丧车器用皆完固。幡幢间功布。存没两辉光。佳城送安厝。<span class="夹白">那西肆长。<span class="科">合</span></span>抢人主顾。绝人道路。仔细算将来。如杀我父母。</p>
        
        <p class="白"><span class="科">净</span>我凶器虽不及他。</p>
        
        <p class="曲"><span class="牌">前腔</span>歌声凄怆称独步。蒿里与薤露。号泣于旻天。遑遑子求父。<span class="科">合前外</span></p>
        
        <p class="白">自古丧礼之说。与其易也宁戚。临丧以哀为本。你二人都率领歌郎。到天门街上赌歌。歌得人凄怆的。主顾都是他的。再不许抢夺。<span class="科">净</span>老官人。我二人不要光赌。各以二万钱为据。歌得胜的。钱也是他的。主顾也是他的。永不许夺。我和你去。<span class="科">丑</span>老官人。丧车我与他赌。歌郎我不与他赌。<span class="科">外</span>你听我道。</p>
        
        <p class="落诗">休教乐道輀车。<br />歌出哀声为贵。<br />优劣公论在人。<br />背地不须讲议。</p>
        
        <h2 id=ch23 class="chapter"><span class="出题">第二十三出　得觅知音</span></h2>
        
        <p class="白"><span class="科">生上</span>病体堪怜在异乡。归心今日忆荥阳。黄金散尽无相识。安得良医说药方。小生被烟花计赚。无处投奔。多蒙店主收养在家。忽得一疾。十分沉重。死在旦夕。我想起来。无数金银。一旦废尽。今日便死。自作自受。固不足惜。只是我爹娘年纪老矣。止生我一身。日夜望我中举荣归。谁知死在他乡呵。身子越觉沉重。不免少睡片时。</p>
        
        <p class="曲"><span class="牌">字字双</span><span class="科">净</span>柴如甘草米如珠。凶岁。收留败子病将危。疫疠。呼汤呷水吃他亏。悔气。推他出去丧沟渠。了事。</p>
        
        <p class="白">老身熊店主之妻是也。我家老儿没分晓。这般年岁。收留郑元和在家。不幸又染起疫疠。三日不食。倘或差失。如何是好。如今老儿不在家。只说扶他去讨药。推在凶肆之中。断送这根苗。多少是好。呀郑相公。你今日病体如何。<span class="科">生</span>不好了。妈妈。还有三只箱。一床铺盖。我若死后。可买棺木盛了。寄顿寺中。倘我爹娘差人寻我之时。千万寄回安厝。我在幽冥。感激不浅。<span class="科">净</span>相公。我扶你到医人家去。取讨些药救你如何。<span class="科">生</span>多谢妈妈。只怕走不动。<span class="科">净</span>待我扶着你去。</p>
        
        <p class="曲"><span class="牌">步步娇</span><span class="科">生</span>我气息淹淹难调理。应做他乡鬼。<span class="夹白">妈妈。我走不动了。<span class="科">净</span>勉强再走几步。<span class="科">生</span></span>伶仃步怎移。<span class="夹白"><span class="科">净</span>既走不动呵。</span>且傍墙阴。暂眠凶肆。<span class="夹白"><span class="科">生</span>妈妈。既是凶肆之中。怎么教我睡在此。<span class="科">净</span>且在此睡。待我去请个医人来看你罢。<span class="科">生</span></span>你去请良医即便来扶归去。</p>
        
        <p class="白"><span class="科">净</span>我去就来。<span class="科">下</span></p>
        
        <p class="曲"><span class="牌">玉山颓</span><span class="科">生</span>孤身狼狈。病膏肓死期必矣。三釜养勿及爹娘。九泉恨两目难闭。关山万里。谁为我招魂翦纸。不见良医至。姥应归。教我满面啼痕卧落晖。</p>
        
        <p class="白"><span class="科">丑上</span>赌歌欲求胜。潜地觅知音。自家东肆长是也。目下要与西肆长赌歌。哀挽稍劣。如今腰带二万钱。到街上寻一个声音溜亮的。雇他歌一歌则个。</p>
        
        <p class="曲"><span class="牌">步步娇</span>欲觅知音人何处。缓步寻凶肆。<span class="夹白"><span class="科">生</span>妈妈救我一救。<span class="科">丑</span></span>忽见墙阴一病儿。听他凄怆呻吟。觑他形容如鬼。<span class="夹白"><span class="科">生</span>救人。<span class="科">丑</span>这般一个病人。为何倒在此。</span>待喘息定移时。对我说详细。</p>
        
        <p class="曲"><span class="牌">玉山颓</span><span class="科">生</span>沉疴将死。被主人妻弃我路岐。望君家援救残生。活穷鳞望施升水。<span class="夹白"><span class="科">丑</span>你姓甚名谁。<span class="科">生</span></span>元和郑氏。<span class="夹白"><span class="科">丑</span>我晓得你。你是读书人。必谙丧礼。<span class="科">生</span></span>丧家礼是吾余事。<span class="夹白"><span class="科">丑</span>你做嫖客。必会歌唱。声音如何。<span class="科">生</span>声音甚是溜亮。<span class="科">丑</span>若如此。</span>随我回家去。唱蒿里。薤露兼歌何易晞。</p>
        
        <p class="白"><span class="科">生</span>敢问长者何处高姓。<span class="科">丑</span>我就是东肆长。近日要与西肆长赌歌薤露。你今随我回去。教熟歌词。倘得取胜。自当重谢。</p>
        
        <p class="落诗">薤上堪怜露易干。<br />歌来闻者便心酸。<br />少个凄怆须教熟。<br />百客人前出众难。</p>
        
        <h2 id=ch24 class="chapter"><span class="出题">第二十四出　逼娃逢迎</span></h2>
        
        <p class="曲"><span class="牌">出队子</span><span class="科">贴上</span>香消兰麝。香消兰麝。丝索流尘暗锦筝。阶前草色入帘青。听别院笙歌声沸鼎。偏有吾家无人及门。</p>
        
        <p class="白">老身李大妈是也。当初掇赚郑元和。指望我女儿另寻孤老觅钱。谁想他只思着那酸子。终日掩镜悲啼。再不肯接人。且唤他出来。打上一顿。要他接客。多少是好。亚仙那里。</p>
        
        <p class="曲"><span class="牌">霜天晓角</span><span class="科">旦上</span>飘蓬断梗。踪迹应无定。双鲤江头绝信。孤鸾镜里伤情。</p>
        
        <p class="白"><span class="科">见介贴</span>贱人。我家不耕不织。止靠你觅钱养家。你今故意面垢头蓬。终日悲啼。如何是了。<span class="科">旦</span>奴家与郑生誓同生死。一旦被你掇赚。不知存亡。使我忧心悄悄。待死而已。何假倚门献笑。诱人财物。<span class="科">贴</span>贱人。你看别人家闹热烘烘。惟有我家呵。</p>
        
        <p class="曲"><span class="牌">泣颜回</span>车马寂无声。叹雀罗可布衡门。<span class="夹白">不见俗语云。</span>良田万顷。不如日进分文。思之可嗔。<span class="夹白">那酸子有甚好处。</span>你镇朝昏掩泪也慵临镜。<span class="夹白">贱人。</span>你青春能几何哉。<span class="夹白">你看这般嘴脸呵。</span>比昨时越减精神。</p>
        
        <p class="曲"><span class="牌">前腔</span><span class="科">旦</span>坚贞。立志脱风尘。<span class="夹白"><span class="科">贴</span>落在风尘中了。守甚么坚贞。<span class="科">旦</span></span>谁道章台杨柳。翻成嶰谷松筠。愁眉锁黛。远山画笔无凭。爱黄花满庭。傲霜枝禁得那西风紧。久忘情秋月春花。早灰心暮雨朝云。<span class="科">贴打介</span></p>
        
        <p class="曲"><span class="牌">扑灯蛾</span>贱人不思忖。贱人不思忖。良家且淫奔。你既落烟花寨。休思百世流芳也。那书生薄幸。又不曾花烛结婚姻。却为何恁般执性。打教伊务必弃旧去迎新。</p>
        
        <p class="曲"><span class="牌">前腔</span><span class="科">旦</span>青楼懒再登。青楼懒再登。空闺守贞静。镇把重门掩。自许尘心洗净也。<span class="夹白"><span class="科">贴</span>贱人。不要说趁钱。标致孤老接着一个。也强如孤眠独宿。<span class="科">旦</span></span>任芙蓉帐冷。不慕玉堂金谷霭春温。去旧染修身谨行。喜莹然白璧何愧玷青蝇。</p>
        
        <p class="曲"><span class="牌">尾声</span><span class="科">贴</span>贱人坚执不从顺。对我公然强硬。<span class="夹白">贱人好好听我说。</span>重整新妆去倚门。</p>
        
        <p class="白">我这烟花中守不得贞。撇不得清。</p>
        
        <p class="落诗">菱花独对试新妆。<br />消瘦容颜祇为郎。<br />闭门不管窗前月。<br />一任梅花自主张。</p>
        
        <h2 id=ch25 class="chapter"><span class="出题">第二十五出　责善则离</span></h2>
        
        <p class="白"><span class="科">末上</span>自家宗禄是也。俺老爷在此述职。才方跟随访友到此。忽见天门街上。东西凶肆。赌唱歌词。那善唱的歌郎。声音举止。俨然似我家大相公模样。不免将此情报与老爷知道。呀。老爷来了。</p>
        
        <p class="曲"><span class="牌">新水令</span><span class="科">外上</span>杏园东去曲江西。约同僚一船回去。叹故人青眼稀。觅旧题苍苔翳。凤阙崔嵬。仰瞻在白云深处。</p>
        
        <p class="白">宗禄。行李可曾收拾完么。<span class="科">末</span>俱完了。小人有一言告禀。<span class="科">外</span>有甚么说话。</p>
        
        <p class="曲"><span class="牌">步步娇</span><span class="夹白">只见</span>天门街上人如蚁。不免偷忙觑。<span class="夹白">都是东西凶肆。在那里赌歌。小人呵。</span>见歌郎貌甚奇。<span class="夹白">那歌郎与我大相公</span>行藏声响浑然无异。<span class="夹白"><span class="科">外</span>既有此事。为何不问一声。<span class="科">末</span></span>我也欲问因依。又恐他不是。</p>
        
        <p class="曲"><span class="牌">折桂令</span><span class="夹白"><span class="科">外</span>宗禄。</span>那歌郎虽是清奇。岂是吾家千里之驹。此话休题。此话休题。我儿金多被盗。久丧沟渠。他身不到帝阙金闺。名已登鬼箓阴司。<span class="夹白"><span class="科">末</span>老爷。天下没有这般相像的。定是他。<span class="科">外</span>也不可就信真了。</span>你与我访问个端的。免得我生疑。那年少伊谁。与我儿一样丰姿。</p>
        
        <p class="白"><span class="科">末</span>老爷且在此坐。那歌郎都到酒楼上买酒吃去了。少不得在此经过。待他来时。小人留他来见老爷。<span class="科">净扯生上生</span>你扯我怎么。</p>
        
        <p class="曲"><span class="牌">园林好</span><span class="科">净</span>白马篇唱得不低。二万钱使我顿输。<span class="夹白"><span class="科">生</span>官府差人作证。赢你的。又不是夺你的。<span class="科">净</span></span>可怪你是来历不明之子。结扭去告官司。结扭去告官司。</p>
        
        <p class="白"><span class="科">打生介生</span>地方救人。<span class="科">末</span>不要嚷。放手。<span class="科">净</span>他夺了我的二万钱去。<span class="科">末</span>他叫甚么名字。<span class="科">净</span>他叫做郑元和。<span class="科">末</span>你还不知道他是常州府太爷的公子。父亲朝觐在此。你这光棍。到要诈他的钱。拿去见老爷。<span class="科">净</span>大叔。小人不知。望饶放了罢。<span class="科">下末</span>大相公。老爷在此。<span class="科">生</span>大哥不要认差了。我不是甚么大相公。<span class="科">末</span>小人是宗禄。怎么不认得。<span class="科">生</span>我也不认得甚么宗禄。且放手。<span class="科">末</span>我决不放你。老爷。大相公在此。</p>
        
        <p class="曲"><span class="牌">雁儿落</span><span class="夹白"><span class="科">外</span>呀。</span>我闻说你为金多死盗贼。谁想你流落在卑污地。做歌郎歌薤露词。做歌郎歌薤露词。那里是念之乎者也儿。</p>
        
        <p class="白">宗禄取马棰来。着实与我打。<span class="科">生</span>爹爹。饶了孩儿性命罢。<span class="科">外</span>你这不肖子。那许多辎装。都那里去了。</p>
        
        <p class="曲"><span class="牌">江儿水</span><span class="科">生</span>被盗劫辎装去。<span class="夹白"><span class="科">外</span>那乐秀才在那里。<span class="科">生</span></span>为财疎朋友离。<span class="夹白"><span class="科">外</span>来兴在何处。<span class="科">生</span>来兴也逃走了。</span>孤身沦没在泥途里。更遭疾病多狼狈。<span class="夹白"><span class="科">外</span>你一向在那里。<span class="科">生</span></span>幸逢肆长加恩惠。馆谷亏他周济。<span class="夹白"><span class="科">外</span>他既馆谷你。为何又做歌郎。<span class="科">生</span></span>为感恩私。权做歌郎报取。</p>
        
        <p class="曲"><span class="牌">得胜令</span><span class="科">外</span>呀。我指望你步青云登高第。却缘何裹乌巾投凶肆。广寒宫懒出手扳仙桂。天门街强出头歌蒿里。<span class="夹白">不肖子。</span>您也曾读诗书。怎不知廉耻。积德门闾。到养这等习下流不肖子。</p>
        
        <p class="白">宗禄与我着实打。<span class="科">生</span>爹爹。不是孩儿要做这样勾当。<span class="科">外</span>不是你做。却是谁做。</p>
        
        <p class="曲"><span class="牌">玉交枝</span><span class="科">生</span>因遭颠沛。故从权径窦奔驰。不逾闲大德儿无愧。<span class="夹白"><span class="科">外</span>做这样勾当。还教是无愧。气死我也。<span class="科">生</span>孩儿也是出于无奈。</span>执卑聊表微躯。<span class="夹白"><span class="科">外</span>还要强辨。宗禄与我打死罢。<span class="科">生</span>爹爹。</span>虎狼尚然不食儿。可怜骨肉当饶恕。望爹爹深垂悯慈。论至亲莫如父子。</p>
        
        <p class="白"><span class="科">外</span>不肖子。你志行如此。污辱吾门。有何面目复相见也。宗禄与我一下打死。免得玷没我家风。<span class="科">生</span>爹爹。容孩儿回去见母亲一面。情愿就死。</p>
        
        <p class="曲"><span class="牌">沽美酒</span><span class="科">外</span>你要到高堂慰别离。休指望带伊回。<span class="夹白">宗禄。你与我剥了他衣服打。</span>牛马襟裾却去除。教他精皮肤受鞭笞。<span class="夹白">打么。<span class="科">末</span>老爷。勾了。请息怒。<span class="科">外自打介</span></span>打教他血流漂杵。<span class="夹白">我教这不肖子。<span class="科">末</span>呀。大相公死了。<span class="科">外</span></span>三魂丧才中吾意。七魄散就弃沟渠。<span class="夹白">不肖子。</span>你歌薤露送人之死。你今死谁歌蒿里。你今死吾心方喜。<span class="夹白"><span class="科">末</span>大相公已死了。<span class="科">外</span>死了。</span>才出俺心头恶气。</p>
        
        <p class="白">宗禄。把尸首与我抛出去。<span class="科">末</span>老爷可怜念父子之情。买一棺木盛殓回去。<span class="科">外</span>这样不肖子。留他尸首怎么。与我撇在荒郊野外去。<span class="科">下末</span>可怜。可怜。<span class="科">背生介</span></p>
        
        <p class="曲"><span class="牌">尾声</span><span class="科">末</span>千金躯弃荒芜地。<span class="夹白">这搭地到好。不免放在此。刚放下。你看</span>蝇蚋纷纷来至。<span class="夹白">老爹。你一时之怒。打死了他。你若见这样呵。</span>随你铁打心肠也痛悲。</p>
        
        <p class="落诗">尸弃荒郊外。<br />孤魂甚日归。<br />何人陈薄奠。<br />谁与饭来追。</p>
        
        <h2 id=ch26 class="chapter"><span class="出题">第二十六出　卑田救养</span></h2>
        
        <p class="白"><span class="科">丑上</span>年少郎君罹祸亡。死于非命实堪伤。自家东肆长是也。前日与西肆长赌歌。得蒙郑元和歌胜。赢了二万钱。夺回主顾。不想他父亲知道。把他打死。弃尸野外。他一命由我而亡。于心何忍。我今去寻着他尸首。权把芦席包裹。再买口棺木殡殓。闻得丢在郊外。不免去寻看。呀。果投在此。蝇蚋纷纷食肉。可怜可怜。</p>
        
        <p class="曲"><span class="牌">洞仙歌</span>郎君一命危。是咱负累伊。把苇席来包裹。少间盛殓之。再拜泪双垂。英魂随我归。免做荒郊鬼。</p>
        
        <p class="白">且依放此处。去买棺木来盛殓。<span class="科">下净上</span></p>
        
        <p class="曲"><span class="牌">前腔</span>朝闻歌楚词。日暮身亡矣。<span class="夹白">呀。芦席包裹。是个死人。怎么在里头挣动。待我打开来看。呀原来是郑元和。闻他被父亲打死了。怎么又活将转来。</span>试摸胸次温和。沉沉脉息微。<span class="夹白">待我叫他一声。郑元和。<span class="科">生</span>嗳哟救人。<span class="科">净</span>好了。活转来了。</span>我悄地自驮回。还将药石医。<span class="夹白">留他在卑田院里呵。</span>不怕无生理。</p>
        
        <p class="落诗">低声唤醒元和。<br />驮回院里调和。<br />闻说救人一命。<br />胜造七级浮屠。</p>
        
        <h2 id=ch27 class="chapter"><span class="出题">第二十七出　孤鸾罢舞</span></h2>
        
        <p class="曲"><span class="牌">月儿高</span><span class="科">旦上</span>深秋时候。帘幕西风透。延伫东篱畔。人比黄花瘦。抛闪多才。要见不能勾。便做话别临岐。尚兀自牵衣执手。何况蓦地教他无奔投。野草闲花满地愁。</p>
        
        <p class="白">郎如柳絮被风颠。飘泊堪怜。妾心如藕乱丝牵。折断犹连。江上鱼沈双鲤。镜中影吊孤鸾。别时容易见时难。闷倚阑干。奴家被娘做成圈套。掇赚郑郎。不知他流落何处。我想他故乡羞转。盘缠又无。多应闷死了。纵然不死。知他如今在那里。</p>
        
        <p class="曲"><span class="牌">前腔</span>穷途奔走。累累丧家狗。怎得还乡里。何日功名就。愿他早到鹓班。又恐撇下鸳鸯偶。<span class="夹白">天那。我有万千心事。怎能勾见他。</span>除是梦里来相会。重把衷肠分剖。默默相思泪暗流。罗帕薰香病裹头。</p>
        
        <p class="白">夜已深了。不免睡罢。睡便去睡。孤枕忧思。怎生挨得到晓呵。郑郎。和你几时得见呵。<span class="科">哭介</span></p>
        
        <p class="落诗">帐冷芙蓉梦不成。<br />知心人远转伤情。<br />枕边泪似阶前雨。<br />隔了窗儿滴到明。</p>
        
        <h2 id=ch28 class="chapter"><span class="出题">第二十八出　教唱莲花</span></h2>
        
        <p class="曲"><span class="牌">水底鱼儿</span><span class="科">丑上</span>跛足难行。经年不出门。卑田甲长。所任信非轻。</p>
        
        <p class="白">自家卑田院甲长是也。收养跛聋残疾鳏寡孤独之人在此。着他各处叫化养活。我哥哥没分晓。日来收个病汉。叫做郑元和。两腿溃烂。秽不堪闻。今虽将养得好。那人担轻负重不得。养他何用。不免叫哥哥出来。打发他去。呀。哥哥已来了。</p>
        
        <p class="曲"><span class="牌">前腔</span><span class="科">净上</span>薄艺随身。弄蛇弄猢狲。终日酩酊。浊酒满瓢吞。</p>
        
        <p class="白">兄弟。你叫我则甚。<span class="科">丑</span>哥哥。你驮那郑元和回来调养。如今病已好了。他到吃自在饭。我每辛辛苦苦叫化来养他。如今叫他出来。也要去叫化。若不肯去。赶他直走。<span class="科">净</span>我当初也是这个主意。故此收留来家。待我叫他出来。郑元和。</p>
        
        <p class="曲"><span class="牌">似娘儿</span><span class="科">生上</span>死里复逃生。卑田院聊寄残形。深秋无奈兼贫病。衣衫褴褛。语言无味。面目堪憎。</p>
        
        <p class="白">二位甲长。不知呼唤小生有何见谕。<span class="科">丑</span>郑元和。好自在性儿。我弟兄辛辛苦苦。日夜叫化。你到吃见成的。<span class="科">生</span>小生坐食。也自觉惶恐。</p>
        
        <p class="曲"><span class="牌">罗帐里坐</span><span class="科">净丑</span>你并无一长可取。又无门路可投。自古道宁分数斗。莫增一口。你今休怪。当场出丑。劝伊莫待雨淋头。早趁晴干急走。</p>
        
        <p class="曲"><span class="牌">前腔</span><span class="科">生</span>念我一身狼狈。况无亲识见怜。望君收录。感恩非浅。<span class="夹白"><span class="科">丑</span>这个休说。难道只管养你。<span class="科">生</span></span>我愿为乞丐。<span class="夹白"><span class="科">丑</span>你怎么干得这样的卑贱事。<span class="科">生</span>到此地位。也说不得了。</span>怎辞卑贱。<span class="夹白"><span class="科">净</span>只怕你害羞。不肯叫老爹奶奶。谁肯与你东西。<span class="科">生</span></span>我把莲花落唱出叫求钱。望老爹奶奶方便。</p>
        
        <p class="白"><span class="科">丑</span>你口声不像叫街的。待我二人教你。<span class="科">教诨介</span></p>
        
        <p class="落诗">愿唱莲花落。<br />沿街做乞儿。<br />情知不是伴。<br />事急且相随</p>
        
        <h2 id=ch29 class="chapter"><span class="出题">第二十九出　闻信增悲</span></h2>
        
        <p class="曲"><span class="牌">剔银灯</span><span class="科">贴上</span>家冷落教人可怪。女孩儿愁眉攒黛。闭门不肯迎冠盖。终日里无聊无赖。贱才。为冤家挂怀。全不与娘的挣财。</p>
        
        <p class="白">安邑东门僦住居。门前冷落车马稀。<span class="科">小旦</span>瑶琴尘暗钟声远。输与银筝动富儿。<span class="科">贴</span>老身自移居在此。争奈我女儿终日想着郑元和。誓不接客。如何是好。方才崔尚书与曾学士。要来我家赏桂花。就央他劝我女儿。仍前接客。多少是好。银筝。看茶酒伺候。</p>
        
        <p class="曲"><span class="牌">菊花新</span><span class="科">净上</span>歌台舞榭日徘徊。一曲清歌酒一杯。<span class="科">小生</span>乘暇且追陪。百岁几逢佳会。</p>
        
        <p class="白"><span class="科">小旦</span>银筝磕头。<span class="科">净小生</span>免礼起来。<span class="科">贴</span>二位老爷拜揖。<span class="科">净</span>一向闻得你女儿为了旧日的好孤老。不接客。我们在此。难道他也不出来。<span class="科">贴</span>怎么敢。亚仙。崔老爷在此。快出来。<span class="科">旦</span>身子不快。不来。<span class="科">净</span>哄他只说郑相公有人稍信在此。<span class="科">小旦</span>姐姐。郑相公有信来也。</p>
        
        <p class="曲"><span class="牌">海棠春</span><span class="科">旦上</span>离恨好难排。勉强迎冠盖。</p>
        
        <p class="白"><span class="科">见介净</span>亚仙请我一请。报你一个喜信。<span class="科">旦</span>甚么喜信。<span class="科">净</span>当初郑元和与你好。当不得这好孤老三字。如今实受孤老了。<span class="科">旦</span>怎么实受孤老。<span class="科">净</span>你是个聪明人。猜一猜。<span class="科">旦</span>要奴家猜么。</p>
        
        <p class="曲"><span class="牌">渔家傲犯</span>莫不是骥尾蝇随归去来。<span class="夹白"><span class="科">净</span>那里有便人带他回去。<span class="科">旦</span></span>莫不是又追欢上花柳街。<span class="夹白"><span class="科">净</span>嫖本也没了。还上甚么花柳街。<span class="科">旦</span></span>莫不是成了功名夸拾芥。<span class="夹白"><span class="科">净</span>书本也丢了。夸甚么功名拾芥。<span class="科">旦</span></span>莫不是在穷途做乞丐。<span class="夹白"><span class="科">净</span>这个到猜的七八。<span class="科">旦</span></span>这言怎生使我猜。<span class="夹白">如今他在那里。<span class="科">净</span>朝东暮西。那有踪迹。<span class="科">旦</span>若寻得他见呵。</span>我欲赠双头金凤钗。<span class="夹白"><span class="科">净</span>乞丐要钗也没用。人见了反做贼拿。<span class="科">旦</span>好苦。</span>只落得界破残妆泪满腮。<span class="夹白"><span class="科">净</span>亚仙。明说与你知道罢。</span>郑子一寒如此哉。语言颓。瘦骨骸。风雪有情归瓦罐。雨云无梦到阳台。</p>
        
        <p class="白"><span class="科">旦</span>他如今果然做甚么勾当。<span class="科">净</span>歌残世上莲花落。忘却天边桂子香。试看身衣鹑百结。尽是风流换得来。</p>
        
        <p class="曲"><span class="牌">梧桐树</span><span class="夹白"><span class="科">旦</span>天那。</span>只道你逢旧识。只道你归乡国。只道你攻书。只道你陈廷策今日忽闻忽闻这恶消息。一似五彩文鹓敛羽栖荆棘。使我两泪交颐掩面空悲泣。<span class="夹白">罢罢。</span>青楼颦笑从此都收拾。</p>
        
        <p class="曲"><span class="牌">东瓯令</span><span class="科">净</span>他流污下你休怨忆。<span class="夹白">你落在风尘中了。</span>空自贞坚人不识。<span class="夹白"><span class="科">净小生</span>世间那有这等痴心的人。</span>眼前夫在妻淫奔。情窦尚窥觅。<span class="夹白">难道你</span>磨而不磷。湼而不淄。洁白似昆璧。</p>
        
        <p class="曲"><span class="牌">尾声</span><span class="科">旦</span>玉郎飘梗无踪迹。空想丰神何处觅。从此帐冷芙蓉秋月白。</p>
        
        <p class="白"><span class="科">净</span>痴妮子。想那叫化头怎么。不如陪我们赏桂花散闷却不好。<span class="科">旦</span>妾闻此消息。方寸乱矣。有何心绪赏桂花。<span class="科">净</span>如此真个不见人了。<span class="科">旦</span>抱怨归空阁。无心赏桂花。<span class="科">下净</span>这贱人好无礼。公然去了。叫小厮薅了他的鬓毛。<span class="科">小生</span>老先生。娼妓守志。古今难得。我和你成人之美才是。怎么到坏他节行。着银筝唱曲奉酒。有何不可。<span class="科">净</span>有理有理。银筝你递酒。不要学那歪货。<span class="科">净搂小旦介小旦</span>我与老爷到有一半好。<span class="科">净</span>怎么一半好。<span class="科">小旦</span>你欢喜我。我不喜欢你。却不是一半好。<span class="科">净</span>原来也是不欢喜我的。<span class="科">小旦</span>取笑取笑。请看花。<span class="科">奉酒介</span></p>
        
        <p class="曲"><span class="牌">山花子</span><span class="科">净</span>广寒仙桂香无赛。姮娥亲手栽培。被区区和月掇来。人间传得根荄。<span class="科">合</span>看繁英金粟乱开。美人玉纤轻折采。一枝斜压白玉钗。香浸金杯。欢饮开怀。</p>
        
        <p class="曲"><span class="牌">前腔</span><span class="科">小旦</span>枝柯碧翠多潇洒。清高不染尘埃。散天香薰透骨骸。龙涎奚足称哉。<span class="科">合前小旦</span></p>
        
        <p class="白">二位老爷。月上了。请玩月。<span class="科">奉酒介</span></p>
        
        <p class="曲"><span class="牌">红绣鞋</span>一轮月满瑶台。瑶台。凉飙轻卷阴霾。阴霾。如宝鉴把尘揩。<span class="科">合</span>辉玉臂。耀金钗。移桂影。转瑶阶。</p>
        
        <p class="曲"><span class="牌">前腔</span><span class="科">众</span>羽裳一曲新裁。新裁。宫商高下和谐。和谐。珠错落。显奇才。<span class="科">合前</span></p>
        
        <p class="曲"><span class="牌">尾声</span>南飞孤鹊无依赖。触景教人感慨。怎能勾千里人从月下来。</p>
        
        <p class="落诗">万里山河秋寂寂。<br />千门市井月漫漫。<br />此生此夜不长好。<br />明月明年何处看。</p>
        
        <h2 id=ch30 class="chapter"><span class="出题">第三十出　慈母感念</span></h2>
        
        <p class="曲"><span class="牌">忆秦娥</span><span class="科">贴上</span>梧桐雨。潇潇窗外添愁思。添愁思。儿夫入觐。何时来至。</p>
        
        <p class="白">与郎计水程。九月定到家。芙蓉黄菊蕊。烂熳齐放花。奴家郑太守之妻是也。相公上京入觐。临行之时。再四叮咛。到京访问孩儿消息。一去许久。不见回来。如之奈何。好似和针吞却线。刺人肠肚系人心。好苦也。<span class="科">外上</span>别了夫人。上京朝觐。探问孩儿消息。谁知此子不成才。被我打死。夫人问我。怎么回他。</p>
        
        <p class="曲"><span class="牌">前腔</span>孩儿不肖遭时否。一时打死成抛弃。<span class="科">末</span>成抛弃。夫人知道。定教心碎。</p>
        
        <p class="白"><span class="科">外</span>人似天边雁。离京已到家。<span class="科">贴</span>相公回来了。途路风霜不易。<span class="科">外</span>夫人。辛苦休题。<span class="科">贴</span>相公。你访问孩儿消息如何。<span class="科">外</span>夫人。元和不死。<span class="科">贴</span>既不死。且喜且喜。孩儿如今在何处。<span class="科">外</span>不要说起。那不肖子他将金银费尽。却在天门街上做歌郎。我见了他。不胜一时之怒。被我一顿打死了。<span class="科">贴</span>打死了。<span class="科">外</span>实是打死了。<span class="科">贴哭倒介</span></p>
        
        <p class="曲"><span class="牌">啄木儿</span>听说罢心痛悲。<span class="夹白">我那儿。</span>骇得我魄散魂飞一似痴。<span class="夹白">我那儿。</span>怎能勾扇枕温衾。空想你恋别牵衣。<span class="夹白">相公。</span>我三年乳哺多劳瘁。你一朝何忍轻抛弃。<span class="夹白">父子五伦之大。你今一旦打死呵。</span>使父子绝伦恐非人所为。</p>
        
        <p class="曲"><span class="牌">三段子</span><span class="科">外</span>晚年养渠。绍箕裘深惭有儿。令他赴举。望成名光耀里闾。他自甘流落卑污地。将咱玷辱难饶恕。死有余辜何足追悔。</p>
        
        <p class="曲"><span class="牌">啄木儿</span><span class="科">贴</span>看你形容悴血气微。短发萧萧境落晖。叹老景谁奉肥甘。葬佳城谁举灵輀。书香一脉何人继。孤魂休望春秋祭。<span class="夹白">你我年已七十。并无子息。</span>可不苦杀我穷人无所归。</p>
        
        <p class="曲"><span class="牌">三段子</span><span class="科">外</span>反而自思。<span class="夹白">夫人。着他赴举。指望荣显。谁知流落。做这样勾当。</span>辱门墙不如没儿。百年做鬼。且休题不耕而馁。与其不肖把家私废。何妨一旦鞭箠毙。<span class="夹白"><span class="科">贴</span>也不思日后有谁收拾你的尸骸。<span class="科">外</span></span>岂有玉函无人来掩瘗。</p>
        
        <p class="曲"><span class="牌">尾声</span><span class="夹白"><span class="科">贴</span>你看</span>寒沙夕照荒邨里。举目不堪愁思。<span class="夹白">我儿。你怎如</span>踦犊跳骧也得随母归。</p>
        
        <p class="白"><span class="科">贴</span>相公。你当初无子。千方百计求男祷女。五旬来止得一子。非为容易。你今因小过就将他打死。使郑门之嗣斩绝。你我年皆七十。举目看谁。终身之事。如何是了。<span class="科">外</span>夫人。这个何愁。吾家族属蝉联。待我择一个昭穆承继便了。你哭也何益于事。<span class="科">贴</span>昭穆之人。终非骨肉。自古道虎狼不食儿。你把自家骨肉伤残。兀的不痛杀人也。<span class="科">外</span>人已死了。哭便怎么。我妾媵无数。或者天可怜见。还生一个好儿。也未可知。</p>
        
        <p class="落诗">莫惜青年丧异乡。<br />免教玷辱我门墙。<br />从今不敢高声哭。<br />只恐猿闻也断肠。</p>
        
        <h2 id=ch31 class="chapter"><span class="出题">第三十一出　襦护郎寒</span></h2>
        
        <p class="曲"><span class="牌">一江风</span><span class="科">旦上</span>雪儿飘。四野彤云罩。万径人踪杳。想多才流落何方。<span class="夹白">天那。</span>应做穷途莩。恩情一旦抛。恩情一旦抛。鳞鸿万里遥。细思量似把心肠绞。</p>
        
        <p class="白">倦倚绣床愁不寐。缓垂绿带髻鬟低。玉郎一去无消息。一日相思十二时。自从郑郎被赚。不知下落。奴家日夜萦心。前日崔尚书说他在外求乞。银筝。不知此言果否。<span class="科">小旦</span>姐姐。崔老爷见你想他。故意哄你。姐姐如何就认真。<span class="科">旦</span>银筝。今日大雪。求乞的甚多。倘有叫街的门首过。叫个进来。我问他一声。或得郑郎消息。未可知也。<span class="科">小旦</span>姐姐。你听鼓板咚咚。又是一起叫化的来了。<span class="科">旦</span>取针线箱来。我做些针指。待他门首过。叫个来我问他。<span class="科">生同净丑众乞丐上</span></p>
        
        <p class="曲"><span class="牌">沽美酒</span><span class="科">生</span>鹅毛雪满空飞。破草荐盖着羊皮。残羹剩饭口中吃。李亚仙你怎知。破帽子在头上搭。破布衫露出肩甲。腰间系一条烂丝麻。脚下穿一双歪乌辣。上长街又丢抹。咱便是郑元和。家业使尽待如何。劝郎君休似我。<span class="科">众合</span>小乞儿捧定一个瓢。自不曾有顿饱。肚皮中挨饥饿。头顶上瑞雪飘。最苦冷难熬。正遇着严冬严冬天道。凛凛的似水浇。冻得咱来曲折了腰。<span class="夹白">呀。</span>有那个官人每穿破了的绵袄。戴破了的旧帽。残羹剩饭舍些与小乞儿嚼。因此打上一回哩哩莲花哩哩莲花落也。　　一年才过。不觉又是一年春。<span class="夹白">哩哩莲花。哩哩莲花落也。</span>小乞儿也曾到东岳西庙里赛灵神。<span class="夹白">哈哈莲花落也。</span>小乞儿摇搥象板不离身。<span class="夹白">哩哩莲花。哩哩莲花落也。</span>只听锣儿铴铴铴。鼓儿咚咚咚。板儿喳喳喳。笛儿支支支。伙里伙里伙伙里伙里伙。小乞儿便也曾闹过了正阳门。<span class="夹白">哈哈莲花落也。</span>只见那柳阴之下。香车宝马。高挑着闹竿儿。挨挨拶拶哭哭啼啼都是女妖娆。<span class="夹白">哩哩莲花。哩哩莲花落也。</span>又见那财主每荒郊野外摆着杯盘。列着纸钱。都去上新坟。</p>
        
        <p class="白">哈哈莲花落也。</p>
        
        <p class="曲"><span class="牌">醉太平</span><span class="科">生</span>卑田院的下司刘九儿宗枝。郑元和当日拜为师。传与俺莲花落的稿儿。抱柱杖走尽了烟花市。挥笔写就了龙蛇字。把摇搥唱一个鹧鸪词。这的不是贫虽贫的浪子。　　一年春尽不觉又是一年夏。<span class="夹白">哩哩莲花。哩哩莲花落也。</span>只见那财主每。凉亭水阁。散发披襟。手执纨扇。冰盘沈李赏浮瓜。<span class="夹白">哈哈莲花落也。</span>又只见一只小舟儿。轻摇谩棹。短缆孤篷。提着鲜草。穿着鱼腮。手执莲台赏荷花。<span class="夹白">哩哩莲花。哩哩莲花落也。</span>惊起那水面上鸳鸯儿。一双双。一对对。忒楞楞腾。忒楞楞腾。飞过了浪淘沙。<span class="夹白">哈哈莲花落也。</span>镂金的破瓢。碾玉妆成金系腰。这话教人笑。我在莺花市上打围高。叫化些马打郎羊背皮通行钞。叫化些赤金白银珍珠玛瑙。叫化些双凤斜飞白玉搔。叫化些八宝妆成镶嵌绦。叫化一个十七十八女妖娆。在怀儿中搂着。因此打上一回哩哩莲花哩哩莲花落也。　　一年夏尽不觉又是一年秋。<span class="夹白">哩哩莲花。哩哩莲花落也。</span>只见那财主每。插着黄花。簪着红叶饮金瓯。<span class="夹白">哈哈莲花落也。</span>可怜那小乞儿寂寂寞寞夜间愁。<span class="夹白">哩哩莲花。哩哩莲花落也。</span>又见那北来的孤雁儿吚吚哑哑过南楼。<span class="夹白">哈哈莲花落也。</span>叫着那个官人们娘子们。有甚么吃不尽的馒头皮儿。包子嘴儿。蔴饼屑儿。馓子股儿共饝饝。<span class="夹白">哩哩莲花。哩哩莲花落也。</span>舍些与小乞儿也。强似南寺烧香。北寺看经。请着和尚。唤着尼姑。洴洴澎澎。叮叮咚咚。打着铙钹。持斋把素念弥陀。</p>
        
        <p class="白">哈哈莲花落也。</p>
        
        <p class="曲"><span class="牌">醉太平</span><span class="科">生</span>绕前街后街。高大院深宅。那一个慈悲好善女裙钗。与乞儿一顿饱斋。与乞儿换一床铺盖。与乞儿绣一副合欢带。与乞儿携手上阳台。这的不是救贫的奶奶。　　一年秋尽不觉又是一年冬。<span class="夹白">哩哩莲花。哩哩莲花落也。</span>只见揉绵下絮舞长空。<span class="夹白">哈哈莲花落也。</span>可怜见小乞儿曲曲深深把身躬。<span class="夹白">哩哩莲花。哩哩莲花落也。</span>只见头顶上淅淅索索起了几阵腊梅风。<span class="夹白">哈哈莲花落也。</span>只见那财主每。红炉煖阁。羊羔美酒拥娇娥。<span class="夹白">哩哩莲花。哩哩莲花落也。</span>我想有时节。羢毛毯儿。高丽席儿。红绫被儿。那些铺盖睡了好快活。</p>
        
        <p class="白">哈哈莲花落也。</p>
        
        <p class="曲"><span class="牌">醉太平</span><span class="科">生</span>贫穷的志高。村杀我俏难学。教乞儿苦熬。戴一顶半新不旧乌纱帽。穿一领半长不短黄麻罩。系一条半连不断旧丝绦。这的不是风流每的下梢。<span class="夹白"><span class="科">净</span>如今各人分路去。郑元和。你今日往安邑东门去。<span class="科">众下生</span>老爹奶奶。好冷。<span class="科">旦</span>银筝。你听外面叫街的声音。好似郑郎的。<span class="科">小旦</span>待我看来。叫街的转来。<span class="科">生</span>奶奶。求讨些。<span class="科">小旦</span>看你不像叫化的。<span class="科">生</span></span>娘行每娘行每听告。叫化的也有些低高。远在山林近市朝。有钱时也曾象板鸾笙间着凤箫。俺也曾月夜花朝。凤友鸾交。结骔帽儿带着。白玉钩儿束着。琥珀珠儿垂着。纻丝袄儿穿着。斜皮靴儿登着。袜子也是羢毛。五花马儿骑着。獬𤜞<a epub:type="noteref" href="#char02"><sup>注</sup></a>狗儿随着。来兴童儿跟着。身边带着宝钞。撞着一个妖娆。他把咱来相招。引入了窝巢。日日花朝。夜夜元宵。乐乐滔滔。快活逍遥。<span class="夹白"><span class="科">小旦</span>既是这般受用。怎么出来叫化。<span class="科">生</span></span>今日里身子嫖得穷了。结骔帽儿坏了。白玉钩儿断了。琥珀珠儿撒了。纻丝袄儿当了。斜皮靴儿绽了。羢毛袜子破了。五花马儿杀了。獬𤜞狗儿死了。来兴童儿卖了。单单剩得个躯劳。身边没了宝钞。老鸨儿将我絮絮叨叨。把我赶出门来。受了多少苦恼。李亚仙不知那里去了。郑元和不得已了。因此打上一回哩哩莲花哩哩莲花落也。</p><aside epub:type="footnote" id="char02"><p>「⿰犭八」</p></aside>
        
        <p class="白"><span class="科">小旦</span>你敢是荥阳郑公子么。<span class="科">生</span>我就是郑元和。<span class="科">小旦</span>呀。姐姐。郑姐夫在此。<span class="科">旦</span>在那里。<span class="科">小旦</span>这不是他。<span class="科">生</span>奶奶。求讨些。<span class="科">旦</span>这就是他。天那。</p>
        
        <p class="曲"><span class="牌">香柳娘</span><span class="科">旦</span>看他似饥鸢叫号。看他似饥鸢叫号。恁般苦恼。<span class="夹白"><span class="科">生</span>皇天。好冷。求讨些。<span class="科">旦</span></span>我闻言不觉心惊跳。<span class="夹白">你不认得我了。我是李亚仙。<span class="科">生</span>原来是大姐。<span class="科">旦</span>你怎么这般模样了。</span>看肌肉尽消。看肌肉尽消。<span class="夹白"><span class="科">生</span>皇天。好冷。</span>病骨冷难熬。遮身无破袄。<span class="科">旦</span>解绣襦裹包。解绣襦裹包。且扶入西厢煖阁。免教冻倒。</p>
        
        <p class="白"><span class="科">生</span>我这般模样。大姐。我不进去。<span class="科">旦</span>令你一朝及此。妾之罪也。快进去。不妨。<span class="科">生</span>只怕累你受气。<span class="科">旦</span>今日弄得你这般模样。我就死也无怨恨。请进去。<span class="科">小旦</span>姐姐。待我去看些火来。<span class="科">贴上</span>甚么人喧嚷。</p>
        
        <p class="曲"><span class="牌">前腔</span>听西厢煖阁。听西厢煖阁。为何闹炒。<span class="夹白"><span class="科">小旦</span>妈妈。郑姐夫在此。<span class="科">贴</span></span>这冤家谁引他来到。<span class="夹白"><span class="科">生</span>妈妈可怜。<span class="科">贴</span>你看他枯瘠疥癞。殆非人状。</span>快推出市曹。快推出市曹。遍体臭腥臊<a epub:type="noteref" href="#char03"><sup>注</sup></a>。蓬头一饿莩。<span class="夹白">这般模样呵。</span>想死期将到。想死期将到。若有人知。官司怎了。</p><aside epub:type="footnote" id="char03"><p>「⿰羊喿」</p></aside>
        
        <p class="白">快赶那叫化头出去。<span class="科">旦</span>娘。听儿告禀。他乃是宦家子也。昔日驱高车。持金装。至孩儿家。不逾年而荡尽。你与贾二妈互设诡计。舍而逐之。殆非人行。令其失志。不得齿于人伦。父子之道天性也。使其情绝。杀而弃之。又困踬若此。天下之人。尽知为孩儿所害也。况此子亲戚满朝。一旦当权者熟察其本末。祸将及矣。况欺天负人。鬼神不佑。待自贻其殃耳。请细思之。<span class="科">贴</span>你待要怎么。<span class="科">旦</span>孩儿今年已二十岁矣。计其资。不啻值千金。今娘年六十有余。愿计二十年衣食之用以赎身。当与此子别居。所居非遥。晨昏得以温凊。儿愿足矣。<span class="科">小旦</span>妈妈。姐姐不接客。立志坚贞。你虽不容他。他也不肯干休。况那郑姐夫呵。</p>
        
        <p class="曲"><span class="牌">前腔</span>他是儒林中俊髦。他是儒林中俊髦。<span class="夹白">他父亲呵。</span>官居当道。倘一朝事露娘圈套。这罪名怎逃。这罪名怎逃。寻出祸根苗。撰钱树皆倒。愿救他潦倒。愿救他潦倒。从姐所言。不须推调。</p>
        
        <p class="白"><span class="科">贴</span>决不容他。<span class="科">旦</span>娘若不从。孩儿投金于水。寻个自尽。看你靠谁。<span class="科">贴</span>咳。看这丫头行径呵。</p>
        
        <p class="曲"><span class="牌">前腔</span>想立志已牢。想立志已牢。只得凭伊计较。<span class="夹白">依便依了你。</span>把黄金囊橐须倾倒。<span class="夹白">丫头。你好痴心。</span>覰他人形貌。覰他人形貌。似蛇虺不成蛟。龙门怎高跳。<span class="夹白">贱人。</span>你只图旌表。你只图旌表。要做夫人。位高五花官诰。</p>
        
        <p class="白">你既如此。离北隅四五家。有一隙院。可税而居。<span class="科">旦</span>谨依尊命。</p>
        
        <p class="落诗">贫寒冷彻骨。<br />保养愿施恩。<br />受尽苦中苦。<br />方为人上人。</p>
        
        <h2 id=ch32 class="chapter"><span class="出题">第三十二出　追奠亡辰</span></h2>
        
        <p class="曲"><span class="牌">霜天晓角</span><span class="科">贴上</span>亡儿生忌。娘反持觞祭。不见膝前嬉戏。空遗五采斑衣。</p>
        
        <p class="白">有子丧他邦。教娘倍感伤。故衣尚悬架。感痛何时忘。孩儿元和。身丧他邦。今日是他忌辰。昨已分付乳母。备办纸帛牲醴祭奠。乳娘何在。<span class="科">丑上</span>奶奶。祭礼已完备了。<span class="科">贴哭介</span>我儿。当初只望你早扳仙桂。稳步青云。飨你五鼎之仪。显我三迁之教。今日呵。</p>
        
        <p class="曲"><span class="牌">锦堂月</span><span class="夹白">到教我</span>无穴埋尸。何时瞑目。<span class="夹白">我那儿。</span>谁人掩覆蔂梩。我犹望生还。晨昏镇倚门闾。不念我鬓着秋霜。反为你魂消夜雨。<span class="科">合</span>愁提起。看取旧日衣裳。是娘亲制。</p>
        
        <p class="曲"><span class="牌">前腔</span><span class="科">丑</span>尘几。笔网珠丝。书从蠹走。牙签帙乱离披。墙倚韩檠。忍教肠断慈帏。你本是上国名儒。今做了穷途饿鬼。<span class="科">合前</span></p>
        
        <p class="曲"><span class="牌">醉翁子</span><span class="科">外</span>悄地。听老母哀哀哭子。恨昔日无思。教我不胜追悔。<span class="夹白"><span class="科">贴</span>你将他打死。今日思量他怎么。<span class="科">外</span></span>听取。当不得庭前。反哺慈乌月夜啼。<span class="科">合</span>身后事。倩谁葬佳城绋引灵輀。</p>
        
        <p class="曲"><span class="牌">前腔</span><span class="科">贴</span>过隙。论光阴人生能几。你七袠龙钟。枯杨枉自生稊。<span class="科">外</span>堪悲。叹月冷沙寒。老蚌何由重孕珠。<span class="科">合前</span></p>
        
        <p class="曲"><span class="牌">侥侥令</span><span class="科">贴</span>招魂空翦纸。触物动遐思。忍看寄垒人家双紫燕。母子自喃喃引数飞。</p>
        
        <p class="曲"><span class="牌">前腔</span>百年无后嗣。千里丧神驹。不及蹇步驽骀浑无恙也。得骤云衢上帝畿。</p>
        
        <p class="曲"><span class="牌">尾声</span><span class="科">外</span>噬脐莫及徒追悔。可惜我呜呼老矣。簪笏何人传继述。<span class="科">小生上</span></p>
        
        <p class="白">紫诏传天语。黄堂报喜音。驿丞见。<span class="科">外</span>驿丞何干。<span class="科">小生</span>浙江一个舍人。赉通报在此。老爷高升了成都府尹。兼剑南采访使。<span class="科">外</span>取上来看。吏部一本为缺官事。剑南缺采访使。推得常州府刺史郑儋。政事优为。才能胜任。堪升成都府府尹。兼剑南采访使。奉圣旨。是。我知道了。驿丞去罢。<span class="科">小生下贴</span>相公。你年老无子。枉自碌碌。不如乞休。回家自在何如。</p>
        
        <p class="落诗">礼云七十可休官。<br />又荷君恩升剑南。<br />白发乌纱心尚赤。<br />安民报国亦何惭。</p>
        
        <h2 id=ch33 class="chapter"><span class="出题">第三十三出　剔目劝学</span></h2>
        
        <p class="曲"><span class="牌">金珑璁</span><span class="科">旦上</span>卖钗收古典。劝郎希圣希贤。穷理义坐青毡。</p>
        
        <p class="白">倒橐收回万卷书。明窗净几惜居诸。寒灰余烬借吹嘘。三寸舌为安国剑。五言诗作上天梯。愿郎他日锦衣归。奴家自与郑郎沐浴更衣。税一书院另居。且喜数月之间。肌肤稍腴。卒岁平愈加初。奴家劝他斥去百虑。以志于学。俾夜作昼。今已三载。业虽大就。再令精熟。以俟百战。多少是好。说犹未了。郑郎已到。</p>
        
        <p class="曲"><span class="牌">前腔</span><span class="科">生上</span>命途遭偃蹇。鸿鹄暂困林间。毛羽长看孤鶱。</p>
        
        <p class="白"><span class="科">旦</span>官人。妾闻天之将降大任于是人也。必先劳其筋骨。饿其体肤。你贫贱患难。皆已历过。何不奋志于学。以俟百战。<span class="科">生</span>卑人声振京闱。名闻天下。海内文籍。莫不该览。亦可以试。书已读尽。无可庸功。<span class="科">旦</span>官人。自古书囊无底。那有读得尽的。</p>
        
        <p class="曲"><span class="牌">沉醉东风</span>你且对青灯开着简编。须励志莫辞劳倦。坐待旦。竟忘眠。坐待旦。竟忘眠。干干黾勉。如与那圣贤对面。<span class="科">合</span>鸢飞戾天。鱼跃在渊。察乎天地。道理只在眼前。</p>
        
        <p class="曲"><span class="牌">前腔</span>看诗书不觉泪涟。<span class="夹白"><span class="科">旦</span>为何哭起来。<span class="科">生</span></span>这手泽非爹批点。<span class="夹白"><span class="科">旦</span>若如此不怨父母。方是个好人。<span class="科">生</span></span>想熊胆。苦参丸。想熊胆。苦参丸。娘亲曾勉。<span class="夹白">今日呵。</span>亏杀你再三相劝。<span class="科">合前生</span></p>
        
        <p class="白">大姐。夜深了。去睡了罢。<span class="科">旦</span>官人。岂不闻古之人悬梁剌股。以志于学。你今懒惰。焉能有成。你且读书。我做些针指。</p>
        
        <p class="曲"><span class="牌">江儿水</span>刺绣拈针线。工夫自勉旃。谩配匀五彩文章炫。似补衮高才将云霞翦。皇猷黼黻丝纶展。若论裙钗下贱。十指无能。羞逞芙蓉娇面。</p>
        
        <p class="白"><span class="科">生</span>大姐。你听夜深了。</p>
        
        <p class="曲"><span class="牌">前腔</span>玉漏催银箭。金猊冷篆烟。<span class="夹白"><span class="科">旦</span>你书到不读。敢是要睡。<span class="科">生</span></span>奈睡魔障眼精神倦。你听红楼犹把笙歌按。倒金尊秉烛通宵宴。<span class="夹白"><span class="科">旦</span>你还想红楼翠馆怎么。<span class="科">生</span></span>淹倦情怀撩乱。听声彻檀槽。想是曲罢酒阑人散。</p>
        
        <p class="曲"><span class="牌">玉交枝</span><span class="科">旦</span>你文章不看。口支离一刬乱言。<span class="夹白">读书有三到。<span class="科">生</span>那三到。<span class="科">旦</span>心到眼到口到。你书到不读。</span>为何频顾残妆面。不思继美承前。<span class="科">生</span>见你秋波玉溜使我怜。一双俊俏含情眼。<span class="科">旦</span>你不用心玩索圣贤。却为妾又垂青盼。</p>
        
        <p class="白"><span class="科">生</span>我的娘。谁教你生得这般样好。</p>
        
        <p class="曲"><span class="牌">前腔</span><span class="科">旦</span>且把书来收卷。<span class="夹白">罢罢。为妾一身。捐君百行。何以生为。</span>我拚一命先归九泉。<span class="夹白"><span class="科">生</span>大姐何出此言。<span class="科">旦</span>你喜我这一双眼么。<span class="科">生</span>端的一双俏眼。<span class="科">旦</span></span>我把鸾钗剔损丹凤眼。羞见不肖迍邅。<span class="夹白"><span class="科">生</span>呀。不好了。</span>涓涓血流如涌泉。澘澘却把衣沾染。今始信望眼果穿。却教人感伤肠断。</p>
        
        <p class="白">呀。大姐苏醒。</p>
        
        <p class="曲"><span class="牌">玉胞肚</span><span class="科">旦</span>我在冥途回转。尚兀自心头火燃。你还只想凤友鸾交。焉得造鹭序鹓班。<span class="夹白">我好痴。这般不习上的。管他则甚。</span>我向空门落发。伊家休得再胡缠。纸帐梅花独自眠。</p>
        
        <p class="白"><span class="科">旦</span>罢罢。我不免自去落发为尼。你若有志读书。做个好人。尚有相见之日。若只如此。我永不见你了。<span class="科">生</span>罢罢。他妇人家尚然如此立志。我何苦执迷如此。大姐。你不须烦恼。小生闻得上国开科。如今就此拜别。若得官回来见你。若不得官。决不见你之面。<span class="科">旦</span>如此却好。我有白金十两。赠君为盘费。<span class="科">生</span>多谢。</p>
        
        <p class="曲"><span class="牌">川拨棹</span>明日别。朝金殿。把胸中经济展。<span class="科">旦</span>论所学达者为先。论所学达者为先。早成名吾心始安。<span class="科">生</span>不成名誓不还。</p>
        
        <p class="曲"><span class="牌">尾声</span><span class="科">旦</span>孤帏再把重门掩。不堪离恨寄冰弦。断雨残云思黯然。</p>
        
        <p class="落诗">才郎快着祖生鞭。<br />腾踏飞黄路占先。<br />从此闺人常侧耳。<br />泥金帖子好音传。</p>
        
        <h2 id=ch34 class="chapter"><span class="出题">第三十四出　策射头名</span></h2>
        
        <p class="曲"><span class="牌">点绛唇</span><span class="科">小生上</span>金马神仙。玉堂贵显。膺天眷。敕赐传宣。鹄立文华殿。</p>
        
        <p class="白">圣主临轩日。英才殿试时。下官翰林曾联璧。钦命为考试官。今日正当策试。试士每早到。</p>
        
        <p class="曲"><span class="牌">前腔</span><span class="科">生</span>帘卷虾须。扇分雉羽。参鸾驭。虎殿龙墀。口吐虹霓气。</p>
        
        <p class="白"><span class="科">小生</span>试士不得近前。就此跪听试策。<span class="科">生</span>诚惶诚恐。稽首顿首。万岁万岁万万岁。<span class="科">小生</span>皇帝制曰。朕获承天序。钦若明训。严恭寅畏。十有六载。而大化未流。大朴未复。五刑未措。五教未敷。是用申诏群公卿士详延谨议。尔诸士子大发所蕴。宜悉以对。成著于篇。无隐所识。朕将亲览。<span class="科">生</span>臣郑元和谨对。</p>
        
        <p class="曲"><span class="牌">耍孩儿</span>纲维统御为天子。纲维统御为天子。无怠无荒四海归。色荒内作今亡矣。鼎新革故思安国。鼎新革故思安国。舍己从人纳谏辞。言路平如砥。将来可谏。既往难追。</p>
        
        <p class="曲"><span class="牌">二煞</span>返翠华离蜀地。黑雾消红日丽。旧邦其命维新矣。祸消胡虏妖环日。祸消胡虏妖环日。运转唐尧虞舜时。济济来多士。任贤勿贰。去恶无疑。</p>
        
        <p class="曲"><span class="牌">三煞</span>马嵬坡践贵妃。雨淋铃歌楚词。归来忍见奔云骑。风枝露叶如新采。风枝露叶如新采。万里红尘进荔枝。此贡当深去。不虐无告。须惜民脂。</p>
        
        <p class="曲"><span class="牌">四煞</span>奉祖宗孝可思。接臣下恭可思。孝思不敢违先世。恭思不敢忽臣下。恭思不敢忽臣下。视远唯明不蔽私。听德唯聪惠。<span class="夹白">此言呵。</span>出于太甲。言岂无稽。</p>
        
        <p class="白"><span class="科">小生</span>三叩头。平身。试士退班午门外。待下官转达天听。暂辞金陛去。拱候玉音来。<span class="科">下</span></p>
        
        <p class="曲"><span class="牌">滴溜子</span><span class="科">生</span>玉阶下。玉阶下。浩气吐虹。金阙上。金阙上。轻云舞凤。御炉天香浮动。直言对圣君。愿期得中。天地无私。文章有用。<span class="科">小生同昭容内臣捧冠笏上</span></p>
        
        <p class="曲"><span class="牌">双声子</span><span class="科">众</span>午门外。午门外。旗常列。晴霞拥。河堤上。河堤上。金鼓振。春雷动。桃浪涌。鱼化龙。鱼化龙。喜天开文运。道展儒宗。</p>
        
        <p class="白">圣旨已到。跪听宣读。皇帝诏曰。秀士郑元和应对详明。直言有据。极谏无隐。宜居第一。特赐袍笏各一。除授成都参军。即日赴宴琼林。教坊司鼓乐头踏毕日。即便走马赴任。毋得稽迟。谢恩。<span class="科">生</span>万岁万岁万万岁。</p>
        
        <p class="曲"><span class="牌">尾声</span><span class="科">众</span>绿袍乍著君恩重。黄榜初开御墨浓。男儿到此是豪雄。</p>
        
        <p class="落诗">龙楼凤阁五云迷。<br />对策丹墀日未西。<br />一色杏花红十里。<br />状元归去马如飞。</p>
        
        <h2 id=ch35 class="chapter"><span class="出题">第三十五出　却婚受仆</span></h2>
        
        <p class="曲"><span class="牌">燕归巢</span><span class="科">净上</span>枕流漱石乐闲居。无梦到彤闱。玉堂学士女将笄。今择婿。我为媒。</p>
        
        <p class="白">老夫崔尚书是也。荥阳郑元和。向年被娼家逐出。沿街乞丐。今中了状元。曾学士有一女。欲招他为婿。特央我作伐。我想他与李亚仙如胶似漆。谅不再娶。受人之托。只得与他一说。此间是他寓所。崔兴送帖子进去。说崔老爷相访。<span class="科">末</span>状元新得第。冠盖远来迎。<span class="科">丑</span>崔老爷相访。<span class="科">末</span>禀老爷。有崔老爷相访。</p>
        
        <p class="曲"><span class="牌">玩仙灯</span><span class="科">生</span>佳客登门。倒屦出迎忻幸。</p>
        
        <p class="白"><span class="科">见科</span>学生一介寒儒。谬叨首选。私淑教益。感谢不胜。<span class="科">净</span>状元学问该博。自擅天下之美名。老夫衰朽樗材。敢当教益之虚誉。<span class="科">生</span>未遑造拜。何当先施。<span class="科">净</span>老夫有一事相告。未知允否。<span class="科">生</span>老先生有何事见谕。学生拱听。<span class="科">净</span>曾学士先生有一令爱。欲招足下为婿。特凂老夫作伐。万勿推辞。<span class="科">生</span>学生与李亚仙有婚姻之约。老先生所知者。况盟言在耳。岂可相背。<span class="科">净</span>状元。你如今呵。</p>
        
        <p class="曲"><span class="牌">梁州序</span>名魁金榜。身登廊庙。怎恋闲花野草。章台杨柳。争如玉洞仙桃。<span class="夹白">那曾学士呵。</span>他爱你偷香韩寿。傅粉潘安。画眉张京兆。红丝牵绣幕雀屏高。犹胜龙头夺锦标。<span class="夹白"><span class="科">合</span>那小姐呵。</span>似玉肌。如花貌。青春二八年犹少。休固执。莫推调。</p>
        
        <p class="白"><span class="科">生</span>学生流落之时呵。</p>
        
        <p class="曲"><span class="牌">前腔</span>我残生几丧。<span class="夹白">得蒙李亚仙把我</span>微躯重造。不厌疮痍枯槁。酥滋肠胃。勃然雨起枯苗。劝读因他剔目。勉我悬头。刺股勤昏晓。扶持登甲第入皇朝。岂肯做薄幸区区儿女曹。</p>
        
        <p class="白"><span class="科">净</span>如花似玉的小姐。不要错过了。<span class="科">合前</span>状元。我还有句不知进退言语对你说。</p>
        
        <p class="曲"><span class="牌">前腔</span>论先奸律有明条。况不可娶而不告。这婚姻匪媾。把良缘辞了。偏爱熟油苦菜。饮惯茅柴。浊酒经多少。不知如蜜味有香醪。<span class="夹白">难道是</span>不饮从他酒价高。<span class="科">合前</span></p>
        
        <p class="曲"><span class="牌">前腔</span><span class="科">生</span>恶姻缘弦续鸾胶。好恩义理宜旌表。愿明王宠锡。五花官诰。<span class="夹白">目下请我父母到来。</span>试看萱花椿树。乔木丝萝。雨露同荣耀。木桃投我也报琼瑶。<span class="夹白"><span class="科">净</span>亲事定要成。<span class="科">生</span></span>谩道银河鹊驾桥。<span class="科">合前丑</span></p>
        
        <p class="白">状元老爷。</p>
        
        <p class="曲"><span class="牌">节节高</span>才高压俊髦。好英豪。气凌太华词源倒。龙门峭。万丈高。只一跳。月中丹桂连根抝。<span class="夹白"><span class="科">生</span>这乃是我母亲</span>梦中诗句你那知道。<span class="夹白"><span class="科">丑</span>小的还记得有二句。<span class="科">生</span>那二句如何道。<span class="科">丑</span></span>去时荷叶小如钱。归来必定莲花落。</p>
        
        <p class="曲"><span class="牌">前腔</span><span class="科">生</span>我闻言心斾摇。这根苗。你缘何却好都知道。<span class="夹白"><span class="科">丑</span>老爷。小的就是来兴。<span class="科">生</span>来兴。你为何在此。<span class="科">丑</span></span>听哀告。乞恕饶。休烦恼。<span class="夹白">老爷。你忘记了。</span>当初鬻我来投靠。如今愿得同归棹。<span class="科">合前净</span></p>
        
        <p class="白">状元。这小厮原来是尊使。<span class="科">生</span>原是学生家童。<span class="科">净</span>我把这小厮送还状元如何。<span class="科">生</span>如此。多谢老先生。<span class="科">净</span>崔兴。你跟郑老爷回去。状元。人便还了。这亲事成了如何。<span class="科">生</span>别事听从。这亲事决不敢奉老先生之命。</p>
        
        <p class="落诗">玉堂无福做东床。<br />苦李还寻大道傍。<br />不是一番寒彻骨。<br />争得梅花扑鼻香。</p>
        
        <h2 id=ch36 class="chapter"><span class="出题">第三十六出　偕发剑门</span></h2>
        
        <p class="曲"><span class="牌">一翦梅</span><span class="科">旦上</span>一自仙郎赴选场。朝暮思量。寝食难忘。罗帏鸳被懒薰香。月冷西厢。花老东墙。</p>
        
        <p class="白">自从郑郎赴选。不知中否何如。萦心挂肚。忽染小疾。又无人看我。好闷人也。</p>
        
        <p class="曲"><span class="牌">二犯傍妆台</span>抱病掩妆奁。粉容消瘦。愁黛锁眉尖。郎别去。芳容减。不见返。闷怀添。只恐朱衣头不点。又怕鱼龙甲未全。槁砧何在。山上有山。归期破镜看新蟾。</p>
        
        <p class="曲"><span class="牌">不是路</span><span class="科">生</span>驺从骈阗。塞巷拦街众拥观。<span class="夹白"><span class="科">众皂喝科生</span>左右回避。<span class="科">旦</span></span>心惊战。缘何鼓吹闹闹喧。<span class="科">生</span>到妆前。<span class="夹白"><span class="科">旦</span>官人回来了。且喜且喜。</span>今得见锦衣旋。<span class="科">生</span>不负卿卿苦勉旃。蒙相劝。果然得中青钱选。<span class="科">旦</span>使我不胜忻忭。不胜忻忭。</p>
        
        <p class="白">官人。自你赴选之后呵。</p>
        
        <p class="曲"><span class="牌">降黄龙</span>我旦夕忧烦。<span class="夹白"><span class="科">生</span>忧甚么。<span class="科">旦</span></span>怕你偃蹇功名不成空返。<span class="夹白">今日呵。</span>喜登甲第。不枉奴剔目痛言相劝。峨然头角峥嵘。始遂心头之愿。<span class="夹白">官人。还有一桩要紧事。自古道。不孝有三。无后为大。宜当早结婚姻。以奉蒸尝。无自黯也。</span>你如今结媛鼎族。早成姻眷。</p>
        
        <p class="曲"><span class="牌">前腔</span><span class="科">生</span>休言别缔良缘。<span class="夹白">我前日求乞街坊。自分死于沟壑。</span>多赖卿卿救吾残喘。再生恩义。愿酬以霞帔凤冠荣显。<span class="夹白">如今与你</span>同船省亲回去。早把同心带绾。<span class="夹白"><span class="科">旦</span>官人差矣。书中有女颜如玉。你今名魁金榜。怕无贵戚相扳。恋我风尘下贱。<span class="科">生</span>前日曾学士央崔尚书与我作伐。以女妻我。</span>那玉堂人曾家招赘。<span class="夹白">卑人若负心呵。</span>怎肯再三辞免。</p>
        
        <p class="白">今下官蒙圣恩除授成都参军。即日走马上任。你可收拾行李。一同起程。</p>
        
        <p class="曲"><span class="牌">黄龙衮</span><span class="科">旦</span>君今往剑南。君今往剑南。贱妾难留恋。从此分离。再不须相见。<span class="夹白"><span class="科">生</span>大姐为何出此言。<span class="科">旦</span>当初是我累君。故尔剔目激劝。今已复君本躯。妾亦不相负也。愿以残年归养老母。君当自爱。妾从此去矣。</span>君今贵显。料无所愿。今永别怕牵肠收泪眼。</p>
        
        <p class="白"><span class="科">生哭科</span>你若弃我而去。郑元和要这性命何用。即当刎死大姐之前。</p>
        
        <p class="曲"><span class="牌">前腔</span><span class="科">生</span>微躯赖汝完。微躯赖汝完。恩若天高远。生死相同。荣辱无殊间。向时剔目。赖卿激勉。请收拾针线箱并书剑。</p>
        
        <p class="白"><span class="科">旦</span>相公如此恩情难舍。必不得已。我与母亲送你涉江。至于剑门。当令我回。<span class="科">生背介</span>也罢。待他送到剑门。再作区处。大姐请妈妈一同送我到剑门。我自差人送你回来。<span class="科">旦</span>既然如此。几时起程。<span class="科">生</span>限期甚促。明日就要行了。</p>
        
        <p class="落诗">明日下三巴。<br />何时再返家。<br />剑门千里远。<br />先过长风沙。</p>
        
        <h2 id=ch37 class="chapter"><span class="出题">第三十七出　驰驿认丞</span></h2>
        
        <p class="曲"><span class="牌">赏宫花</span><span class="科">净上</span>风霜饱谙。千辛博一官。邮亭忙碌碌。宦途间。山寺日高僧未起。算来名利不如闲。</p>
        
        <p class="白">自家乐道德是也。向来因陪郑元和赴京科举。盗得他三四百两银子。授例上纳丞差。除授成都驿驿丞。昨日报说有采访使来。不免去迎接。<span class="科">下</span></p>
        
        <p class="曲"><span class="牌">出队子</span><span class="科">外</span>旌旄前导。旌旄前导。擎捧纶音赴剑南。毗陵赤子苦扳辕。手握甘霖施海甸。采访民情。风化所关。</p>
        
        <p class="白">下官常州刺史郑儋。蒙圣恩升任成都府府尹。兼剑南采访使。与夫人一路行来。剑南将近。宗禄。分付后面人夫趱行。<span class="科">末应介</span></p>
        
        <p class="曲"><span class="牌">忆多娇</span><span class="科">外</span>落照边。古木间。倦鸟知还敛羽翰。白发乌纱未得闲。七十为官。七十为官。暮景桑榆汗颜。</p>
        
        <p class="白"><span class="科">净</span>成都驿驿丞接老爷。<span class="科">外</span>天色晚了。就在成都驿里歇罢。<span class="科">净递脚色手本科外</span>取上来。是荥阳乐道德。是我乡里了。起来作揖。<span class="科">净</span>不敢。<span class="科">外</span>我是常州郑刺史。<span class="科">净</span>原来是郑老爷。向年有孤所托。万罪万罪。<span class="科">外</span>既往不究。不须介意。这里到成都府。有多少路。<span class="科">净</span>已将近了。</p>
        
        <p class="落诗">成都已将近。<br />今夜宿邮亭。<br />明朝还早发。<br />王事最关情。</p>
        
        <h2 id=ch38 class="chapter"><span class="出题">第三十八出　共宿邮亭</span></h2>
        
        <p class="曲"><span class="牌">出队子</span><span class="科">生上</span>高崖断碛。高崖断碛。冻合彤云万木僵。饥鸦乱噪雪飞扬。驿路迢迢多野况。劲节凌霜。梅花自香。</p>
        
        <p class="白">下官郑元和。蒙圣恩除授成都参军。亚仙母子。约定送到剑门就回。亚仙亚仙。我若无你。还要这参军做甚么。且到剑门。再作区处。左右。分付后面人夫趱上。</p>
        
        <p class="曲"><span class="牌">忆多娇</span><span class="科">旦贴</span>过一山。又一山。山远天高烟水寒。两岸楼台枫叶丹。回首乡关。回首乡关。望断孤云惘然。</p>
        
        <p class="白"><span class="科">净</span>成都驿驿丞接老爷。<span class="科">生</span>天色晚了。就在驿中安歇罢。<span class="科">净</span>驿中已有剑南采访使老爷在此了。<span class="科">生</span>既是亲临上司。我须参见。<span class="科">净</span>天色晚了。老爷明日见罢。<span class="科">生</span>说得是。明早相见。驿丞且回避。<span class="科">旦</span>相公。我已送至此。可打发我回去罢。<span class="科">生</span>且待我见过了上司。再作计较。</p>
        
        <p class="落诗">落日山边奏暮笳。<br />邮亭驻节暂为家。<br />信是人间行不尽。<br />天涯更复有天涯。</p>
        
        <h2 id=ch39 class="chapter"><span class="出题">第三十九出　父子萍逢</span></h2>
        
        <p class="曲"><span class="牌">西地锦</span><span class="科">外上</span>揽辔澄清天下。星轺玉节交加。<span class="科">贴</span>官居采访关风化。越教我咨嗟。</p>
        
        <p class="白"><span class="科">外</span>叫驿丞。打点人夫起程。<span class="科">净</span>禀老爷。人夫齐备了。还有属官候见。</p>
        
        <p class="曲"><span class="牌">前腔</span><span class="科">生</span>欲向邮亭投刺。下僚当尽其卑。旌旄拥道夸绮丽。经过草木生辉。</p>
        
        <p class="白">驿丞递帖子进去。<span class="科">净</span>成都参军禀见。<span class="科">外</span>取帖子上来。成都参军郑元和。呀。夫人。好古怪。那参军与我孩儿同名同姓。也叫做郑元和。夫人。你且退后。待我着他进来相见。<span class="科">生</span>成都府参军参见老大人。<span class="科">外</span>起来作揖。参军且把履历出身。试说与我知道。<span class="科">生</span>老大人听禀。</p>
        
        <p class="曲"><span class="牌">刮鼓令</span>愚生自幼时。习遗经守学规。领父命长安科试。<span class="夹白"><span class="科">外</span>中第几名。<span class="科">生</span></span>幸登庸占榜魁。<span class="夹白"><span class="科">外</span>失敬了。原来是新状元。府上拟定是宦家。<span class="科">生</span></span>阀阅旧门楣。<span class="夹白"><span class="科">外</span>令尊也居宦么。<span class="科">生</span>家父呵。</span>见任常州刺史。郑儋名姓四方知。<span class="夹白"><span class="科">外</span>令堂在么。姓甚么。<span class="科">生</span></span>念老母虞氏相庭帏。</p>
        
        <p class="曲"><span class="牌">入赚</span><span class="科">外</span>听诉因依。<span class="夹白">原来是我孩儿。<span class="科">生</span>原来是我爹爹。<span class="科">外</span></span>果是吾家千里驹。<span class="夹白">孩儿。我与你父子如初。你母亲亦在此。夫人快来。<span class="科">贴</span></span>忙移步。茫茫愁思障烟迷。<span class="夹白"><span class="科">外</span>孩儿为官在此。<span class="科">贴哭科</span></span>我亲儿。在遐陬骨肉重相会。<span class="夹白"><span class="科">外</span>夫人。</span>且止悲伤试问伊。<span class="夹白">我儿前日呵。</span>吾捶死。焉能一旦身荣贵。你备陈原委。备陈原委。</p>
        
        <p class="白"><span class="科">生</span>爹爹母亲听禀。</p>
        
        <p class="曲"><span class="牌">前腔</span>向在京师。流落穷途一命危。逢乞丐。复醒微息救回归。偶啼饥。雪中得遇鸣珂妓。为我遮寒脱绣襦。<span class="夹白"><span class="科">外</span>夫人。亏了此女。<span class="科">生</span></span>多恩惠。勉旃剔目攻书史。遂登科第。遂登科第。</p>
        
        <p class="曲"><span class="牌">掉角儿</span>受官衔参军重委。赴成都剑门过此。幸椿萱萍水相逢。诉衷曲顿生欢喜。李亚仙坚求退。儿强之。送到此。欲谐婚配。<span class="科">贴合</span>施恩仗义。当思报取。若不是他每激励。怎能得今日荣贵。</p>
        
        <p class="曲"><span class="牌">前腔</span><span class="科">外</span>论山鸡离披毛羽。配文鸳固难为对。深池藕拔起污泥。出墙花喜成连理。恁何忍遽分手。撇路岐。还相会有缘千里。<span class="科">合前外</span></p>
        
        <p class="白">孩儿。乡里乐道德也在此做驿丞。<span class="科">生</span>那驿丞孩儿也道有些面善。<span class="科">外</span>就着乐驿丞为媒。遣礼定下。即在剑门筑一馆。留他母子暂住。我与你同到成都。赴任之后。整备六礼。迎他到府成亲便了。</p>
        
        <p class="曲"><span class="牌">尾声</span>遣良媒行聘礼。剑南筑室且留伊。待赴任成都接彩舆。</p>
        
        <p class="落诗">宦海萍逢诉曲衷。<br />春生乐意喜匆匆。<br />今宵賸把银缸照。<br />犹恐相逢是梦中。</p>
        
        <h2 id=ch40 class="chapter"><span class="出题">第四十出　帮宦重媒</span></h2>
        
        <p class="曲"><span class="牌">霜天晓角</span><span class="科">贴上</span>魂消驿路。何日还乡故。<span class="科">旦</span>昨夜银灯结蕊。今朝喜鹊喧呼。</p>
        
        <p class="白"><span class="科">贴</span>孩儿。闻得郑老爷差人筑一别馆。留我母子在此。其意不知为何。<span class="科">旦</span>母亲。事虽如此。我与你只愿回去。</p>
        
        <p class="曲"><span class="牌">水底鱼</span><span class="科">净</span>娶妇如何。匪媒不得它。其则不远。执柯以伐柯。</p>
        
        <p class="白">自家乐道德是也。郑采访着我与李大妈说亲。此间是他行馆。不免径入则个。<span class="科">贴</span>乐相公久别。为何到此。<span class="科">净</span>薄宦在此。<span class="科">贴</span>原来出仕了。相公下顾。有何见谕。<span class="科">净</span>妈妈。前日令婿呵。</p>
        
        <p class="曲"><span class="牌">一封书</span>在驿亭下偶过。遇爹娘感慨多。<span class="夹白"><span class="科">贴旦</span>他父母为何到此。<span class="科">净</span>他父亲见任此间采访使。</span>衷曲诉始初。<span class="夹白"><span class="科">旦</span>他父母晓得。敢是怪我了。<span class="科">净</span></span>他感卿卿深爱护。<span class="夹白">为此特使我来。</span>行聘求婚为内助。<span class="夹白"><span class="科">旦</span>他要娶那个为妻。<span class="科">净</span></span>要娶你为妻事舅姑。<span class="夹白"><span class="科">贴</span>在那里成亲。<span class="科">净</span></span>赴成都往任所。牛女双星夜渡河。</p>
        
        <p class="曲"><span class="牌">前腔</span><span class="科">旦</span>蒙抬举贱奴。笑妆奁衣饰无。<span class="夹白"><span class="科">净</span>已具有凤冠霞帔在此。请收下了礼目。<span class="科">旦</span>何当如此郑重。</span>纳聘礼尽多。喜墙花今结果。追想前情深有负。<span class="夹白"><span class="科">净</span>他如今都不计较了。<span class="科">贴</span></span>荒秽包容大丈夫。<span class="科">合前净</span></p>
        
        <p class="白">我如今就去回复郑老爷父子。择日来迎取令爱彩舆。<span class="科">贴</span>多劳相公终始作成。</p>
        
        <p class="落诗">二姓姻缘成始终。<br />琴调瑟弄两和同。<br />有缘千里能相会。<br />无缘对面不相逢。</p>
        
        <h2 id=ch41 class="chapter"><span class="出题">第四十一出　汧国流馨</span></h2>
        
        <p class="曲"><span class="牌">菊花新</span><span class="科">外上</span>宦途骨肉喜相逢。花烛筵开喜气浓。<span class="科">贴</span>鱼水愿和同。早叶熊罴吉梦。</p>
        
        <p class="白"><span class="科">外</span>就请乐驿丞作宾相赞礼。<span class="科">净请科</span>今宵夫妇喜团圆。千里相逢岂偶然。旧女婿为新女婿。恶姻缘做好姻缘。</p>
        
        <p class="曲"><span class="牌">绕地游</span><span class="科">生</span>试看宫袍出洞天香风动鼎喷龙涎。<span class="夹白"><span class="科">净请科</span>重整新妆下彩楼。舅姑初见假娇羞。试看凤冠霞帔厮称好。绝胜舞罢锦缠头。<span class="科">旦</span></span>髻耸明珠。冠缬垂羞面。<span class="科">小旦</span>簇拥似神仙。</p>
        
        <p class="白"><span class="科">净</span>二位旧人请。<span class="科">小旦</span>二位新人。<span class="科">净</span>新亲旧朋友。二位新人请上花毡。齐眉并立。伏以二姓交懽。一生谐老。新老爷荣扳仙桂。再休要问柳寻花。新夫人梦醒高唐。再莫去撩云拨雨。珊瑚枕上。虽然一对新人。红锦被中。各出两般旧物。请老爷夫人同拜高堂。<span class="科">生旦拜科</span></p>
        
        <p class="曲"><span class="牌">三学士</span><span class="科">外</span>海上鳌头夸独占。金屋已贮婵娟。桂开月殿曾高折。柳亸章台懒再扳。<span class="科">合</span>花烛洞房开绮宴。三星灿。二姓欢。</p>
        
        <p class="曲"><span class="牌">前腔</span><span class="科">生</span>深锁阳台天黯黯。襄王梦断巫山。翻云覆雨虽分散。换羽移商反合欢。<span class="科">合前</span></p>
        
        <p class="曲"><span class="牌">前腔</span><span class="科">旦</span>之子于归谐缱绻。山鸡幸配文鸳。愿操箕箒从君子。羞抱琵琶过别船。<span class="科">合前</span></p>
        
        <p class="曲"><span class="牌">前腔</span><span class="科">众</span>千里相逢偿夙愿。天然骨肉团圆。从教白日笼鹦鹉。莫把春心托杜鹃。<span class="科">合前</span></p>
        
        <p class="曲"><span class="牌">唐多令</span><span class="科">小生</span>丹诏下尧天。褒封到剑南。</p>
        
        <p class="白">圣旨已到。跪听宣读。奉天承运皇帝敕曰。有恶必惩。不以贵而少逭。有善必劝。不以贱而或遗。此国家之常典。天下之公论也。兹者致仕尚书崔完奏称。成都参军郑元和妻李氏。本系鸣珂妓女。乃能剔目毁容。劝夫勉学。卒底于成。虽古先烈女。不能逾也。兹用封为汧国夫人。呜呼。乱臣间见于世族。辱妇每出于名门。尔李氏狎邪而白坚贞之志。波靡而励中立之行。是则尤人所难者也。岂非秉彝之美。有不间耶。参军郑元和。任尔成都。知所勉矣。膺兹宠命。孰曰滥哉。谢恩。<span class="科">外贴生旦</span>万岁万岁万万岁。<span class="科">外</span>天使大人拜揖。<span class="科">小生</span>恭喜贺喜老大人。</p>
        
        <p class="曲"><span class="牌">大环着</span><span class="科">众</span>捧龙章宝篆。捧龙章宝篆。望阙朝天。报答洪恩。抚绥荒甸。天下文明运转。海不扬波争羡。扫胡尘干戈收敛。周南化风行草偃。麒麟现。出醴泉。看王气祥云远笼金殿。</p>
        
        <p class="曲"><span class="牌">前腔</span><span class="科">众</span>喜书生弱冠。喜书生弱冠。赴试长安。车马金装。盛其服玩。紫府佳娃罕见。遽尔坠鞭属意。买笑挥金。暮乐朝欢。早不觉囊空长叹。娃留意。阿母嫌。看撚出机关悄然抛闪。</p>
        
        <p class="曲"><span class="牌">余文</span>唱莲花六出天。襦护郎寒。剔目劝。汧国夫人元有传。</p>
        
        <p class="落诗">匹配本自然。<br />人情信有缘。<br />烟花盟缔好。<br />最喜两团圆。</p>
        
    </body> 
</html>
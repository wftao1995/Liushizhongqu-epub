<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/千金記</title>
        <meta name="author" content="明　沈采　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">千金記</span></h1>

        <p class="作者">明　沈采　著</p>

        <h2 id=ch1 class="chapter"><span class="齣題">第一齣　開宗</span></h2>

        <p class="曲"><span class="牌">滿庭芳</span><span class="科">末上</span>世態有常有變。英雄能弱能強。從來海水斗難量。運乖金失色。時至鐵生光。　　休論先期勝負。何須預扣興亡。高歌一曲解愁腸。柳遮庭院綠。花覆酒樽香。<span class="科">問答照常</span></p>
        
        <p class="曲"><span class="牌">沁園春</span>勇士年乖。佳人命薄。淮陰同受淒涼。強秦暴虐。六國併吞亡。四海干戈擾攘。英雄困何處顯名揚。遭無賴低頭跨下。寄食好悽惶。　　使夫妻分別。拆散兩鸞凰。投奔西楚。官卑執戟。未露輝光。運至風雲際會。逢蕭相方得佐明皇。功成就。築壇拜將。衣錦耀鄉邦。</p>
        
        <p class="落詩">張子房鴻門謝宴。<br />蕭丞相舉薦賢良。<br />劉沛公築壇拜將。<br />楚霸王自刎烏江。</p>
        
        <h2 id=ch2 class="chapter"><span class="齣題">第二齣　遇仙</span></h2>
        
        <p class="曲"><span class="牌">高陽臺</span><span class="科">生上</span>七尺長軀。千軍猛烈。正群雄角逐之日。拜將封侯。只恐勢孤時失。胸中謾有安邦策。萬種思量。曉夜頭白。倘一朝風雲際會。化家為國。</p>
        
        <p class="白"><span class="科">生</span>困守淮陰日有餘。心存三略六韜書。方當炎漢興隆日。正是嬴秦失鹿時。小生姓韓名信。乃韓襄王之裔孫淮陰世胄是也。自愧才兼文武。慚非伊呂之儔。胸有甲兵。頗讓孫吳之術。室如懸磬。難堪原憲之貧。地無立錐。敢懨史魚之苦。只今烽煙四起之時。虎鬭龍爭之日。使韓信乘時一出。料必能唾手封侯。只恐命蹇時乖。且自存心守己。正是未能鑿井難逢玉。畢竟淘沙始見金。邇日得暇。不免往淮陰城下閒步一迴。<span class="科">末外扮仙人執書劍上</span></p>
        
        <p class="曲"><span class="牌">沽美酒</span>戀功名水上鷗。俏芒鞋塵內走。怎如明月清風隨地有。到頭來消受。又沒些兒女擔憂。為名的名須成就。為利的利須常受。我呵又何強求苦求。總不如俺不求。呀。笑殺人間銅臭。</p>
        
        <p class="白">傑士稽首。<span class="科">生</span>二位道者拜揖。二位道者何來。<span class="科">外</span>小道打從崑崙轉來。在此賣張寶劍。<span class="科">生</span>此位道者。<span class="科">末</span>小道從弱水而來。在此賣些古書。<span class="科">生</span>劍是什麼劍。<span class="科">外</span>這是藏心寶劍。<span class="科">生</span>書是什麼書。<span class="科">末</span>九丘八索。兩頭除卻。<span class="科">生</span>書劍雄奇。俺這裡不用。<span class="科">外</span>漢子。你說差矣。自古道。世治用文。世亂用武。為人不識文武。正所謂馬牛而襟裾。豈不聞學成文武藝。貨與帝王家。<span class="科">生</span>道者但知其一。不知其二。小生非不識文武。只是方今之世。學文而非用文之時。學武而無用武之地。小生衣食尚且不足。那有青蚨買你書劍。<span class="科">末</span>師父。這漢子也是要用的。只為缺少青蚨。<span class="科">外</span>原來如此。傑士。你看青蚨乃是臭污之物。不必說起。你若果用此書劍。我便即當相贈。<span class="科">生</span>二位仙長。小生情非故舊。禮未先施。焉敢妄受其賜。吾聞惠非其義。如棄物於溝中。小生雖受清貧。不以溝壑自處。<span class="科">外</span>豈不聞寶劍賣與烈士。若用此書劍去後。果有大進之時。我二人自來參謁。何勞後報。你聽我道來。<span class="科">外</span></p>
        
        <p class="曲"><span class="牌">玉芙蓉</span>英雄起霸圖。四海風塵阻。嘆當今人民遭荼苦。平時輔治先文佐。亂世功成須武屬。<span class="科">合</span>秦失鹿。看天下共逐。選得高才。那時方表是捷足。</p>
        
        <p class="曲"><span class="牌">前腔</span><span class="科">末</span>牙籤幾萬軸。空貯滿圖書府。聖賢言無非是錦繡粱肉。先王道德非不可。功烈雖卑取效速。<span class="科">合前</span></p>
        
        <p class="曲"><span class="牌">前腔</span><span class="科">生</span>青鋒劍可磨。古史書堪讀。愧鯫生何能受君誠篤。<span class="夾白">我韓信呵。</span>倘一朝際會身沾祿。萬感難忘當報復。<span class="科">合前</span></p>
        
        <p class="落詩"><span class="科">生</span>三尺龍泉一卷書。<br /><span class="科">外</span>贈君他日好施為。<br /><span class="科">末</span>英雄自古難遭遇。<br /><span class="科">合</span>管取功成四海知。</p>
        
        <h2 id=ch3 class="chapter"><span class="齣題">第三齣　省女</span></h2>
        
        <p class="曲"><span class="牌">滿庭芳</span><span class="科">旦上</span>貧守蝸居。春光易去。小窗繚亂花飛。傷心觸目。冷地淚偷垂。</p>
        
        <p class="白"><span class="科">旦</span>妾本高郵城北住。因地相傳姓高氏。嬌羞從不出閨門。及笄嫁作韓生婦。親操井臼貧自給。青苔四壁廚無煙。紅顏命薄古如此。不敢長吁怨上天。奴家嫁與韓生之後。日給家中用度。欲同丈夫回去探望母親。因乏盤費。以此延捱日久。正是胸中萬斛愁難遣。付與殘花逐水流。</p>
        
        <p class="曲"><span class="牌">黃鶯兒</span>紅紫鬭芳菲。奈風塵六合迷。夫妻貧乏誰來濟。韶光迅。心情豈宜。春愁盡付東流水。<span class="科">合</span>好孤悽。親操井臼。終日苦支持。</p>
        
        <p class="曲"><span class="牌">卜算子</span><span class="科">小生上</span>風煙四起。虎鬭龍爭之日。<span class="夾白">野花不種年年有。煩惱無根日日生。自家韓信小舅是也。我大哥高起被點從軍去了。我姐夫韓信。卻也要去投軍。母親放姐姐不下。特買小舟相訪。呀。這裡是姐夫門首了。不免逕入。姐姐拜揖。<span class="科">旦</span>兄弟萬福。兄弟你那裡來。<span class="科">小生</span>姐姐。在家裡來。<span class="科">旦</span>母親一向好麼。<span class="科">小生</span>母親也在此。<span class="科">旦</span>呀。母親在此。快去請上來。<span class="科">母</span></span>骨肉難離。不免買舟訪取。</p>
        
        <p class="白"><span class="科">旦</span>母親請坐。待孩兒拜見。久別慈顏。懸懸旦夕。望母親恕孩兒不孝之罪。<span class="科">母</span>孩兒。久不見你。為何面帶憂容。眉端愁色。卻為何因。<span class="科">旦</span>母親。奈我丈夫每日只是攻文習武。衣食艱苦。頗覺失望。以此愁顏不展。<span class="科">母</span>原來這個緣故。自古道。男無婦家無主。你卻要韓官人做些生理。<span class="科">旦</span>母親說的是。<span class="科">母</span>卻不道猛將軍無刀殺不得人。巧媳婦無米煮不得飯。這等年成。那得本錢學做生理。你如今只得勤工紡績。用些辛苦。若守得他時運到來。也是你夫婦受用。<span class="科">旦</span>多謝母親好言。孩兒敢不從命。<span class="科">母</span>孩兒聽我道來。</p>
        
        <p class="曲"><span class="牌">皂羅袍</span>聽取一言規勸。論窮通貴賤。所事由天。雖然眼下受迍邅。男兒果遂平生願。<span class="科">合</span>天須留意。人難久淹。劍須藏匣。珠沈在淵。時來一旦花開遍。</p>
        
        <p class="曲"><span class="牌">前腔</span><span class="科">旦</span>感得萱親言善。奈終身貧苦。衣食全慳。<span class="夾白"><span class="科">小舅</span>姐姐怎生把姐夫這等埋怨。<span class="科">旦</span></span>非將夫婿枉埋怨。貧居恐受人輕賤。<span class="科">合前生上</span></p>
        
        <p class="曲"><span class="牌">前腔</span>聞岳母遠勞垂念。急趨回迎接。步履危顛。<span class="夾白"><span class="科">旦</span>官人。你回來了。<span class="科">生</span>娘子。聞岳母在此。<span class="科">旦</span>母親在此。<span class="科">生</span>岳母拜揖。<span class="科">岳母</span>賢婿。你回來了。<span class="科">生</span>是。二舅也在此。二舅拜揖。失迎了。<span class="科">小生</span>姐夫拜揖。<span class="科">生</span>尊舅免禮。</span>冗貧故失睹尊顏。今朝喜得重相見。<span class="科">生旦合</span>憐枝惜樹。寒舍半間。可容留戀。草蔬共餐。親情肯厭家貧賤。</p>
        
        <p class="白"><span class="科">生</span>大舅在家裡麼。<span class="科">舅</span></p>
        
        <p class="曲"><span class="牌">前腔</span><span class="夾白">我家兄</span>只為干戈撩亂。奈家兄被點。遠戍去征邊。至親不會動經年。懸懸母子心相戀。<span class="科">合前生</span></p>
        
        <p class="白">岳母。我韓信只為家貧。久失侍奉。今幸得降臨。乞留幾日。扶持家事。倘有寸進。得沾厚祿。敢忘大恩。<span class="科">占</span>賢婿。奈我家事所迫。難以久住在此。<span class="科">旦</span>母親有意來看我。請母親且住幾日。<span class="科">生</span>岳母。小婿曉得二舅乃才幹之士。不須慮此。<span class="科">占</span>既如此。孩兒你先回去。我在此過了夏。你到秋間來接我。<span class="科">小生</span>如此謝了姐夫姐姐回去。<span class="科">生旦</span>呀。二舅。你既有心來看我。怎麼不住一宿。且待明日回去。<span class="科">占</span>孩兒。既是你姐姐與姐夫留你。今晚回去不及了。你可明日回去罷。<span class="科">小生應介</span></p>
        
        <p class="落詩"><span class="科">生</span>子母相逢慰別情。<br /><span class="科">小生</span>一團和氣笑欣欣。<br /><span class="科">旦</span>貧居鬧市無人問。<br /><span class="科">合</span>富在深山有遠親。</p>
        
        <h2 id=ch4 class="chapter"><span class="齣題">第四齣　勵兵</span></h2>
        
        <p class="曲"><span class="牌">鳳凰閣</span><span class="科">外扮項梁上</span>曾為楚將。避仇來吳下隱藏。虎狼秦卒戰塵揚。四海戈干擾攘。俺不免成群聚黨。<span class="科">淨扮項羽上</span></p>
        
        <p class="曲"><span class="牌">前腔</span>過人才量。拔山力兀誰比方。強兵百萬我能降。且把盔甲披妝。精神抖搜。佇看那煙塵掃蕩。</p>
        
        <p class="白"><span class="科">見外介</span>兄子請起。<span class="科">淨</span>王叔不敢。<span class="科">外</span>兄子請坐。<span class="科">淨</span>王叔請坐。王叔。劍甲在身。不能施禮。<span class="科">外</span>兄子。虎鬭龍爭正此時。<span class="科">淨</span>亡秦失鹿我當追。<span class="科">外</span>從今血染征袍污。<span class="科">淨</span>不斬秦關誓不歸。<span class="科">外</span>好。說得有理。<span class="科">外</span>自家項梁是也。身為楚將。今號武信君。少年無賴。奮勇殺人。避仇吳下。兄子。誰想亡秦失鹿。天下興兵。我想智謀有必戰之時。英雄無用武之地。方今豪傑並起齊驅。未知鹿死誰手。俺今日統領八千子弟。遠渡江東。殺退秦邦。復立楚國。是吾之願也。兄子意下如何。<span class="科">淨</span>王叔所言有理。但恐立楚之後。人雖從楚。別有異心。不如精選利兵前去。疾戰長驅。勢如破竹。數節之後。迎刃而解。然後功歸於楚。一統山河豈不為快。<span class="科">外</span>兄子所言有理。眾將官過來。<span class="科">眾應介</span>如今與我通行掛榜。招集義兵。統領八千子弟。遠渡江東。殺退秦邦。不留片甲。奏凱回來。論功陞賞。但有失機者。就在軍前處斬。<span class="科">淨</span>軍中不遵令者斬首示眾。<span class="科">眾應介</span>得令得令。</p>
        
        <p class="曲"><span class="牌">駐馬聽</span><span class="科">外</span>楚業中興。發號行師眾可聽。<span class="夾白">兄子。</span>你令八千子弟。遠渡江東。兵勢加增。非徒掠地與攻城。暴秦苛虐吾當整。<span class="科">合</span>下慰民情。那時管取功多得勝。</p>
        
        <p class="曲"><span class="牌">前腔</span><span class="科">淨</span>智勇多能。學劍學書俱未成。待學萬人之敵。耿耿長軀。重目瞳形。量過賁育掌中擎。力如烏獲能扛鼎。<span class="科">合前</span></p>
        
        <p class="曲"><span class="牌">前腔</span><span class="科">眾</span>吶喊齊聲。擊破秦師再舉兵。入境秋毫無犯。弔民伐罪。敵破縱橫斯張弓矢鼓笳鳴。戚揚干羽軍營整。<span class="科">合前</span></p>
        
        <p class="曲"><span class="牌">前腔</span>砲發雷轟。唬得征人膽喪魂。且把堅兵列後。軍卒中停。馬隊前行。管教秦卒不留星。爭誇楚國將軍令。<span class="科">合前</span></p>
        
        <p class="落詩"><span class="科">外</span>一戰功成再出師。<br /><span class="科">淨</span>倒戈秦卒望雲霓。<br /><span class="科">末</span>旌旗影亂飛雲黑。<br /><span class="科">合</span>笳鼓聲喧落日遲。</p>
        
        <h2 id=ch5 class="chapter"><span class="齣題">第五齣　抱怨</span></h2>
        
        <p class="曲"><span class="牌">瑞鶴仙</span><span class="科">生上看兵書</span>貧守淮陰窟。嘆布衣襤褸。幾時清白。英雄遭困厄。問蒼天何事把人埋沒。</p>
        
        <p class="白">荊璞未分傳世玉。蛟潭空沒夜光珠。歷觀古往今來事。多少英雄不遇時。小生昨日在淮陰城下。遇見兩個道者。贈我寶劍一口。古書一帙。他說道是藏心寶劍。我想起來。這劍乃是傷人之物。藏之於心。有甚好處。且住。我韓信差了。他莫不是仙家。卻來藏謎試我。這劍乃是刃也。把刃字藏在心內。卻不是個忍耐的忍字。我曉得了。他明明說教我忍耐之意。他說道這書是九丘八索。乃是天經地緯之書。看他何用。他說九丘八索。兩頭除卻。我把這四個字除了兩頭。看來卻是個兵字。敢是兵書。待我展開一看。呀。我韓信幾乎差了。果然是一本孫武兵書。正當用武之際。<span class="科">作看介</span>那孫武說道。兵者是凶具也。不得已而用之。戰者危事也。不得已而行之。其陣以正為奇。以奇為正。原來這兵法雖是詭道。造次不離乎正。又說道進不得前。退不得後。犄角之勢也。心若朝夕。疾若說誘。進退之機也。戰有必勝。攻有必取。料敵之智也。看起來這兵法不過是柔能制剛。弱能勝強。以逸待勞。能勇能怯之意。我韓信雖不能文。頗知此理。只是惜乎時不我用。<span class="科">生</span></p>
        
        <p class="曲"><span class="牌">畫眉序</span>韜略蘊胸中。爭奈時乖運不通。守清貧飯甑屢至塵空。何日得赤手降龍。方表是驚人鳴鳳。<span class="科">合</span>那時顯我男兒用。人生自有窮通。</p>
        
        <p class="曲"><span class="牌">女冠子</span><span class="科">旦上</span>更深觀史成何益。終不如奴家勤紡績。陡然要望封侯職。全不想未生奇骨。</p>
        
        <p class="白"><span class="科">生</span>呀。是那個。原來是娘子。你更深夜靜。出來何幹。<span class="科">旦</span>更深夜靜。燈火尚明。在此做甚麼。<span class="科">生</span>我在此看書。<span class="科">旦</span>看甚麼書。<span class="科">生</span>兵書。<span class="科">旦</span>看兵書可濟得饑麼。<span class="科">生</span>這個。娘子。看書怎麼濟得饑。<span class="科">旦</span>可濟得寒麼。<span class="科">生</span>那裡濟得寒。<span class="科">旦</span>既濟不得饑。又濟不得寒。看他何用。<span class="科">生</span>娘子。看他雖濟不得饑寒。我這功名富貴。都在這本書上。此乃目前發身要領。不久當有應驗。<span class="科">旦移燈介</span>你自去求取功名富貴。將燈與奴家。<span class="科">生</span>你拿燈那裡去。<span class="科">旦</span>績麻。<span class="科">生</span>我要看書。<span class="科">旦</span>我要績麻。<span class="科">旦奪書介</span>看甚麼書。<span class="科">生</span>我這古書兵法。你奪去怎麼說。</p>
        
        <p class="曲"><span class="牌">八聲甘州</span>婦人見淺。絮叨叨全沒遠大之言。<span class="夾白"><span class="科">旦</span>奴家是個婦人家。那曉得遠大之言。<span class="科">生</span></span>我學成文武。運至我才當顯。燈前暫將書劍展。他日須當將相權。<span class="夾白"><span class="科">旦</span>官人這般狼狽。便要做將相。敢是你心偏了。<span class="科">生</span></span>豈偏。定須逢發跡之年。</p>
        
        <p class="曲"><span class="牌">前腔</span><span class="科">旦</span>田園。夫妻消遣。務生涯方得濟餒充寒。<span class="夾白"><span class="科">生</span>我不得封侯不罷休。<span class="科">旦</span></span>你癡心膽大。平白地指望登天。<span class="夾白"><span class="科">生</span>你不要小看了我。<span class="科">旦</span></span>只怕你功名富貴緣分淺。<span class="夾白"><span class="科">生</span>我卻不信。<span class="科">旦</span></span>家國無成兩枉然。眼前。<span class="夾白"><span class="科">生</span>我眼前怎麼說。<span class="科">旦</span></span>怎能勾發跡之年。</p>
        
        <p class="曲"><span class="牌">前腔</span><span class="科">生</span>行看。功當致遠。想洛陽季子曾受顛連。黑貂裘敝。回來骨肉欺嫌。他一朝金印腰下懸。陌路如親不似前。料然。豈難逢發跡之年。</p>
        
        <p class="曲"><span class="牌">前腔</span><span class="科">旦</span>訛言。我心中自轉。待學吳起鐵石心堅。殺妻求將。免不得冤苦青篇。<span class="夾白"><span class="科">生</span>你把言語觸傷我麼。<span class="科">旦</span>官人。自古道夫婦琴瑟。兄弟孔懷。奴家怎敢傷觸你。<span class="科">生</span>你傷觸我怎麼。<span class="科">旦</span>官人。</span>你後來休道妻不諫。陷陣無過勇者先。<span class="夾白"><span class="科">生</span>娘子。再不須你說。</span>我意堅。定須逢發跡之年。</p>
        
        <p class="落詩"><span class="科">生</span>男兒有志待時來。<br /><span class="科">旦</span>只恐功名未遂懷。<br /><span class="科">生</span>萬事不由人計較。<br /><span class="科">旦</span>一生都是命安排。</p>
        
        <p class="白"><span class="科">生</span>你既不容我看書。還我的書來。<span class="科">旦</span>你還我燈。我還你書。<span class="科">生</span>燈在此。<span class="科">旦拿書介</span>你拿書去。<span class="科">生</span>啐。<span class="科">旦</span>啐。<span class="科">下</span></p>
        
        <h2 id=ch6 class="chapter"><span class="齣題">第六齣　推食</span></h2>
        
        <p class="曲"><span class="牌">菊花新</span><span class="科">漂母上</span>蠶事已過期。漂絮為生計。不願綺羅衣。預辦寒來之計。</p>
        
        <p class="白">穀收蠶又熟。衣足食又足。縣官不下鄉。租稅無催促。我老身乃淮陰城下一個民婦。從來沒個姓名。只因曉得漂絮。人人叫我是漂母。如今蠶事已畢了。不免向淮河邊漂些衣絮。預備寒來之計。</p>
        
        <p class="曲"><span class="牌">一江風</span>向河濱。漂絮為營運。這苦說不盡。嘆家貧。子幼愚癡。夫婿先亡殞。家寒命又窘。家寒命又窘。沒個親鄰問。只自守閨門訓。</p>
        
        <p class="白">呀。遠遠望見一個人來了。莫不是盜絮的。待我躲在一邊。看他怎麼。正是要知心腹事。但聽口中言。<span class="科">並下生上</span></p>
        
        <p class="曲"><span class="牌">掛真兒</span>自嘆魚龍遭水淺。蒼天何故久困男兒。昨日今朝。腹中饑餒。泣灑盡英雄之淚。</p>
        
        <p class="白"><span class="科">生</span>甑空塵積冷晨炊。文武兼通不療飢。時運未來君且守。困龍也有上天時。小生只為家貧。一身狼狽。妻子尚且怨恨。朋友豈得週全。今日且到淮河邊釣些魚。以充飢腹。我想昔日孔子失道之時。尚為釣弋獵較之事。我韓信只為飢寒釣魚。有何不可。罷罷。倘得一朝風雲際會。休忘了今日這般遭困苦之時。</p>
        
        <p class="曲"><span class="牌">一江風</span>望河濱。遠浪滔滔𤏄<a epub:type="noteref" href="#char01"><spu>註</spu></a>。洗不盡英雄恨。下絲綸。若釣鰲頭。不枉了遭貧困。逢人不忍論。逢人不忍論。心中還自忖。這饑餒難營運。<span class="科">占旦上</span></p><aside epub:type="footnote" id="char01"><p>「⿱湔灬」</p></aside>
        
        <p class="曲"><span class="牌">前腔</span>是何人。訴出心中忿。<span class="夾白"><span class="科">生</span>呀。老母何來。<span class="科">占</span>漢子。</span>我覷着你多英俊。<span class="夾白">官人。</span>你為何因。釣河邊俏沒獨個人來問。<span class="夾白">官人。你莫怪老身多言。</span>你家居住那村。你家居住那村。姓名毋自隱。<span class="夾白"><span class="科">生</span>小生姓韓名信。淮陰人氏。<span class="科">占</span>老身久聞得淮陰有個韓王孫。敢就是官人麼。<span class="科">生</span>就是小生。<span class="科">占</span></span>今始識韓信。</p>
        
        <p class="白">官人。你在此何幹。老身卻冲撞了。<span class="科">生</span>小生只為飢寒。在此釣魚。<span class="科">占</span>官人。你敢是不曾喫早飯來。<span class="科">生</span>不瞞老母說。小生端的沒有喫。<span class="科">占</span>官人。我老身雖不成個人家。倘不棄到我家下。具粗茶飯相待何如。<span class="科">生</span>如此多感老母之德。<span class="科">占</span>既如此。官人就請行。<span class="科">生</span>老母先行。<span class="科">占</span>官人請坐。待我叫小兒出來。<span class="科">生</span>令郎。<span class="科">占</span>報道鳳林客。暫入茅茨中。叫小廝看飯出來。有客在此。</p>
        
        <p class="曲"><span class="牌">字字雙</span><span class="科">丑扮小廝上</span>聽得娘行叫一聲。答應。不知堂上有甚人。坐定。我家沒有這般人。僥倖。向前施禮問原因。高姓。</p>
        
        <p class="白"><span class="科">丑</span>娘叫我怎麼。<span class="科">占</span>今日有客在此。你去看飯來。<span class="科">丑</span>敢是我家親。<span class="科">占</span>不是。<span class="科">丑</span>敢是我家眷。<span class="科">占</span>也不是。<span class="科">丑</span>又不是我家親。又不是我家眷。怎麼與他飯喫。<span class="科">占</span>兒子。我見他在淮河釣魚。故此留他家來喫飯。<span class="科">丑</span>這等清清白白一個人。叫他喫飯。快快出去。<span class="科">占</span>畜生。怎麼這等。<span class="科">丑</span>娘。我曉得了。你在河邊漂絮。他在河邊釣魚。敢是與娘兩個魚水相投了。留他家來喫飯。<span class="科">占</span>唗。狗畜生。這等無理。快取飯出來。<span class="科">生</span>老母告辭了。<span class="科">占</span>官人。小廝之言。不要聽他。<span class="科">生</span>多承老母留飯。豈敢有違。只是受人之辱。<span class="科">占</span>官人看老身之面。<span class="科">生</span>不敢。<span class="科">占</span>看飯來。<span class="科">丑送飯上</span>娘。飯在此。<span class="科">占</span>官人請飯。<span class="科">生</span>多承老母厚情。</p>
        
        <p class="曲"><span class="牌">一江風</span><span class="科">生</span>可羞人。教我進退羞難忍。<span class="夾白"><span class="科">占</span>官人請飯罷。<span class="科">生</span></span>我舉筯多勞頓。<span class="夾白"><span class="科">占</span>官人請。<span class="科">生吐介</span></span>吐還吞。<span class="夾白"><span class="科">丑</span>娘。<span class="科">占</span>怎麼。<span class="科">丑</span>想他一世不曾見飯而。<span class="科">占</span>唗。官人不要聽他。<span class="科">生</span></span>深感相留。到此難謙遜。我何年報母恩。何年報母恩。功名難定准。<span class="夾白"><span class="科">占</span>不要謝。<span class="科">生</span>老母。小生倘有榮貴之日呵。</span>願把千金贈。</p>
        
        <p class="曲"><span class="牌">前腔</span><span class="科">占</span>意生嗔。怎把甜言贈。<span class="夾白"><span class="科">生</span>小生怎把甜言相贈。<span class="科">占</span></span>重報何曾問。聽斯因。<span class="夾白">你是個大丈夫。豈不自恥。</span>我哀念你是個王孫。為此一飯相留恁。行當自立身。行當自立身。飯何須較論。願你早把前程奮。</p>
        
        <p class="落詩">留君一飯意慇懃。<br />重獲千金報母恩。<br />畫虎未成君莫笑。<br />安排牙爪始驚人。</p>
        
        <p class="白"><span class="科">生弔場丑上問生介</span>咄。你那裡去。在這裡來。<span class="科">生</span>呀。小官人怎麼說。<span class="科">丑</span>還我錢來。<span class="科">生</span>呀。甚麼錢。<span class="科">丑</span>喫了我的飯。不還我的錢。<span class="科">生</span>這是你老母留我。<span class="科">丑</span>你手裡甚麼東西。<span class="科">生</span>釣魚竿。<span class="科">丑</span>與我罷。<span class="科">生</span>這是我釣魚家火。怎麼與你。<span class="科">丑</span>你先喫我家飯來。這東西不與我。打這入娘的。<span class="科">生叫介下占上打丑介</span>看你這小廝怎麼這等無理。我留他喫飯。<span class="科">丑</span>娘不要打。<span class="科">又打丑</span>我肚裡也餓了。<span class="科">占</span>養你這樣畜生。<span class="科">丑下占</span>這畜生這等無狀。我見他飢餒。與他一飯。他就嗔怒。正是惟有感恩并積恨。萬年千載不生塵。</p>
        
        <h2 id=ch7 class="chapter"><span class="齣題">第七齣　招集</span></h2>
        
        <p class="曲"><span class="牌">金錢花</span><span class="科">外末丑生同上</span>英雄楚國招兵。招兵。虎狼秦卒縱橫。縱橫。遍張文榜諭通行。<span class="科">合</span>信義重。賞非輕。文事備。武功成。文事備。武功成。</p>
        
        <p class="白"><span class="科">眾</span>自家乃武信君麾下頭目是也。昨蒙主帥分付。我各府州縣一路通行。遍張文榜。招集義兵。只因秦邦無道。併吞六國。兵連禍結。虐害人民。俺武信君為主復仇。春秋大義。已曾選下精兵八千。遠渡江東。誠恐眾寡難敵。為此又行出榜。不管軍民匠竈。但有文武才能。願充行伍。刻日定秦。論功行賞。定不虛示。右榜諭眾通知。<span class="科">眾</span></p>
        
        <p class="曲"><span class="牌">前腔</span>奇謀智勇多能。多能。須論武力功成。功成。不管軍民匠竈丁。<span class="科">合前</span></p>
        
        <p class="曲"><span class="牌">前腔</span>先鋒主帥親征。親征。新充隊伍隨行。隨行。管教圖謀霸業成。<span class="科">合前</span></p>
        
        <p class="落詩">招聚軍兵莫待遲。<br />今朝定計有施為。<br />戰場爭鬭吾必勝。<br />殺盡他兵我力齊。</p>
        
        <h2 id=ch8 class="chapter"><span class="齣題">第八齣　受辱</span></h2>
        
        <p class="曲"><span class="牌">窣地錦</span><span class="科">淨丑上</span>淮陰年少總馴良。尀耐韓生忒性剛。今朝必定到街坊。要使傍人笑一場。要使傍人笑一場。</p>
        
        <p class="白">每日街坊走。終朝酒肆眠。<span class="科">淨</span>若無花其酒。忍餓學登仙。兄弟。我叫做王一。你叫做王二。<span class="科">丑</span>大哥。你叫王一。我叫王二。<span class="科">淨</span>兄弟。我和你今日不要叫王一王二。<span class="科">丑</span>大哥。叫什麼。<span class="科">淨</span>兄弟改了那名罷。<span class="科">丑</span>大哥改什麼名。<span class="科">淨</span>我便叫欺村。你便叫別強。<span class="科">丑</span>大哥。你叫欺村。我叫別強。<span class="科">淨</span>正是。兄弟。淮陰市上。只是你我兩個好漢。<span class="科">丑</span>大哥。淮陰市上。還有一個好漢。不說你我。<span class="科">淨</span>兄弟。還有甚麼人。<span class="科">丑</span>還有一個韓信。他家朝無呼雞之食。夜無喂鼠之糧。只是一身瘦強。<span class="科">淨</span>兄弟。他怎麼瘦強。<span class="科">丑</span>他每日背着一口寶劍。在街坊上走來走去。不肯屈志於人。今日我和你待他來時。奈何他一場便了。<span class="科">淨</span>怎麼奈何他。<span class="科">丑</span>待他來時。請他到酒店上去。多逼他幾杯酒喫了。教他醉死了就罷。<span class="科">淨</span>不好。我有一計。等他來時。邀他麵店上去。多買幾碗麵與他喫了。就是鐵打肚皮。卻也漲破了。<span class="科">丑</span>我和你出錢。他到醉飽死了。<span class="科">淨</span>怎麼好。<span class="科">丑</span>也罷。大哥。等他來時。我和你捉住他。只說我曉得你是個假好漢。今日要與你比一個手段。要他在我兩個跨下鑽過。饒他。他若不鑽。憑我怎麼。<span class="科">淨</span>好計好計。計就月中擒玉兔。謀成日裡捉金烏。兄弟。我和你就去尋他。</p>
        
        <p class="曲"><span class="牌">前腔</span><span class="科">生上</span>當今誰肯濟饑貧。一飯難忘漂母恩。封侯拜將志能伸。不負從前看顧人。不負從前看顧人。</p>
        
        <p class="白">受得苦中苦。方為人上人。適蒙漂母相留一飯。反受了一場嘔氣。如今聞得楚國招賢。遍張文榜。不免向前看取消息。倘有此事。投充一軍。暫脫愁懷。多少是好。<span class="科">走介淨丑上</span>咄。韓信。我見你平昔有志氣。有力量。又有武藝高強。今日要與你比一比手段。<span class="科">生</span>二位老兄。我韓信平昔又不曾與你相識。又無冤仇。如何要與我比手段。<span class="科">丑</span>韓信。今日與你對口也得。跌一交也得。捉鼻酸也得。<span class="科">生</span>二位。我平昔與你無仇。怎麼與我爭鬭。<span class="科">淨</span>不要閒話。你若捨得性命。把那劍來刺我兩個一劍。我兩個少不得刺你一刀。你若再不肯。在我兩個跨下鑽過去。饒你性命。<span class="科">生</span>你兩個好沒來頭。怎麼是這等。我韓信輕生就死。不為難事。只是我不肯刺你這等下人。<span class="科">丑淨</span>唗。我兩個是下人。你是上人。不要閒話。快快趲過去。</p>
        
        <p class="曲"><span class="牌">剔銀燈</span><span class="科">生</span>你為人全沒些見識。<span class="夾白"><span class="科">淨丑</span>你的見識在那裡。<span class="科">生</span></span>沒來由難教咱刺你。我一身自有屠龍計。<span class="夾白"><span class="科">淨丑</span>屠龍計。屠龍計。快在我跨下鑽過去。<span class="科">生</span></span>肯輕生與你無徒爭死。</p>
        
        <p class="曲"><span class="牌">前腔</span><span class="科">淨</span>你平生誇能武藝。到如今敢和咱相比。<span class="夾白"><span class="科">生</span>我自去了。<span class="科">淨丑</span>你那裡去。</span>你貪生怕死成何濟。休想我今番饒你。</p>
        
        <p class="曲"><span class="牌">前腔</span><span class="科">生</span>嘆時乖教我吞聲忍氣。<span class="科">淨丑</span>怯中情笑伊家村鄙。<span class="科">生</span>你無端恥辱絕仁義。<span class="夾白"><span class="科">淨丑</span>我欺你存甚麼仁義。</span>強誇能難爭豪氣。你把頭低但說着跨的。枉惹得傍人笑你。<span class="科">奪劍介</span></p>
        
        <p class="曲"><span class="牌">尾聲</span><span class="科">生</span>無端惡氣填胸臆。<span class="科">淨丑</span>你賣弄甚麼英雄武力。卻不道雙拳四手難敵。</p>
        
        <p class="白"><span class="科">淨丑</span>快鑽過去。<span class="科">生</span>我怎麼鑽過去。<span class="科">淨丑</span>我要你鑽過去。<span class="科">生</span>你既要我出跨下。還我寶劍來。<span class="科">丑</span>也罷。也罷。我放這劍在官眾處。憑你自取。<span class="科">生</span>你且放着。<span class="科">淨丑</span>淮陰市上大哥。我兩個是好漢。那個也是好漢。<span class="科">內云</span>你兩個是好漢。<span class="科">生</span>罷罷。自古大匠不持斧。大將不鬭手。你兩個既要我鑽過去。擡起足來。<span class="科">淨丑</span>也罷。我擡起足來。你鑽過去。<span class="科">生</span>忍羞稱勇士。含恥是男兒。<span class="科">鑽介下淨丑</span>好漢。好漢。<span class="科">丑</span>人人說韓信是個好漢。今日到在我兩個跨下鑽過去。<span class="科">淨</span>也不是我和你兩個人本事。只是那韓信保身為重。以此忍耐而去了。<span class="科">丑</span>大哥。他只是假足喫跌了。我和你不如自回去罷。</p>
        
        <p class="落詩">不是冤家不肯休。<br />韓生被我這場羞。<br />從今牌上標名字。<br />天下拳師是我頭。</p>
        
        <p class="白"><span class="科">生弔場</span>罷罷。正是命蹇受人欺。時衰鬼弄人。我韓生今日到被那兩個惡少年辱了一場。我豈不能殺他。只恐自傷其身。古人云。千金之軀。不可死於盜賊之手。只得忍耐回去罷。</p>
        
        <p class="曲"><span class="牌">錦纏道</span><span class="科">生</span>把英雄都付與淮河水流。髮豎睜雙眸。禍來時教人平白無由。我自志排雲氣冲斗牛。難道與煞無徒惡少成仇。今日且含羞。我胸中自有森羅甲胄。從龍奮九州。管教他在車前伏首。記男兒談笑覓封侯</p>
        
        <p class="落詩">惡事臨身我怎知。<br />無端跨下被人欺。<br />淮河尚有澄清日。<br />豈可人無得運時。</p>
        
        <h2 id=ch9 class="chapter"><span class="齣題">第九齣　宵征</span></h2>
        
        <p class="曲"><span class="牌">菊花新</span><span class="科">旦上</span>淒涼滿眼奈人何。嘆奴命薄。受盡奔波。夜去明來。夫婦遭折挫。破損衣衫鬢蓬垢。問蒼天教人怎生結果。</p>
        
        <p class="白">久忘梳掠心。香奩暗塵積。叩齒問蒼天。際遇知何日。奴家自從嫁與韓生之後。他每日只是攻文習武。不知稼穡。那識經營。一心指望功名。家中只賴奴家紡績度日。如何是長久之計。<span class="科">生上</span></p>
        
        <p class="曲"><span class="牌">霜天曉角</span>逢人羞道。怒氣冲雲。來不得功名立早。終身困厄蓬蒿。</p>
        
        <p class="白"><span class="科">見旦介</span>官人。你每常回來。歡顏悅色。今日回來。煩惱為甚。<span class="科">生</span>娘子。如今狼煙四起。虎鬭龍爭。我到街坊上打聽楚國招兵文榜消息。倘遇豪傑之主。顯我平生之學。不想到淮陰市上。被少年惡徒挫辱了一場。<span class="科">嘆介</span>妻。我今日受了這等恥辱。枉為大丈夫在世。<span class="科">旦</span>官人。身不遇時。且自寧奈。<span class="科">生</span>娘子。我今意欲前去投充一軍。倘得身榮。洗卻今朝怨恨。不知娘子意下如何。<span class="科">旦</span>官人。妾聞禮云。男子始生。懸桑弧。繫蓬矢。以射四方。官人既有安邦之志。奴家不敢相阻。只愁家事蕭條。怎生是好。<span class="科">生</span>娘子。所為者在我。所慮者在天。機會一失。再不可得。斷然要去。娘子不可阻我。</p>
        
        <p class="曲"><span class="牌">玉交枝</span><span class="科">生</span>胸中豪氣。蘊奇才何嘗比試。幸聞得楚國招兵。文共武投歸如市。<span class="科">旦</span>封侯萬里丈夫期。揚名四海男兒志。<span class="科">合</span>甚日得榮歸故里。甚日得榮歸故里。</p>
        
        <p class="曲"><span class="牌">前腔</span><span class="科">旦</span>官人留意。為功名難容阻滯。只愁眼下饑寒。衣和食怎生區處。<span class="科">生</span>絲麻夜績抵晨炊。蠶桑早辦充寒計。<span class="科">合前旦</span></p>
        
        <p class="白">幾時起程。<span class="科">生</span>軍情緊急。就此拜辭。</p>
        
        <p class="曲"><span class="牌">憶多嬌</span><span class="科">生</span>學已精。須顯名。時來一旦辜此生。寶劍橫磨要使天下平。<span class="科">合</span>掩袂傷情。掩袂傷情。滿眼滂沱淚傾。</p>
        
        <p class="曲"><span class="牌">前腔</span><span class="科">旦</span>君遠行。妾轉驚。夫妻恩重別離輕。休戀天涯愁悶縈。<span class="科">合前</span></p>
        
        <p class="曲"><span class="牌">鬭寶蟾</span><span class="科">生</span>非薄倖。你且不須淚零。雪恥圖王。韜略有成。<span class="夾白">我不思</span>身顯爵。贈妻榮。<span class="夾白">怎捨得</span>分飛離鄉別井。<span class="科">合</span>叮嚀。須聽牽衣說誓盟。富貴回來。富貴回來。休忘此情。</p>
        
        <p class="曲"><span class="牌">前腔</span><span class="科">旦</span>難留戀。一旦君今遠行。遠道風霜。兵戈戰爭。<span class="夾白">奴不慮</span>衣食缺。漸經營。君上驅馳跋涉山程水程。<span class="科">合前</span></p>
        
        <p class="曲"><span class="牌">不是路</span><span class="科">占上</span>聽得悲聲。<span class="夾白">想必是</span>從軍去遠行。<span class="夾白"><span class="科">見介</span>賢婿。</span>妻孤另。郎君此去。門戶冷清清。<span class="科">生</span>告娘聽。卑人此去成孤另。陪伴還須母子情。<span class="科">占</span>桑楡景。百年難保身和命。<span class="科">生</span>敢忘欽敬。敢忘欽敬。</p>
        
        <p class="白"><span class="科">占</span>賢婿。今日登程。贈人以金。不如贈人以言。</p>
        
        <p class="曲"><span class="牌">皂角兒</span><span class="科">占</span>嘆郎君匆匆遠行。奈家庭乏物相贈。<span class="夾白">賢婿。</span>我孩兒久去從軍。到如今杳沒音信。可留心。通一信。汝功名。必唾手。不須愁悶。<span class="科">合</span>若還榮幸。更須轉程。錦衣榮。印懸肘後。斗大黃金。</p>
        
        <p class="曲"><span class="牌">前腔</span><span class="科">旦</span>也不愁家業亂零。也不愁鏡鸞分影。恐君家<span class="夾白">此去</span>畫虎不成。番做了一場笑哂。論人生。取功名。求富貴。榮宗祖。豈圖僥倖。<span class="科">合</span>前緣分定。何須苦縈。總不如守衡門。齏鹽樂道。際會風雲。</p>
        
        <p class="曲"><span class="牌">尾聲</span>一朝分散鸞鳳影。願此去風塵掃盡。衣錦還鄉把家園重再整。</p>
        
        <p class="曲"><span class="牌">哭相思</span><span class="科">生</span>只為功名遠別離。一回思想一回悲。<span class="夾白">岳母。</span>家中有事勤照管。倘得身榮便早歸。<span class="科">生下</span></p>
        
        <p class="曲"><span class="牌">鷓鴣天</span><span class="科">旦</span>情痛切。淚交頤。未知何日返鴛幃。<span class="科">占</span>關山有路終須到。<span class="夾白">兒。</span>不比那東流去不回。</p>
        
        <p class="落詩"><span class="科">占</span>夫為封侯別故鄉。<br /><span class="科">旦</span>妾因分散淚千行。<br />高歌三疊陽關唱。<br />總使猿聞也斷腸。</p>
        
        <h2 id=ch10 class="chapter"><span class="齣題">第十齣　投閫</span></h2>
        
        <p class="曲"><span class="牌">神仗兒</span><span class="科">末扮頭目上</span>南征北討。南征北討。堪除殘暴。把江淮盡掃。義兵咸瞻旗纛。分明是會合孟津來到。<span class="科">合</span>威凜凜。陣雲高。威凜凜。陣雲高。<span class="科">外</span></p>
        
        <p class="曲"><span class="牌">前腔</span>狂秦不道。狂秦不道。六王並剿。阿房役調。萬民顛連無告。<span class="夾白">眾頭目每。</span>吾為楚國復仇當報。功勞不小。<span class="科">合</span>威凜凜。陣雲高。威凜凜。陣雲高。<span class="夾白"><span class="科">外</span>頭目每。扎了營罷。<span class="科">末</span>就此扎營。<span class="科">丑上</span>將相本無種。男兒當自強。呀。扎營在此。長官。<span class="科">末</span>什麼子。<span class="科">丑</span>我是投軍的。<span class="科">末</span>投軍的。<span class="科">丑</span>是。<span class="科">末</span>既是投軍的。站着。待我進去啟爺爺知道。<span class="科">丑</span>起動你長官。<span class="科">末</span>頭目稟事。<span class="科">外</span>稟甚麼事。<span class="科">末</span>轅門外有一漢子投軍。<span class="科">淨</span>纔好扎得營。就有投軍的來了。<span class="科">外</span>着他進來。<span class="科">末</span>嗄。<span class="科">丑</span>長官做什麼子。<span class="科">末</span>着你進來。<span class="科">丑</span>長官累你。<span class="科">進見外介朝上揖丑介朝下揖眾軍朝上面丑</span>爺爺。小人磕頭。<span class="科">外</span>問他那裡。<span class="科">丑</span>小人路遠。不曾帶得人事。<span class="科">末</span>問你。<span class="科">丑</span>問米。五錢銀子一挑。<span class="科">末</span>問你仙鄉。<span class="科">丑</span>線香七釐銀子一把。<span class="科">末</span>問你土居。<span class="科">丑</span>土硃一兩銀子一百斤。<span class="科">末</span>啐。<span class="科">丑</span>啐的包換。<span class="科">末</span>爺爺問你家在那裡。<span class="科">丑</span>小人一生本分。不曾流在那裡。<span class="科">末</span>問你生在那裡。<span class="科">丑</span>生在牀面前。<span class="科">末</span>問你養在那裡。<span class="科">丑</span>養在馬桶裡。<span class="科">末</span>問你胞胎落在那裡。<span class="科">丑</span>我娘埋在牀底下。<span class="科">淨</span>這花根子。我問你是那府那州那縣人氏。<span class="科">丑</span>嗄。原來還是那黑臉老官說得明白。<span class="科">眾</span>這是爺爺。<span class="科">丑</span>是爺問人氏。是山東對門。<span class="科">淨</span>是山西。<span class="科">丑</span>小人是山西。<span class="科">外</span>你叫甚麼名字。<span class="科">丑</span>小人叫做張捉狗。<span class="科">淨</span>這名兒不好。<span class="科">外</span>這小廝。改了你的名兒罷。<span class="科">淨</span>叫他什麼。<span class="科">外</span>叫做張捉虎罷。<span class="科">丑</span>爺爺。小人貓也捉不得的。<span class="科">外</span>這廝長你威風。<span class="科">丑</span>謝爺爺。<span class="科">外</span>你曉得甚麼本事。<span class="科">丑</span>我曉得十八般武藝。<span class="科">外</span>那十八般。<span class="科">丑</span>鞭簡鎗鑽刀剁。棒廝打排大斧。卻還會用弓箭。件件都曉得。<span class="科">外</span>這廝多了。<span class="科">丑</span>多了退去幾件。<span class="科">外</span>咄。這廝你口無憑。<span class="科">丑</span>小人立票存照。<span class="科">外</span>你且起來使家火。<span class="科">丑</span>嗄。小人請問爺爺使什麼家火。<span class="科">外</span>使刀。<span class="科">丑</span>小人使刀。<span class="科">外</span>怎麼使。<span class="科">丑</span>爺爺。小人使不熟。<span class="科">外</span>使鎗罷。<span class="科">丑</span>小人使鎗。<span class="科">做科外</span>怎麼又不使。<span class="科">丑</span>除了鎗刀。小人都是熟的。<span class="科">外</span>你說十八般都是熟的。<span class="科">丑</span>爺爺。只是鎗刀不曾學得。<span class="科">外</span>你曉得什麼。<span class="科">丑</span>小人曉得耍拳。<span class="科">外</span>也罷。去耍拳。<span class="科">丑打拳介外</span>這是什麼拳。<span class="科">丑</span>爺爺。這是猴猻拳。<span class="科">外</span>叫頭目。<span class="科">末應介外</span>你上了張捉虎的面貌在簿上。<span class="科">末應云</span>年幾歲。那裡人氏。<span class="科">丑</span>山西人氏。年二十九歲。面花略微鬚。<span class="科">末淨丑</span>啟爺爺。上了號簿。<span class="科">外</span>關支器械與他。<span class="科">末</span>嗄。<span class="科">丑</span>謝爺爺。<span class="科">外</span>叫頭目。<span class="科">末</span>嗄。<span class="科">外</span>就此起兵前去。<span class="科">合</span></span>威凜凜。陣雲高。威凜凜。陣雲高。<span class="科">眾下生上</span></p>
        
        <p class="曲"><span class="牌">滴溜子</span>方纔見。方纔見。楚將節旄。行不上。行不上。地生路遙。<span class="夾白">方纔見一隊人馬過淮來。不見了。不免再趕上前去。<span class="科">做行介</span></span>眼前多般顛倒。甫能做俊豪。愁縈懷抱。可恨今番命運未遭。可恨今番命運未遭。<span class="科">生下眾將又上</span></p>
        
        <p class="曲"><span class="牌">三棒子</span>義兵報效。馬如龍人如虎彪。旌旗擁導。耀排羅團花戰袍。<span class="科">生趕上</span>追蹤陣尾行來到。回頭不顧家鄉杳。仗劍相隨。剛得輳巧。</p>
        
        <p class="白"><span class="科">丑</span>啟爺爺知道。此處左青龍右白虎之地。正好扎營。<span class="科">外</span>也罷。分付軍校就此扎營。<span class="科">丑分付云</span>眾軍校。就此下營<span class="科">外</span>叫張捉虎。<span class="科">丑</span>小人有。<span class="科">外</span>你查號簿上有多少軍了。<span class="科">丑看介</span>啟爺爺。約有十萬軍馬了。<span class="科">外</span>兄子。我當初只有八千人馬。到如今卻有十萬之眾。<span class="科">淨</span>啟王叔。人馬多了。<span class="科">外</span>人馬多了。但恐糧草不敷。叫軍校。放下了招軍旗號罷。<span class="科">末</span>嗄。<span class="科">生上介</span>長官。<span class="科">丑</span>是翦柳的。<span class="科">生</span>我特來投軍的。<span class="科">丑</span>纔扎起營。就來偷軍。<span class="科">生</span>投軍的。<span class="科">丑</span>頭巾到店中去買。<span class="科">生</span>不是。長官。聞知爺爺在此招軍。特來投義軍的。<span class="科">丑</span>你來投軍。<span class="科">生</span>正是。<span class="科">丑</span>我這裡軍完馬足。糧草不敷。放下了招軍旗。不用了。<span class="科">生</span>長官。沒奈何。可憐我只有來的盤纏。沒有回去的盤纏。怎生說得方便用得我麼。<span class="科">丑</span>你只有來的盤費。回去的盤費沒有了。<span class="科">生</span>長官。便是。<span class="科">丑</span>可憐。也罷。我與你稟爺爺。若是用了你。關這十兩銀子與你。你分一半與我。不是我要你的。只是前面的狗骨頭要了我的。我如今要你這狗骨頭的。<span class="科">生</span>長官。若是用了。我關這銀子分一半與長官。<span class="科">丑</span>正是了。待我去稟。<span class="科">生</span>長官。有累你。<span class="科">丑</span>不打緊。把門軍人啟事。<span class="科">外</span>什麼事。<span class="科">丑</span>轅門外有一漢子投軍。生得長又長。大又大。一貌堂堂。<span class="科">外</span>你這廝。我已曾分付你。軍完馬足。下了招軍旗。故違軍令。綁去斬了。<span class="科">丑</span>爺爺。添來的福。增來的壽。軍中有增無減。<span class="科">淨</span>王叔。雖是兵完馬足。有增無減。且饒他罷。<span class="科">外</span>既如此。着他進來。<span class="科">丑</span>謝爺爺。呸。狗也不養出這狗出來。<span class="科">生</span>長官。怎麼了。<span class="科">丑</span>我為你幾乎減了一尺。<span class="科">生</span>長官怎麼。<span class="科">丑</span>我說爺爺新來軍啟事。他道怎麼說。我說道轅門首有一漢子投軍。生得長又長。大又大。一貌堂堂。他就惱起來了。說這廝。我已曾分付你。軍完馬足。收下招軍旗了。你故違軍令。叫軍校綁去砍了一尺。<span class="科">生</span>長官。怎麼砍了一尺。<span class="科">丑</span>軍伍中最怕說那殺字。只說減了一尺。你說我這等一個人。砍了那一尺。可成個人麼。<span class="科">生</span>長官。多累你了。<span class="科">丑</span>虧了那黑臉的爺爺。他就跪下去。<span class="科">生</span>起來。<span class="科">丑</span>呸。我跪你。學與你看。中間的爺爺說。既如此。且饒他。幾乎我去了一尺。<span class="科">生</span>長官。可用我麼。<span class="科">丑</span>着你進來。<span class="科">生</span>起動。卻累了長官。<span class="科">丑</span>進來進來。爺爺。這個就是投軍的。<span class="科">外</span>漢子那裡人氏。姓甚名誰。從頭說來。<span class="科">生</span></p>
        
        <p class="曲"><span class="牌">歸朝歡</span>念韓信。念韓信。淮陰布袍。征伐事平生頗曉。<span class="夾白"><span class="科">外</span>為何到此。<span class="科">生</span></span>聞英主。聞英主特來報效。<span class="夾白"><span class="科">外</span>你曉得甚麼武藝。<span class="科">生</span></span>少年學戰策。胸中頗曉。<span class="科">外淨眾</span>既然韜略能奇妙。軍前暫且聽施號。<span class="夾白">漢子。</span>你建立功勳爵位高。<span class="夾白"><span class="科">外</span>叫頭目。<span class="科">丑</span>嗄。<span class="科">外</span>上了那新來的軍年貌在號簿上。<span class="科">丑</span>嗄。過來。<span class="科">生</span>嗄。<span class="科">丑</span>你年幾歲。那裡人氏。<span class="科">生</span>淮陰人氏。年二十八歲。身中面赤微鬚。<span class="科">丑</span>啟爺爺知道。淮陰人氏。身中面赤微鬚。<span class="科">外</span>叫頭目。如今軍完馬足了。就此起兵前去。連夜破張邯。<span class="科">生</span>今晚不可進兵。<span class="科">外</span>進兵便怎麼。<span class="科">生</span>方纔見一陣狂風過去。九星過度。惡曜冲天。今晚進兵。卻有差失。<span class="科">外</span>是那家敗。<span class="科">生</span>爺爺這裡敗。他那裡勝。<span class="科">外</span>唗。這廝長別人志氣。滅自己威風。叫軍校拿去砍了。<span class="科">末</span>嗄。<span class="科">淨</span>且住。王叔不要殺他。今晚若去。果然不利。再做計較。倘收了張邯回來。把這廝的頭砍下來。<span class="科">外</span>既如此。且饒他。發他後哨去。<span class="科">生下淨</span>王叔。想是他曉得些戰策的。且留他軍前聽用罷。<span class="科">外</span>兄子。</span>他流落焉能將相才。<span class="夾白"><span class="科">淨</span>王叔。可憐他</span>遠從麾下渡淮來。</p>
        
        <p class="落詩">當權若不行方便。<br />如入寶山空手回。</p>
        
        <h2 id=ch11 class="chapter"><span class="齣題">第十一齣　受騙</span></h2>
        
        <p class="曲"><span class="牌">遶地遊</span><span class="科">旦上</span>槁砧別去。舉目誰為主。婦女身怎生區處。愁懷未舒。怎生得衣食盈餘。見人羞步轉躊躇。</p>
        
        <p class="白">自古道上山擒虎易。開口告人難。奴家自與我丈夫分手之後。衣食之類。止是我一身績紡為生。總然織成布疋。又無人賣。今日不免到淮陰市上。易些米糧。以充飢腹。呀。遠遠望見兩個客官來了。奴家且往小路上去便了。<span class="科">下</span></p>
        
        <p class="曲"><span class="牌">水紅花</span><span class="科">丑淨上</span>淮陰市上往交頻。煞欺人。生成狼毒。從天分付不憂貧。豈無因。強梁為本。每日裡無愁無悶。只落得醉薰薰。又何必枉勞心也囉。</p>
        
        <p class="白"><span class="科">淨</span>兄弟。今日有酒今日醉。<span class="科">丑</span>明日無錢再理會。<span class="科">淨</span>兄弟。這兩日沒有買賣。怎麼好。<span class="科">丑</span>便是。哥哥。怎麼好。<span class="科">淨</span>呀。遠遠望見一個婦人來了。手中拿着想是一疋布。<span class="科">丑</span>哥哥。敢是你我造化來了。<span class="科">淨</span>兄弟。待我叫他一聲。<span class="科">丑</span>哥哥。不要惹他。<span class="科">淨</span>不妨。娘子。那條路不好走。往這裡來。<span class="科">丑</span>惶恐惶恐。他不理你。待我去叫他。大娘子。那條路不好走。往這裡來。<span class="科">旦</span>客長。自古道男子由左。女子山右。客官自行。奴家自行。何勞動問。<span class="科">淨</span>這娘子好無理。我將好意與你說。顛倒搶白我。你敢是背夫逃走的。拿到官府去。<span class="科">旦</span>客官且息怒。我是個婦人家。不曉得世事。<span class="科">丑</span>既如此。你在那裡住。<span class="科">旦</span></p>
        
        <p class="曲"><span class="牌">園林好</span>念妾在淮陰居住。<span class="夾白"><span class="科">淨丑</span>既是淮陰居住。到此何幹。<span class="科">旦</span></span>苦家貧因遭亂離。<span class="科">淨</span>莫不是桑間私路。是逃走背夫的。是逃走背夫的。</p>
        
        <p class="曲"><span class="牌">川撥棹</span><span class="科">旦</span>君休疑。妾是良家因乏米。<span class="科">淨丑</span>你丈夫姓甚名誰。你丈夫姓甚名誰。在家中何所為。<span class="科">旦</span>韓信夫名世所稀。<span class="夾白"><span class="科">淨丑</span>呀。原來是韓大嫂。韓大哥那裡去了自家出來。<span class="科">旦</span></span>他指望封侯投楚矣。<span class="科">淨丑</span>我兩人真個癡迷。我兩人真個癡迷。望娘行休怪取。望娘行休怪取。</p>
        
        <p class="白"><span class="科">淨</span>原來是韓大嫂。韓兄去投軍。我兩個贈他二錢銀子送行的。遇間冲撞冲撞。<span class="科">旦</span>多謝二位。有眼不識了。<span class="科">淨丑</span>請問大娘。如今往那裡。<span class="科">旦</span>奴家將這布疋。到淮陰市上。易些糧米用度。<span class="科">淨</span>大嫂恰要仔細。淮陰市上。如今騙子最多。眼前也有在此。<span class="科">丑</span>大嫂造化。遇見我兩個。那騙子看見。不敢來了。<span class="科">淨</span>正是。兄弟。大嫂。你拿這布來。待我與你去賣。省得別人騙了你的去。<span class="科">旦</span>多謝客官。自古道。男女授受不親禮也。待奴家放在地下。客官自取。<span class="科">丑</span>正是。大嫂。你且站在一邊。待我學一個買的賣的與大嫂看。<span class="科">淨</span>拿布來與我看。<span class="科">丑</span>不要看。好家機布。<span class="科">淨</span>多少在這裡。<span class="科">丑</span>你自托。<span class="科">托介</span>三八二丈一尺。<span class="科">丑</span>三八二丈六尺。<span class="科">淨</span>怎麼多了三尺。<span class="科">丑</span>你怎麼少了二尺。<span class="科">淨</span>二錢六分銀子。<span class="科">丑</span>不肯。<span class="科">淨</span>二錢七分罷。<span class="科">丑</span>不肯。<span class="科">淨</span>不肯拿去了。<span class="科">丑拿布下旦扯淨介</span>怎麼拿了我的布去。你還我的布來。<span class="科">淨</span>呸。他拿了布去。怎麼到扯住了我。我是頂扛的。呸。<span class="科">下</span></p>
        
        <p class="曲"><span class="牌">江兒水</span><span class="科">旦悲介</span>夫往長安去。生涯苦自持。從來不識淮陰市。<span class="夾白">天那。不信我這般命苦。不如投入淮河死罷。</span>妾本是貞良裙釵女。反做了橫死無嗣鬼。<span class="夾白">只愁我母親在家。放他不下。</span>教我如何存濟。回想萱親。卻有誰人看覷。</p>
        
        <p class="曲"><span class="牌">玉交枝</span><span class="科">占上</span>亂離時世。我孤單娘兒靠誰。朝求暮趁無生意。何日得子婿榮歸。<span class="夾白">呀。好似我女孩兒。你為何到此間。<span class="科">旦</span>母親。好苦呵。</span>我中途忽被賊人欺。<span class="夾白"><span class="科">占</span>孩兒。你的布疋怎麼去了。<span class="科">旦</span></span>娘。將奴布疋強奪去。<span class="夾白"><span class="科">占</span>原來被人奪去了。好苦。<span class="科">旦</span>奴家欲要投淮河而死。思想母親在家。無人侍奉。<span class="科">旦占</span></span>怎教人窮途不悲。怎教人窮途不悲。</p>
        
        <p class="曲"><span class="牌">好姐姐</span><span class="科">占</span>那賊見財起意。將布疋中途奪去。因磚失玉。如何喪此軀。<span class="科">合</span>寬懷取。歸家且自勤生理。總使人欺天不欺。</p>
        
        <p class="落詩"><span class="科">占</span>賊人搶奪路途中。<br /><span class="科">旦</span>只為奴家命運窮。<br />屋漏更遭連夜雨。<br />行船又被打頭風。</p>
        
        <h2 id=ch12 class="chapter"><span class="齣題">第十二齣　入關</span></h2>
        
        <p class="曲"><span class="牌">卜算子</span><span class="科">淨上</span>銳氣逐雲龍。文彩跨呈鳳。八千子弟起江東。天下聲名重。</p>
        
        <p class="白">吾生實忝聖和賢。舜目重瞳我亦然。想起沛公真欲惱。不知分量欲侵權。向日楚懷王與諸將約。。先入關者封之為王。近日懷王不遣我去入關。到遣沛公去了。倘他此去。定了關中。俺到不如他矣。可惱可惱。<span class="科">丑上</span>正是殺人可恕。情理難容。此間已是項王營門前了。怎麼無人在此。<span class="科">末上</span>雖是軍門常鎖閉。生客不期何自來。你是那裡。到此何幹。<span class="科">丑</span>你去報說。沛公麾下左司馬曹無傷是也。要見大王。<span class="科">末</span>少待。待我去通報。<span class="科">丑</span>起動你。<span class="科">末</span>告大王知道。<span class="科">淨</span>怎麼說。<span class="科">末</span>今有沛公麾下左司馬曹無傷。有事稟大王。<span class="科">淨</span>着他進來。<span class="科">末</span>嗄。着你進來見。<span class="科">丑</span>大王爺爺。曹無傷磕頭。<span class="科">淨</span>曹無傷。你來怎麼說。<span class="科">丑</span>今來有事啟大王爺爺知道。俺沛公先入關中。將金銀珍寶府庫米穀倉廩皆已封記。欲往懷王處請功封王。小將特來稟大王知道。<span class="科">淨</span>原來如此。他要請功封王。<span class="科">丑</span>是。<span class="科">淨</span>這也是分所當為。我曉得了。生受你來。<span class="科">丑</span>不敢。<span class="科">淨</span>有勞你。去罷。<span class="科">丑</span>嗄。要知山下路。但問過來人。<span class="科">下淨</span>我正在此煩惱。他又有這個消息來。使我越加煩惱起來。可恨可恨。軍校。請老亞夫出來。<span class="科">末</span>嗄。老亞夫。王有請。<span class="科">外扮亞夫上</span></p>
        
        <p class="曲"><span class="牌">前腔</span>赫赫氣如虹。不忝為梁棟。沛公氣象欲成龍。我朝夕心憂恐。</p>
        
        <p class="白"><span class="科">外</span>大王。范增參見。<span class="科">淨</span>亞夫免禮。<span class="科">外</span>大王。今日着臣來。有何事。<span class="科">淨</span>亞夫。你知道麼。<span class="科">外</span>老夫不知道。<span class="科">淨</span>那沛公已定關中。今欲往懷王處請功封王。我一聞此言。不覺怒從心上起。<span class="科">外</span>這是誰來說。<span class="科">淨</span>方纔曹無傷來說與我知道。<span class="科">外</span>原來曹無傷來說。此言實也。那沛公好生無理。<span class="科">淨</span>他若這等無禮。我進兵前去。除了這廝。方遂我懷。<span class="科">外</span>大王請息怒。</p>
        
        <p class="曲"><span class="牌">泣顏回</span><span class="科">淨</span>他纔得定關中。更輕狂有意求封。那無知豎子。激得我怒氣填胸。你總使有功。也不應把俺來愚弄。<span class="夾白">這廝如再無理。</span>待咱每略用機關。管教他空使英雄。</p>
        
        <p class="曲"><span class="牌">前腔</span><span class="科">外</span>他昔日在山東。但貪財好色無窮。<span class="夾白">他一入關時。</span>秋毫無犯。把故態一掃而空。<span class="夾白"><span class="科">淨</span>怎見得他。<span class="科">外</span>我聞他自入關中。財物無所取。婦女無所幸。其志不小。</span>我將言告公。休管他做蛇莫弄。他只待雲雨風雷。一朝變化成龍。</p>
        
        <p class="白"><span class="科">淨</span>亞夫。如今怎麼好。<span class="科">外</span>大王。那沛公所志不小。我前日着人觀其氣象。似龍成五彩。此天子氣也。大王。你只宜乘早擊之若遲便有養虎傷身之害矣。<span class="科">淨</span>正是。決在明日。舉兵前去殺他便了。</p>
        
        <p class="落詩">人平而不語。<br />水平而不流。<br />豎子太無知。<br />太平當自舉。</p>
        
        <h2 id=ch13 class="chapter"><span class="齣題">第十三齣　會宴</span></h2>
        
        <p class="白"><span class="科">生扮陳平上</span>項主鷹揚六合塵。鴻門設宴賀亡秦。筵前若聽謀臣計。當救沛公出禁門。自家西楚霸王麾下護軍陳平是也。吾觀項王有勇無謀。天下定然無分。我欲背暗投明。奈無明王。早間領項王之命。今日鴻門會宴。慶賀亡秦。就割鴻溝為界。此乃亞夫之計。欲害沛公。吾觀沛公寬仁重義。真命世主。少間項王果欲擊殺沛公。陳平急救出關。再作道理。前面旗鼓鷹揚。想必是沛公來也。<span class="科">小旦扮沛公上</span></p>
        
        <p class="曲"><span class="牌">點絳唇</span>暴秦苛法。吾當除卻。與諸侯曾約。先入關兵權天下。<span class="科">末扮張良上</span></p>
        
        <p class="曲"><span class="牌">前腔</span>鴻門會宴計定下。吾主須當防備他。</p>
        
        <p class="白"><span class="科">末</span>主公。張良參拜。<span class="科">沛</span>軍師少禮。看破乾坤密切機。是非相去等毫釐。項王已定鴻門宴。相決雌雄難定期。<span class="科">末</span>主公。人若好爭天必笑。爭如明理勿相欺。四時代謝真消息。智者能言已默知。<span class="科">沛</span>軍師。今日魯公兄請我鴻門會宴。吾欲不去。你道何如。<span class="科">末</span>告主公。志士不忘在溝壑。勇士不忘喪其元。項王今日鴻門會宴。非為別事。一則道主公先入關。二則道主公封固府庫。三則欲害主公。主公若不去。項王必起疑心。去則必中亞夫之計。<span class="科">沛</span>軍師何以處之。<span class="科">末</span>侍臣親隨主公赴宴。內有陳平項伯。與臣交好。將此事托付與二人。去則何妨。須上將保駕。<span class="科">沛</span>就着樊噲去罷。<span class="科">末</span>樊先鋒何在。<span class="科">丑上</span>將軍聞召命。不俟駕而行。主公喚樊噲着何用。<span class="科">沛</span>樊噲。你與我帶二千人馬。在轅門外聽取不時之變。<span class="科">丑</span>得令。領命鴻門外聽取。<span class="科">下末</span>臣計已定。主公請行。<span class="科">沛</span>你看鎗刀密密。戈戟森森。<span class="科">末</span>主公。這裡就是。待臣先去相見。<span class="科">沛</span>軍師你去。<span class="科">陳平上</span>軍門緊急。何人在此。呀。軍師拜揖。<span class="科">末</span>護軍拜揖。<span class="科">陳</span>主公曾來否。<span class="科">末</span>主公已在寨營外了。<span class="科">陳</span>我陳平欲見主公。望乞軍師引進。<span class="科">末</span>謹領。少待通報。<span class="科">陳</span>起動。<span class="科">末</span>主公。護軍陳平拜見。<span class="科">沛</span>軍師。他來相見。怎麼行禮。<span class="科">末</span>他來相見。主公要以禮待他。<span class="科">沛</span>曉得了。請他相見。<span class="科">末</span>護軍請相見。<span class="科">陳見沛介</span>主公。陳平叩頭。<span class="科">沛</span>護軍少禮。久聞護軍名揚天下。機深四海。今蒙項王相請。望護軍仁力相保。<span class="科">陳</span>主公乃仁德之君。入關秋毫無犯。蒼生無不感仰。真命主也。項王乃是木猴而冠。不足謀天下矣。今日陳平當救主公之難。欲隨主公駕下。<span class="科">沛</span>若得護軍相助。乃天賜奇珍也。<span class="科">陳</span>主公。今日項王先責主公三罪。望軍師以美言解釋之。<span class="科">末</span>謹領指教。</p>
        
        <p class="曲"><span class="牌">點絳唇</span><span class="科">淨上</span>計割鴻溝。鴻門設宴。亡秦鹿早已吾收。大業歸吾手。</p>
        
        <p class="白"><span class="科">陳</span>陳平叩頭。<span class="科">淨</span>起去。<span class="科">陳</span>嗄。<span class="科">淨</span>烈烈旌旗拂紫煙。森森戈戟耀青天。鴻門已定三分計。免使黎民受倒懸。自家渡淮而來。且喜天下稍平。皆屬吾掌握。尀耐沛公劉邦。曾與我為兄弟之交。他如今先入函關。將府庫金資。皆已封固。不放吾入。好生無理。今日鴻門會宴。此乃老亞夫之計。教我酒席上刺那沛公。我想起來。酒席上擒人。非大丈夫之所為也。少待看那席間。沛公怎生來見我。陳平那裡。<span class="科">陳</span>有。<span class="科">淨</span>陳平。酒席可完麼。<span class="科">陳</span>大王。俱完備了。<span class="科">淨</span>既完備了。去請老亞夫來。<span class="科">陳</span>理會得。老亞夫有請。<span class="科">外扮老亞夫上</span></p>
        
        <p class="曲"><span class="牌">前腔</span>漢楚為仇。吾分設着鴻門酒。用俺機謀。定把乾坤扭。</p>
        
        <p class="白"><span class="科">外</span>大王。范增參見。<span class="科">淨</span>亞夫少禮。亞夫請坐。<span class="科">外</span>臣告坐了。大王。夜來之計。不可忘了。<span class="科">淨</span>什麼計。<span class="科">外</span>大王就忘了。<span class="科">淨</span>我到忘了。<span class="科">外</span>今日之酒。欲誅沛公。定天下大事。怎麼忘了。<span class="科">淨</span>老亞夫。倘若少間酒醉之時。忘其所事。卻怎麼。<span class="科">外</span>臣有一計。大王若是忘了。待老臣把腰間所珮玉玦舉一舉。就可令人下手。<span class="科">淨</span>好計好計。你舉玉玦。我就知道了。<span class="科">外</span>臣又有一計。沛公必與張良同來謝罪。此人能言舌辨。大王出其軍令。禁止張良不許開言。如開言者劍下誅之。<span class="科">淨</span>有理有理。<span class="科">外</span>還有一事啟大王。令丁公雍齒二將。把守鴻門上。許一君一臣進見。不許他多帶閒人進來。<span class="科">淨分付介</span>陳平。<span class="科">陳</span>臣有。<span class="科">淨</span>沛公可來到麼。<span class="科">陳</span>那沛公已在關外。待之久矣。大王沒有將令。不敢進見。<span class="科">淨</span>請進來相見。<span class="科">陳向末介</span>軍師進去。不可開言。如開言者。劍下誅之。<span class="科">末</span>多承指教。<span class="科">沛進介眾</span>大王有旨。止許一君一臣進見。<span class="科">沛末</span>一君一臣在此。<span class="科">淨</span>沛弟請。<span class="科">沛</span>魯公兄請。魯公兄拜揖。<span class="科">淨</span>沛弟免禮。俯伏的什麼人。<span class="科">末</span>進本的。<span class="科">淨</span>取上來。<span class="科">陳取介淨看介</span>臣若開言。恐遭劍下誅。<span class="科">淨</span>恕卿無罪。<span class="科">末</span>願大王千千歲。<span class="科">淨</span>汝是何人。<span class="科">末</span>韓國信士張良。<span class="科">淨</span>且住。亞夫之計。不許他開言。<span class="科">陳</span>大王。天子無戲言。<span class="科">淨</span>這也罷了。沛弟。你知有三罪麼。<span class="科">沛</span>小弟不知有何三罪。魯公兄明講一番。<span class="科">淨</span>你把守函關。不放吾入。罪之一也。秦王子嬰來降不殺。故放歸秦。罪之二也。謹封府庫。鎖禁宮門。罪之三也。怎麼說不知。<span class="科">末</span>張良啟大王知道。<span class="科">淨</span>你怎麼說。<span class="科">末</span>二主公有五德於大王。且無三罪。<span class="科">淨</span>那有什麼五德。<span class="科">末</span>函關者。秦之要路。令人把守。隄防秦黨。非阻大王。德之一也。子嬰來降不殺。故放歸。二主公自知官卑職小。不敢攙越。待大王同決其罪。德之二也。去暴秦誅求法。乃立楚之忠臣。德之三也。今秦百姓皆言。一臣尚然如此恤民。不知為君怎生寬洪。揚大王之美名。德之四也。禁封府庫。牢閉宮門。待大王到來。奉獻大王麾下。德之五也。大王休聽細人之言。有失兄弟之禮。<span class="科">淨</span>那裡什麼細人。沛弟。就是你手下曹無傷來說。什麼細人。<span class="科">末</span>張良啟大王。那曹無傷因見沛公入了函關。他就要把守函關。二主公見他心下不端。因此執意不允。他故此到大王跟前流謗。<span class="科">淨</span>張良。你主公不容他。他到我跟前來流謗了麼。<span class="科">末</span>果是流謗之言。<span class="科">淨</span>罷罷。既說明了。再不要說了。張良言之的當。沛弟。今日將鴻溝為界。自界以東。分屬楚。自魯以西。你自取之。你我再不可講了。不要負了我的盟言。再不與你計較了。<span class="科">沛拜謝介</span>願魯公千歲千歲千千歲。<span class="科">淨</span>同此同此。<span class="科">淨</span>陳平。<span class="科">陳</span>臣有。<span class="科">淨</span>請老亞夫出來。<span class="科">陳</span>老亞夫有請。<span class="科">外上</span>日照轅門揮劍戟。風高虎帳動旌旗。大王。二主公三罪認了麼。<span class="科">淨</span>老亞夫。他沒有三罪。反有五德於我。<span class="科">外</span>沒有三罪。反有五德。這是誰說。<span class="科">淨</span>是張良說。<span class="科">外</span>待我去。呀。二主公。范增參見。<span class="科">沛</span>軍師亞夫少禮。<span class="科">外</span>子房拜揖。<span class="科">末</span>老亞夫拜揖。<span class="科">外</span>子房。二主公三罪已認了麼。<span class="科">末</span>沒有三罪。反有五德。<span class="科">外</span>子房。怎說沒有三罪。反有五德。<span class="科">末</span>沒有三罪。<span class="科">外</span>子房。沛公不放大王入關。這個是罪了。<span class="科">末</span>把守函關。隄防秦黨。非阻大王。還是德。<span class="科">外</span>那裡有這話說。大王。張良是。老臣是。<span class="科">淨</span>還是張良是。你的不是。<span class="科">外</span>我的到不是。<span class="科">淨</span>他的是。<span class="科">外</span>子房。不殺秦子嬰。故放還秦。這是個罪了。<span class="科">末</span>二主公自知官卑職小。不敢攙越。待大王到來同決其罪。這也是德。<span class="科">外</span>好胡說。大王。他的是。我的是。<span class="科">淨</span>還是他的是。你的不是。<span class="科">外</span>他的是。我的到不是。罷了。子房。禁封府庫。牢固宮門。這是罪了。再沒得講。<span class="科">末</span>禁封府庫。牢固宮門。待大王來一同獻上。<span class="科">外</span>好胡說。大王。他的是。我的是。<span class="科">淨</span>他的是。你的不是。<span class="科">外</span>他的不是。還是我的是。<span class="科">淨</span>罷。既講明了。再不要說了。一言既出。如白染皂。再不要說了。叫陳平。筵席完備了麼。<span class="科">陳</span>俱已完備了。<span class="科">淨</span>沛弟請坐。<span class="科">沛</span>魯公兄。小弟焉敢。<span class="科">末</span>張良啟大王。正位還是大王坐。<span class="科">淨</span>說那裡話。沛弟是客。我是主。主人敬客。<span class="科">末</span>張良啟大王。二主公是臣。大王是主。那裡臣子到坐在主之上。有乖君臣之禮。有失昆弟之儀。<span class="科">陳</span>陳平啟大王。二主公是個臣了。緣何坐在大王爺爺上面。從來不信叔孫禮。今日方知天子尊。<span class="科">外</span>還是二主公坐纔是。<span class="科">淨</span>我曉得了。你道他做不得天子。不要他坐。陳平言之有理。他是個臣子。怎麼到坐在主的上面。還是我坐。<span class="科">坐介外起出玦陳</span>亞夫起禍了。吾將保駕。<span class="科">末</span>有先鋒在外。我怎麼出去。<span class="科">陳</span>軍師。若門上不放。只說沛公取咸陽玉璽。奉獻與大王。<span class="科">良走眾問介末</span>奉二主公命。取咸陽玉璽奉獻與大王。<span class="科">出介</span>樊先鋒。主公有難。隨我進去保駕。<span class="科">丑上</span>奈鴻門閉上。怎麼好。<span class="科">打門介</span>拳打丁公。腳踢雍齒。<span class="科">門軍</span>啟大王爺爺。有一壯士。搶入鴻門。<span class="科">淨問</span>汝是何人。<span class="科">丑</span>臣是樊噲。<span class="科">淨</span>到此何幹。<span class="科">丑</span>聞知大王爺爺在此飲酒赴宴。特來討賞。<span class="科">淨</span>叫陳平取一斗酒一肩生彘與他喫。<span class="科">丑喫介淨</span>問那壯士復能飲乎。<span class="科">丑</span>臣死且不避。卮酒安足辭。<span class="科">淨</span>為何說此話。<span class="科">丑</span>秦有虎狼之心。殺人如不能舉。刑人如恐不勝。天下叛之。懷王與諸侯約。曰。先入關者王之。今沛公先破秦入函關。秋毫不敢犯。以待大王。勞苦功高如此。未能受封爵之賞。今聽細人之言。欲誅有功之臣。此亡秦之續耳。切為大王不取焉。<span class="科">外</span>大王。今日又不在此廝殺。要那帶甲將軍來何用。可令他轅門外去纔是。<span class="科">丑</span>老亞夫。有你坐處。沒我站處。我主公在此。怎麼着我出去。<span class="科">淨</span>亞夫。沛公居吾右。何況一壯士乎。叫陳平斟酒上來。<span class="科">陳</span>酒在此。<span class="科">外趨語介淨</span>不須說了。已講開了。</p>
        
        <p class="曲"><span class="牌">錦堂犯畫眉序</span><span class="科">淨</span>設宴割鴻溝。各守邊疆免為仇。<span class="夾白"><span class="科">眾</span>初進酒。</span>笑亡秦失鹿。是吾先收。<span class="夾白"><span class="科">眾</span>二進酒。</span>蓋世勇力拔山丘。圖霸業易如唾手。<span class="夾白"><span class="科">眾</span>三進酒。<span class="科">合</span></span>離鄉久。富貴若不歸田畝。如着錦衣黑夜遊。</p>
        
        <p class="白"><span class="科">外又起玦介末</span>張良啟大王。二主公出席謝酒。<span class="科">淨</span>還早哩。</p>
        
        <p class="曲"><span class="牌">前腔</span><span class="科">沛</span>蒙宥。恩德難酬。鴻溝已割。諸侯共約無謬。不食盟言。方顯得大王仁厚。<span class="夾白"><span class="科">外</span>大王。取大觥來。奉二主公三大觥。大王陪七小杯。湊成十數。<span class="科">淨</span>亞夫。你絮刮了這半日。那句話兒已曉。陳平取觥。奉敬沛弟三觥。<span class="科">沛</span>小弟不能飲。<span class="科">淨</span>說那裡話。今日你不曾用酒。你用三觥。<span class="科">外</span>二主公能飲的。<span class="科">末</span>二主公量窄。飲不得大觥。<span class="科">淨</span>張良說那裡話。沛弟是用得酒的。<span class="科">末</span>張良啟大王。大王乃滄海之量。二主公乃溝渠之量。還是大王飲大觥。<span class="科">淨</span>也罷。沛弟三小杯。我就喫三大觥。<span class="科">外</span>大王。二主公能飲的。<span class="科">淨怒介</span>老亞夫。你的酒量也不能飲。我喫何礙。怎麼苦苦強他。拿來我喫。沛弟三小杯。<span class="科">沛</span></span>愧不才量不加勝。<span class="夾白"><span class="科">淨</span>請酒。<span class="科">沛</span></span>又不敢謙讓辭酒。從今後。二國休爭鬭。免使黎民作寇仇。</p>
        
        <p class="白"><span class="科">淨醉介外</span>軍中無以為樂。請舞劍為樂。項莊將軍那裡。<span class="科">生扮介</span>有。<span class="科">外</span>項將軍。大王仁德之心。不忍殺沛公。此是放虎自害。你可請以舞劍誅了沛公。免其後患也。<span class="科">生</span>得令。<span class="科">外下莊上</span>我有一寶劍。出在崑崙西。照人如照面。削鐵如削泥。兩邊霜凜凜。匣內風淒淒。我奉亞夫命。欲把沛公誅。大王。項莊啟事。<span class="科">淨</span>怎麼說。<span class="科">莊</span>筵前無以為樂。請以劍舞。<span class="科">淨</span>你舞麼。<span class="科">項伯上</span>項伯啟事。舞雙不舞單。<span class="科">莊</span>舞單不舞雙。<span class="科">伯</span>舞單不好看。還是舞雙。<span class="科">莊伯舞介</span></p>
        
        <p class="曲"><span class="牌">僥僥令</span><span class="科">眾</span>太阿初出匣。光射斗牛寒。殺氣騰騰鋒芒吼。唬得沛公的不自由。<span class="科">淨醉睡介</span></p>
        
        <p class="曲"><span class="牌">前腔</span>玉山頹倒後。告免出郊遊。這回得脫金蟬殼。方顯得漢張良神計謀。<span class="科">良沛同下陳平弔場</span></p>
        
        <p class="曲"><span class="牌">尾聲</span>拆破玉龍飛鳳友。劈開金鎖蛟龍走。空設計謀事不偶。</p>
        
        <p class="白"><span class="科">淨醒介</span>陳平。<span class="科">陳</span>臣有。<span class="科">淨</span>送酒與沛弟。<span class="科">陳</span>二主公已去了。<span class="科">淨</span>怎麼去了。<span class="科">陳</span>他不勝杯酌。去了。<span class="科">淨</span>他怎麼不別而就去了。可惱可惱。<span class="科">陳</span>大王爺請息怒。<span class="科">淨</span>陳平。他逕自去了。<span class="科">陳</span>他不能飲。故此去了。<span class="科">淨</span>好不達禮。好不達禮。</p>
        
        <p class="落詩">沛公不別逕回營。<br />酒量難加力不勝。<br />亞夫之計吾不允。<br />怯哉劉沛有何能。</p>
        
        <h2 id=ch14 class="chapter"><span class="齣題">第十四齣　夜宴</span></h2>
        
        <p class="白"><span class="科">末上</span>百戰功先就。誰當第一勳。不學萬人敵。難居千歲尊。自家項楚麾下頭目是也。若論俺主公。真個他威名壓眾。英武過人。戰則有必勝之能。攻則有必取之勢。勇能舉鼎。比烏獲於下風。力可拔山。卻共工於末坐。烏騅高駕。紫雲韁搖動玉連環。虎帳宏開。錦征袍掩映黃金甲。食前富貴。無非鱗鯆駝峰。寢內奢華。總是紅妝滿面。崇居高之地。肆安逸之心。履盛滿之階。偎貪饕之志。謀臣疊足。亞夫尤尊。內嬖多人。虞姬獨幸。正是功高思有患。樂極恐生悲。今日大王在鴻門宴罷。如今又在內幕中。准備筵席。恐有指揮。只得在此等候。道尤未了。大王早到。</p>
        
        <p class="曲"><span class="牌">風入松</span><span class="科">淨</span>咸陽宮闕已成灰。霸業功高趁我為。衣錦欲東歸。這英雄蓋世無對。</p>
        
        <p class="白">人本無心求富貴。那堪富貴逼人來。自家興兵五載。名遂功成。前日我叔父武信君。不聽韓信之策。陣亂而亡。我今不免授他為執戟郎官。待後有功。重行陞賞。軍校喚韓信過來。</p>
        
        <p class="曲"><span class="牌">前腔</span><span class="科">生上</span>枉有奇才未用。含章且聽班隨。</p>
        
        <p class="白">大王。韓信叩頭。<span class="科">淨</span>韓信。我叔父武信君。不聽你計。陣敗而亡了。我如今授你執戟郎官。你權知職事。待後有功。重行陞賞。軍校取衣帽與他。<span class="科">末</span>嗄。衣帽在此了。<span class="科">生穿衣介</span>多謝大王。<span class="科">淨</span>韓信。你聽我說。</p>
        
        <p class="曲"><span class="牌">駐馬聽</span><span class="科">淨</span>累勝秦朝。叔父當時志已驕。置酒終朝高立。軍士惶惶。百姓嗷嗷。君能苦諫似毛焦。如今果敗功非小。我授汝郎曹權為執戟。資次封號。</p>
        
        <p class="曲"><span class="牌">前腔</span><span class="科">生</span>武信功高。聚會難禁志氣驕。<span class="夾白">其時臣欲獻謀策不用呵。</span>忽被秦兵狂暴。一戰而亡。秦沒蓬蒿。空追枉悔似徒勞。將來兵計尤疑料。屠戮英豪。殺人不武。寬仁為妙。</p>
        
        <p class="白"><span class="科">淨</span>你且去聽候罷。<span class="科">生</span>嗄。埋沒英雄漢。權為執戟郎。<span class="科">下淨</span>叫軍士。分付近侍整治夜宴。<span class="科">末</span>嗄。<span class="科">淨</span>請虞美人出來。<span class="科">末</span>虞夫人。大王有請。<span class="科">旦上</span></p>
        
        <p class="曲"><span class="牌">西地錦</span>何幸常沾恩惠。鸞鳳偶配山雞。每日親陪筵宴。通宵得侍房幃。</p>
        
        <p class="白"><span class="科">占小旦</span>纖纖玉手。笑把花枝嗅。整頓翩翻舞袖。安排宛轉歌謳。<span class="科">小旦同占</span>偏是良宵。有月有花有酒。<span class="科">旦</span>大王。虞姬叩頭。<span class="科">淨</span>虞美人少禮。<span class="科">小旦占</span>紫雲碧玉叩頭。<span class="科">淨</span>起去。<span class="科">小旦占應介淨</span>美人。我與諸將議事。不覺陽烏西墜。玉兔東升。你看好一派夜景。其奈心懷頗悶。請美人出來消遣一會。<span class="科">旦遞酒介</span></p>
        
        <p class="曲"><span class="牌">香柳娘</span>捧金杯在手。捧金杯在手。向前為壽。一傾須飲三百斗。要追歡遣愁。要追歡遣愁。取次奏箜篌。慇懃捲紅袖。<span class="科">合</span>暫卸甲解胄。暫卸甲解胄。秉燭夜遊。絕勝清晝。</p>
        
        <p class="曲"><span class="牌">前腔</span><span class="科">淨</span>正交歡未休。正交歡未休。<span class="夾白"><span class="科">旦</span>大王。紫雲碧玉獻酒。<span class="科">淨</span>紫雲。碧玉。<span class="科">旦</span>是。大王。<span class="科">淨</span>美人。你看</span>紅裙進酒。聽鷓鴣纔唱眉先皺。<span class="夾白"><span class="科">怒介</span>美人。</span>豈區區楚囚。<span class="科">旦</span>你非是楚囚。<span class="夾白"><span class="科">淨</span>美人。你看</span>我偷眼覷吳鉤。料他人喪吾手。</p>
        
        <p class="白"><span class="科">淨</span>美人。取花過來。</p>
        
        <p class="曲"><span class="牌">前腔</span><span class="科">淨</span>把花枝當酒籌。把花枝當酒籌。香沾羅袖。<span class="夾白"><span class="科">淨</span>着紫雲碧玉舞一回。<span class="科">舞介</span></span>舞腰柔似風前柳。且及時獻酬。且及時獻酬。歲月疾如流。百年一回首。<span class="科">合前</span></p>
        
        <p class="白">美人。<span class="科">旦</span>是。大王。</p>
        
        <p class="曲"><span class="牌">前腔</span><span class="科">淨</span>把夜宴且收把夜宴且收。來朝進酒。<span class="科">內打鼓介</span>聽譙樓幾點傳更漏。<span class="夾白"><span class="科">旦</span>大王。新旋來的酒。再喫一杯。<span class="科">淨</span>美人。新旋來的。我喫不得了。<span class="科">旦</span>大王。再請一杯。<span class="科">淨</span>美人。不要喫罷。</span>愛清宵景幽。愛清宵景幽。<span class="夾白"><span class="科">旦</span>大王。再請一杯。<span class="科">淨</span>美人。你看。<span class="科">看杯介</span></span>碧月照金甌。銀河燦珠斗。<span class="科">合前</span>且開懷飲酒。且開懷飲酒歡娛良久。不覺玉山頹後。</p>
        
        <p class="曲"><span class="牌">漿水令</span><span class="科">眾</span>恁金烏崑崙倦飛。喜銀蟾海嶠漸離。輕敲檀板翠眉低。酒翻玉液。錦袖淋漓。軍中宴又真奇異。熊羆擺列風雲隊。相隨從。相隨從紛紛似蟻。轅門外。轅門外畫鼓轟雷。</p>
        
        <p class="曲"><span class="牌">尾聲</span>催歸一派笙歌沸。勝似洞天福地。來朝再舉筵席。<span class="科">淨醉介旦占扶下</span></p>
        
        <p class="落詩"><span class="科">淨</span>芙蓉帳裡擁嬌娥。<br /><span class="科">旦</span>玳瑁筵前列綺羅。<br />遇飲酒時須飲酒。<br /><span class="科">合</span>得高歌處且高歌。</p>
        
        <h2 id=ch15 class="chapter"><span class="齣題">第十五齣　代謝</span></h2>
        
        <p class="曲"><span class="牌">出隊子</span><span class="科">張良上</span>秦亡鹿放。秦亡鹿放。楚漢爭鋒誰敢當。關中先破我能強。尀耐他人不肯降。使盡心機。惱我寸腸。</p>
        
        <p class="白">吾聞愛牛者必飽其食。圖大者不顧其小。自家助漢謀臣張良是也。前早沛公與西楚霸王在鴻門會宴。不想范增三舉玉玦。又令項莊拔劍起舞。嘗欲殺沛公之意。若非項伯翼蔽。樊噲諷言動。沛公幾乎不能脫於虎口。如今幸得已至霸上也。今令吾將白璧一雙。獻與大王。玉斗一隻。奉與亞夫。此間已是轅門首。待大王出來供獻。樊先鋒怎麼不見來到。<span class="科">丑上</span>寶刀圖雪恥。白璧可相酬。軍師。玉寶在此。<span class="科">末</span>待霸王升帳獻上便了。</p>
        
        <p class="曲"><span class="牌">前腔</span><span class="科">淨上</span>英雄楚將。英雄楚將。子弟八千遠渡江。沛公不念破咸陽。他把府庫金珠都隱藏。我卻為晉楚。不較短長。</p>
        
        <p class="白"><span class="科">良噲見介</span>臣張良樊噲叩頭。<span class="科">淨</span>張良樊噲。你主人。<span class="科">末</span>在霸上去了。<span class="科">淨</span>他怎麼不別逕自去了。<span class="科">末</span>大王。俺沛公不勝杯酌。又不能辭。以此遣命張良和樊噲將白璧一雙。送與大王麾下。玉斗一隻。奉與亞夫足下。<span class="科">淨</span>敢是你主公怪我麼。<span class="科">末</span>焉敢怪大王。<span class="科">淨</span>敢是他疑我。<span class="科">末</span>怎敢疑大王。<span class="科">淨</span>他既不疑我。怎麼不別。逕自脫去了。<span class="科">末丑</span></p>
        
        <p class="曲"><span class="牌">雙鸂鶒</span>告大王須聽講。<span class="夾白"><span class="科">淨</span>講什麼。</span>宴鴻門感激難忘。沛公量不勝杯酌。不能謙讓。使張良和樊噲到轅門傳上。願大王赦罪。未可聽誑。</p>
        
        <p class="曲"><span class="牌">前腔</span><span class="科">淨</span>聽伊說心中悒怏。料當今惟孤南向。不應自破關來。怎把秦纓為相。<span class="夾白"><span class="科">末</span>大王休聽細人之言。<span class="科">淨</span>我怎聽細人之言。都是你沛公的。</span>左司馬曹無傷來流謗。因此怒發。心起無狀。</p>
        
        <p class="曲"><span class="牌">前腔</span><span class="科">末丑</span>告大王再聽講。寶藏中豈乏微芒。儘恭敬必須虛幣。先將達上。<span class="夾白"><span class="科">淨怒介</span>我那在乎此物。<span class="科">末丑</span></span>轉雷霆添喜色把雙環留放。免沛公待命。心相懸望。</p>
        
        <p class="白"><span class="科">淨</span>張良樊噲。既是你二人到來。我且受了。這玉斗。待亞夫出來。你自奉與他。<span class="科">末丑</span>是。<span class="科">淨</span>軍校。請老亞夫出來。<span class="科">末</span>范老亞夫有請。</p>
        
        <p class="曲"><span class="牌">點絳唇</span><span class="科">外</span>奮武鷹揚。老當益壯。指揮間開拓邊疆。圖甚麼封侯賞。</p>
        
        <p class="白">大王。范增參見。<span class="科">淨</span>老亞夫少禮。亞夫請。<span class="科">外</span>大王坐。<span class="科">外</span>卓兒上什麼東西。<span class="科">淨</span>這是沛弟遣張良樊噲將白璧一雙獻與我。玉斗一隻奉與你的。那白璧我念他遠來。我收了那玉斗你收了他的。不要負了他的好意。<span class="科">外</span>大王。你收了他白璧了。<span class="科">淨</span>是。我收了。你也收了他的罷。<span class="科">外</span>大王。臣決不敢收他的。<span class="科">淨</span>怎麼。<span class="科">外</span>大王差矣。這是置虎追玉。以之取少。卻怎麼收了他的白璧。<span class="科">淨</span>老亞夫。你怪我受了他白璧了。你明欺我項羽不讀書。吾聞仲尼不為已甚。其交也以道。其接也以禮。是他的好意。遣人送來與我。受之何害。<span class="科">外</span>大王。不是這等說。比臣隨大王至此。指望興一旅之師。以為復楚之計。臣觀沛公居山東時。貪財好色。無所不為。今入關來。財物無所取。婦女無所幸。此其志在不小。失而不擊。養虎自害。反受白璧。何味重輕。<span class="科">淨</span>老亞夫。這是天命所歸。何足慮此。況曾與他盟誓。以溝為界。安可負誓。吾聞昔人有七縱七擒之能。我項羽豈不能一縱一擒。甚麼輕重。<span class="科">外</span>罷了。大事已去矣。</p>
        
        <p class="曲"><span class="牌">滾繡毬</span><span class="科">外</span>俺本待要斬三關定四方。掃秦灰興楚王。則這五年間枉費了我精神莽撞。<span class="夾白"><span class="科">淨</span>那見費了你精神莽撞。<span class="科">外</span>怎麼不費了我的精神。</span>覷着那沛公的將勇兵強。他破關時勝山東氣宇昂昂。我想着他志寬洪不在那彈丸之上。<span class="夾白"><span class="科">淨</span>你怎見得。<span class="科">外</span></span>他為甚麼不貪財不戀着紅妝。這的是能強能弱他到做了千年計。<span class="科">淨怒介外</span>我覷看你有勇無謀不細商。<span class="夾白"><span class="科">淨</span>這都是荒唐之言。<span class="科">外</span></span>尚兀自說我荒唐。</p>
        
        <p class="白">小校。張良在那裡。<span class="科">小生</span>在營門。<span class="科">外</span>子房拜揖。<span class="科">末</span>亞夫拜揖。<span class="科">外</span>昨日好個五德。<span class="科">末</span>亞夫。不敢。<span class="科">外</span>二主公在那裡。<span class="科">末</span>在霸上去了。<span class="科">外</span>請來相見。<span class="科">末</span>去了。<span class="科">外</span>既講明了。請來相見。<span class="科">末</span>亞夫。端的去了。<span class="科">外</span>樊先鋒。<span class="科">丑</span>老亞夫。<span class="科">外</span>你主人。<span class="科">丑</span>在霸上去了。去久了。<span class="科">外</span>果去了。罷了罷了。這孺子不足與議。有天下者必沛公也。<span class="科">淨怒</span>你這老賊罵我。<span class="科">外</span>臣怎敢罵你。<span class="科">淨</span>你這老賊若罵了我。我就砍了你。你要仔細。你要仔細。</p>
        
        <p class="曲"><span class="牌">滾煞尾</span><span class="夾白"><span class="科">外</span>我范增呵。</span>猛拚一死在溝渠喪。只落得百事無成兩鬢霜。立見英雄起漢邦。眾叛親離誰敢當。不笑秦亡笑楚亡。三傑謀臣似虎狼。食盡兵疲類犬羊。禍到臨頭燒好香。大廈傾來誰主張。你把蓋世英雄都淪喪。那時節瓦解冰消方悔想。</p>
        
        <p class="白">今天下已定。君王當自為之。乞賜老臣骸骨。歸於田畝。<span class="科">淨</span>你要去自去。我也不留你。<span class="科">外</span>我也不住。<span class="科">淨</span>你自去。<span class="科">外</span>煉成丹藥隨煙散。磨就連環墮地分。<span class="科">外下淨弔場</span>你這個老賊走那裡去。我恨不得撲殺這老賊纔好。張良樊噲。<span class="科">末丑</span>大王有。<span class="科">淨</span>你看范增這老賊當面辱孤。有這等臣子。<span class="科">末</span>大王。我那裡沒有這樣臣子。<span class="科">淨</span>你去上覆你主人。但若那老賊來。決不可用他。<span class="科">末丑</span>大王。我那裡決不用他。<span class="科">淨</span>正是。叫軍校。范增這老賊來。再不許相見。<span class="科">眾應介淨</span>這老賊當面辱我。怎麼使得。</p>
        
        <p class="落詩"><span class="科">淨</span>范增老賊太無仁。<br /><span class="科">末</span>面對謀臣罵朕身。<br /><span class="科">丑</span>惟有感恩并積恨。<br /><span class="科">合</span>萬年千載不生塵。</p>
        
        <h2 id=ch16 class="chapter"><span class="齣題">第十六齣　思漢</span></h2>
        
        <p class="曲"><span class="牌">望遠行</span><span class="科">生扮韓信上</span>故鄉千里。不見玉人憔悴。從戍多時。取一將嗟吁難遂。</p>
        
        <p class="白">勞碌悲前事。支離嘆此身。我韓信從戍以來。奈武信君項梁。不能聽用吾計。以至陣敗而亡。今蒙楚霸王授我為執戟郎。自想官卑職小。不稱吾才。言不能從。計不能用。又無舉薦之人。進告於王。如何是好。早間聞得漢王遣軍師張良前來謝宴。但不知此人識見若何。不免隱在此間。待他來時。問個分曉。<span class="科">丑上</span>盟言今古易。和議古今難。足下何處。<span class="科">生</span>卑末是此間門客。要見軍師一面。<span class="科">丑</span>少待軍師就來。<span class="科">末上</span>要識將軍性。須知烈婦心。謀臣輕白璧。節重拒黃金。自家二主公遣我將白璧一雙。玉斗一隻。往鴻門謝宴。霸王已受了白璧。不想范增發怒。拔劍把玉斗撞破。不免回覆主公知道。<span class="科">丑</span>稟軍師。<span class="科">末</span>怎麼說。<span class="科">丑</span>有一執事要見軍師。<span class="科">末</span>着他進來。<span class="科">丑</span>軍師請相見。<span class="科">生見介</span>軍師拜揖。<span class="科">末</span>足下何處。<span class="科">生</span>卑末淮陰韓信。<span class="科">末</span>原來是韓兄。大膽了。<span class="科">生</span>不敢。<span class="科">末</span>久聞足下高名。胸藏將略。內蘊奇謀。為何事楚以來。絕無名譽。不沾爵祿。退縮如斯。<span class="科">生</span>告軍師。韓信非高強武藝。過人韜略。更因生不遇時。家無產業。値此兵戈之世。起於草莽之間。未獲高明舉薦。何以顯功立名。傳曰。馬雖有千里之能。無人則不能自往。<span class="科">末</span>曾聞足下數獻謀策。爭奈項王言之而不能聽。聽之而不能用。惟私己見。不任忠良。觀其坑焚秦卒。屠戮咸陽。皆為殘忍之謀。料非足下之計。何必太謙。且吾聞項王誇萬夫之能。棄逐良將恃匹夫之勇。不納忠言。恐先生臣事項王。不能待以心腹。而反蓄之奴隸。切為先生不取焉。<span class="科">生</span>雖然如此。吾聞為人臣者不可以鷹犬自期。安可以饑則隨人。飽則颺去乎。<span class="科">末</span>古人執贄為臣。將行己之志。今足下諫則不行。言則不聽。久居不去。是何道理。<span class="科">生</span>軍師差矣。吾聞諫于其君不用。悻悻然不宿而去。此乃小丈夫所為。我韓信非不知此。今將去矣。稍濡滯耳。<span class="科">末</span>吾聞良禽擇木而棲。賢臣擇主而事。今足下不得見用於楚。當去而去。去非背楚。當行而行。行非棄主。然其所以欲去之故。當為我陳。<span class="科">生</span>軍師。聽小生告稟。</p>
        
        <p class="曲"><span class="牌">祝英臺</span>秉清鋒揮白刃。思要做英雄。<span class="夾白"><span class="科">末</span>既要做英雄。何不擇主。<span class="科">生</span></span>失偶斷鴻。亡隊窮猴。何暇選擇涯洞。<span class="夾白"><span class="科">末</span>項王門下。豈無一人薦舉。<span class="科">生</span></span>匆匆。我愴忙混入班行。卻有誰人來取重。<span class="夾白"><span class="科">末</span>足下受誰執事。<span class="科">生</span></span>到如今尚授執戟之俸。<span class="科">末</span>從容。看你藝精通。言慷慨。真是舊國棟。<span class="夾白"><span class="科">生</span>不敢。<span class="科">末</span></span>那更體貌倍常。威武過人。卻與眾雷同。驍勇。笑他們狡兔奸狐。怎的大才堪用。<span class="科">生</span>謝軍師多把佳言稱頌。</p>
        
        <p class="曲"><span class="牌">前腔</span><span class="科">末</span>我非頌。可憐你抱負經綸。何處仗精忠。<span class="夾白"><span class="科">生</span>我韓信若得見用之時。</span>報國盡忠。赤膽無私。將欲顯立奇功。<span class="夾白"><span class="科">末</span>韓兄。你志量雖高。只怕你命運未到。</span>遭逢。項主的狡猾猜疑。恐把你前程來送。早脫計終身休受牢籠。</p>
        
        <p class="曲"><span class="牌">前腔</span><span class="科">生</span>吾儂。聽這般藥石之言。銘刻在心胸。問義定還為。見善須還。我自用心倍奉。<span class="夾白"><span class="科">末</span>韓兄。</span>未知你衷曲何如。恐怕你然輕諾重。<span class="夾白"><span class="科">生</span>我韓信一言既出。駟馬難追。<span class="科">末</span></span>果如是早向轅門與吾儕相共。</p>
        
        <p class="白"><span class="科">生</span>適蒙軍師引進之言。感激不忘。恐我韓信來時。軍門難以請見。<span class="科">末</span>既如此。就把我手中節旄為號。來時決不相爽。<span class="科">生</span>如此。多謝軍師。</p>
        
        <p class="落詩">鴻門邂逅語言回。<br />他日吾王定顯功。<br />一葉浮萍歸大海。<br />人生何處不相逢。</p>
        
        <h2 id=ch17 class="chapter"><span class="齣題">第十七齣　謁相</span></h2>
        
        <p class="曲"><span class="牌">南呂一枝花</span><span class="科">外扮蕭何上</span>入關時金銀無取。眾將官把府庫來爭趣。俺只待要收秦圖籍。那裡是保天下的兵機。</p>
        
        <p class="白">從來將相本無種。自古男兒當自強。吾乃相國卿蕭何是也。昔為刀筆之流。今居台鼎之職。若非竭忠效勞。何以得漢王寵遇。他把我為社稷之臣。吾當以養民致賢為務。前者軍師子房。往鴻門謝宴回來。說有淮陰韓信。臣事項王。不能舉用。今辭楚國歸漢。使為連廒典客。愧吾未識此人。子房雖云已見。且待與他議論。看他人抱負如何。</p>
        
        <p class="曲"><span class="牌">贖花尾</span><span class="科">末上</span>運際昌期。恰正合風雲會。稱相從龍虎時。<span class="科">生上</span>人笑我事楚無功。俺只待要圖王有志。</p>
        
        <p class="白"><span class="科">末</span>此間已是丞相門首。<span class="科">生</span>是。<span class="科">末</span>有人麼。<span class="科">丑</span>有。<span class="科">末</span>此間投帖麼。<span class="科">丑</span>正是這裡。<span class="科">末</span>你取我帖兒進去。稟說張爺來拜。<span class="科">丑</span>曉得。稟爺爺。<span class="科">外</span>怎麼說。<span class="科">丑</span>張爺來拜。<span class="科">外</span>道有請。<span class="科">丑</span>嗄。爺爺有請。<span class="科">末見介外</span>軍師請。<span class="科">末</span>老丞相請。<span class="科">外</span>軍師拜揖。<span class="科">末</span>老丞相拜揖。<span class="科">外</span>軍師請坐。<span class="科">末</span>丞相請坐。<span class="科">外</span>軍師何來。<span class="科">末</span>山人特因韓生參見。望老丞相舉用青目。<span class="科">外</span>軍師。你知人善任。何必大謙。請來相見。<span class="科">末</span>韓兄。請裡面相見。<span class="科">生</span>是。<span class="科">末</span>韓生已來了。<span class="科">外</span>請。<span class="科">生見介</span>老丞相請上坐。卑末拜見。<span class="科">外</span>不勞罷。<span class="科">生</span>老丞相。卑末何幸。得瞻老丞相威儀。不勝感佩之至。<span class="科">外</span>吾聞足下事楚不用。復事於漢。遨遊二主。優劣何如。<span class="科">生</span>老丞相明炳機先。洞若觀火。已曾熟料。卑末何敢讚言。<span class="科">外</span>足下直言無隱。不須謙遜。</p>
        
        <p class="曲"><span class="牌">宜春令</span><span class="科">生</span>蒙垂問。聽稟復。論楚漢難相並途。<span class="夾白"><span class="科">外</span>那項王有何不平。<span class="科">生</span></span>他千人自廢。賢將何嘗能甚屬。匹夫勇不足知機。婦人仁徒思求富。試看他空圖霸業。怎成賢主。</p>
        
        <p class="白"><span class="科">外</span>韓生。你為何見他不成賢主。</p>
        
        <p class="曲"><span class="牌">前腔</span><span class="科">生</span>關中地。不久居。向彭城須定會期。卻放逐義帝。殘刻威名炎似火。<span class="夾白"><span class="科">外</span>那見他殘刻處。<span class="科">生</span></span>他坑秦卒三十萬之餘。翳邯欣三秦脫去。為此秦民怨極。盡思亡楚。</p>
        
        <p class="白"><span class="科">外</span>那漢王怎麼就定得天下。</p>
        
        <p class="曲"><span class="牌">前腔</span><span class="科">生</span>更其政。可改圖。任智勇仇無不誅。割分城邑。封列功臣誰不豫。<span class="夾白"><span class="科">外</span>只怕我漢王勇不及楚。<span class="科">生</span></span>漢王雖勇悍難如。看入關秋毫無犯。聞此秦民盡欲。望風歸附。</p>
        
        <p class="曲"><span class="牌">前腔</span><span class="科">外</span>真才將。名豈虛。聽談論他人怎如。相逢晚矣。相逢晚矣。大器終歸吾國主。<span class="科">末</span>正朝廷用武之秋。仗丞相吹噓之力。會看明良相合。古今希遇。</p>
        
        <p class="白"><span class="科">外</span>此間談論。足見抱負。盛名之下。果無虛士。請足下自當保重。<span class="科">生</span>卑人生不遇時。彼此弗遂。將欲還歸故鄉。老死牖下。<span class="科">外</span>足下且未可回去。<span class="科">生</span>謹領尊命。</p>
        
        <p class="落詩"><span class="科">外</span>軍門拭目睹英雄。<br /><span class="科">末</span>時去時來運未通。<br /><span class="科">生</span>今日得君提掇起。<br /><span class="科">合</span>免教人在污泥中。</p>
        
        <h2 id=ch18 class="chapter"><span class="齣題">第十八齣　延燒</span></h2>
        
        <p class="曲"><span class="牌">菊花新</span><span class="科">小生上</span>奉令統領精兵騎。整頓山河之志。</p>
        
        <p class="白">唐虞舜代修文治。楚漢爭鋒各起兵。日映轅門揮劍戟。風高虎帳動旌旗。吾乃項王麾下頭目是也。奉主之命。着俺統領三百火把。劫燒漢家倉廩。不免叫火手過來。分付整治器械火具。火手何在。<span class="科">眾應介上</span></p>
        
        <p class="曲"><span class="牌">金錢花</span>忽聞上命差行。差行。火烔火箭隨身。隨身。倉廒糧米變成塵。火把上。焰騰騰。<span class="科">合</span>天燥烈。火雲奔。</p>
        
        <p class="白"><span class="科">眾</span>將軍有何分付。<span class="科">小生</span>放火器械完備了麼。<span class="科">眾</span>俱已完備了。<span class="科">小生</span>既完備了。聽吾號令。<span class="科">眾應</span>嗄。</p>
        
        <p class="曲"><span class="牌">豹子令</span><span class="科">小生</span>火手前來聽號令。聽號令。莫將鼓打與𨰃鳴。與𨰃鳴。砲發一聲齊放火。違吾號令定施行。<span class="科">合</span>用謀心。連廒倉燒盡不留星。軍無糧草怎興兵。</p>
        
        <p class="曲"><span class="牌">前腔</span><span class="科">眾</span>非是咱們膽氣增。膽氣增。殺人放火我頭名。我頭名。火把上頭生烈焰。連廒下面起烏雲。連廒下面起烏雲。<span class="科">合前</span></p>
        
        <p class="曲"><span class="牌">前腔</span><span class="科">小生</span>楚漢爭鋒不得寧。不得寧。鴻溝畫界各相吞。各相吞。一日無糧盡散矣。軍遭饑餓骨伶仃。軍遭饑餓骨伶仃。<span class="科">合前</span></p>
        
        <p class="曲"><span class="牌">前腔</span><span class="科">眾</span>各帶乾糧馬上吞。馬上吞。刀鎗弓矢緊隨身。緊隨身。若遇漢兵來廝殺。只匡兩腳急逃奔。只匡兩腳急逃奔。<span class="科">合前</span></p>
        
        <p class="曲"><span class="牌">前腔</span><span class="科">眾</span>自小生來體健輕。體健輕。翻身狠鬭似猴猻。似猴猻。若遇漢軍來趕捉。須臾跳出此關門。須臾跳出此關門。<span class="科">合前</span></p>
        
        <p class="落詩">一點無情火。<br />能燒萬頃薪。<br />焦頭并爛額。<br />個個是煨軍。</p>
        
        <h2 id=ch19 class="chapter"><span class="齣題">第十九齣　坐倉</span></h2>
        
        <p class="白"><span class="科">淨扮老倉官上</span>做官莫做小。做樹莫做老。官小被人欺。樹老風吹倒自家乃是漢家一員倉官是也。怎麼斗級一個不見來接我。<span class="科">丑上</span>懼法朝朝樂。欺公日日憂。老爹作揖了。<span class="科">淨</span>作揖請坐。<span class="科">丑</span>老爹請坐。<span class="科">淨</span>足下是何人。<span class="科">丑</span>老爹。我是毛圃。<span class="科">淨</span>毛圃是斗級。<span class="科">丑</span>是。<span class="科">淨</span>狗骨頭入娘的。你是我管的斗級。怎麼對着我坐。欺心的野狗骨頭。<span class="科">丑</span>老爹。且不要惱。<span class="科">淨</span>怎麼不要惱。欺心的野狗骨頭。<span class="科">丑</span>老爹。前日送禮物來。奶奶收了。老爹不知。<span class="科">淨</span>你幾時送什麼禮來。<span class="科">丑</span>前日送來的。奶奶沒有對老爹說。<span class="科">淨</span>我不知道。<span class="科">丑</span>老爹去問奶奶。<span class="科">淨</span>你送什麼東西。<span class="科">丑</span>把酥乾。<span class="科">淨</span>把酥乾。<span class="科">丑</span>是。<span class="科">淨</span>我那裡滿山都是把酥乾。最好喫。<span class="科">丑</span>好喫。<span class="科">淨</span>待我問奶奶。<span class="科">丑</span>你去問。<span class="科">淨</span>奶奶。<span class="科">內應介</span>怎麼說。<span class="科">淨</span>斗級毛圃送把酥乾可有麼。<span class="科">內云</span>有的。我收了。<span class="科">淨</span>臭歪辣姑。你怎麼不與我說。<span class="科">內云</span>老忘八老狗。你怎麼罵我。<span class="科">淨</span>老賤人。<span class="科">丑</span>罷。老爹。<span class="科">淨</span>冲撞冲撞。我不知道。<span class="科">丑</span>老爹。小人是幹事的。<span class="科">淨</span>你是好人。<span class="科">丑</span>不敢。<span class="科">淨</span>如今有個都倉官來查盤。怎麼說。<span class="科">丑</span>老爹。他若來。老爹也要去接他。<span class="科">淨</span>正是。<span class="科">丑</span>帶什麼去。<span class="科">淨</span>也要具一個手本與他。<span class="科">丑</span>正是。老爹。<span class="科">生扮倉官上</span></p>
        
        <p class="曲"><span class="牌">青玉案</span>執掌連廒何所貴。豈忍就卑微位。怎如歸去家鄉里。爭奈歲月虛糜。雲泥間阻。轉覺添憔悴。</p>
        
        <p class="白"><span class="科">生</span>志大官須大。位卑身亦卑。我韓信指望求取功名。以遂其志。不想命運乖離。一時不能顯達。今日到此知會糧數。怎麼管糧官不見來接我。左右。叫那管糧官進來。<span class="科">末</span>管糧官。<span class="科">丑</span>管糧官老爹。你進去跪他去。<span class="科">淨</span>呸。他也是倉官。我也是倉官。我怎麼跪他。<span class="科">丑</span>老爹。職分大小。<span class="科">淨</span>你不要管。待我進去見他。<span class="科">丑</span>老爹仔細。<span class="科">淨</span>不妨。<span class="科">見介</span>老大人作揖。<span class="科">生</span>咄。朝廷差我做連廒典倉。官雖相類。職有大小。我也是管得你的。怎麼不跪。<span class="科">淨</span>你也是倉官。我也是倉官。怎麼跪你。<span class="科">生</span>我比你不同。<span class="科">淨</span>怎麼不同。<span class="科">生</span>這軍倉比那民倉不同。明日萬軍征戰。都要行三坐伍。臨敵之際。准備乾糧。食在兵先。賞隨功後。時刻差誤。就該斬罪。可是當耍的。左右打那倉官。<span class="科">打淨介</span>取廒經簿來看。<span class="科">眾報介</span>報事報事。稟老爹。連廒倉都被楚軍燒了。<span class="科">生</span>怎麼好。<span class="科">淨</span>怎麼好。弄壞了。弄壞了。<span class="科">生</span>怎麼燒了。<span class="科">末</span>只見黑濛濛煙霧連天。焰騰騰金蛇舞戲。左廒倉。右廒倉。萬瓦崩飛。東屯積。西屯積。照天燃炬。米珠兒偪偪礴礴。爆得雪片飛揚。大風兒轟轟烈烈。響得那如雷聲勢。鐵人棒。水戽手。總有何功。麻扎箒。伏將鉤。力無用處。可憐萬斛珍珠。都化作灰塵滿地。<span class="科">生</span>如今怎麼好。<span class="科">末</span>如今見差軍馬來拿。想是老爹也在數內。<span class="科">生</span>錢糧未曾經手。我是知數的。非干我事。<span class="科">淨</span>長官。你說都倉官。把我來打了二十。如今那裡去。<span class="科">眾上</span>聖旨拿人。<span class="科">生</span>長官。自有管封的。我是知數的。<span class="科">淨</span>你起初說是都倉官。如今說是知數的。<span class="科">眾</span>我不管你們。都拿去罷。</p>
        
        <p class="落詩">渾濁不分鰱共鯉。<br />水清方見兩般魚。</p>
        
        <p class="曲"><span class="牌">棹角兒</span><span class="科">生弔場</span>嘆時乖命運顛倒。受磨折苦歷多少。想無常看看到了。怎擺脫天羅網罩。上天也入地穴。脇生翅騰雲。命兒難保。苦誰知道。如何是好。振天𦗺<a epub:type="noteref" href="#char02"><spu>註</spu></a>鼓。奮勇揚驍。<span class="科">末上扮報事人</span></p><aside epub:type="footnote" id="char02"><p>「⿱鼓耳」</p></aside>
        
        <p class="曲"><span class="牌">前腔</span>急攘攘特來報知。韓典客惡星拱照。奉聖旨莫怪。吾曹。叫軍校聽吾施號。且綁着扭手牢拴。無得走了。<span class="科">生</span>使臣聽告。三朝職事。罪從驅調。</p>
        
        <p class="白"><span class="科">生</span>使臣大人。我纔管得三朝職事。<span class="科">末眾</span>不管你有理沒理。拿去分說。</p>
        
        <p class="落詩">押去見滕公。<br />今朝罪怎容。<br />指望身榮貴。<br />誰知一夢中。</p>
        
        <h2 id=ch20 class="chapter"><span class="齣題">第二十齣　懷刑</span></h2>
        
        <p class="白"><span class="科">丑扮小軍上</span>韓信無私助漢朝。方纔三日典連廒。火焚倉廩遭誅戮。王法無私不肯饒。自家高起都總麾下一個軍士。那韓信是俺老爹的妹夫。因做連廒典客。不想被楚劫燒了倉廩。問成死罪。今日監曹官滕公監斬他。俺老爹要來見他一面。先着我來打聽。呀。遠遠望見鑼鼓喧天。想是他來了。不免去報與老爹知道。一心忙似箭。兩腳走如飛。<span class="科">丑下</span></p>
        
        <p class="曲"><span class="牌">臨江仙</span><span class="科">小生上</span>異鄉正好同歡悅。誰料今朝磨滅。</p>
        
        <p class="白">自家乃高起是也。韓信是我妹夫。因做連廒典客。不想被楚軍放火劫燒了倉廩。十三個管糧官通問死罪。今上差滕公監斬。如今我欲見他一面。已曾差人打聽。怎麼不見來回報。<span class="科">丑上</span>稟老爹。韓老爹綁來了。報老爹知道。<span class="科">小生</span>來了麼。<span class="科">丑</span>來了。</p>
        
        <p class="曲"><span class="牌">前腔</span><span class="科">生綁上</span>禍到頭來。皆是命中該載。<span class="夾白"><span class="科">丑</span>韓老爹來了。<span class="科">小生</span>他今在那裡。<span class="科">丑</span>在前面。<span class="科">小生見生介</span></span>大舅我指望封侯入漢關。<span class="科">小生</span>諸臣諫說恨漫漫。</p>
        
        <p class="白"><span class="科">小生</span>妹夫。你如今遭此大不幸。怎麼好。<span class="科">生</span>大舅。這是命中所招。說他怎麼。<span class="科">眾</span>咄。這是個犯死罪的人。你們怎麼在此擾攘。<span class="科">小生</span>長官。他是我的妹夫。我特來看他。望看行伍中分上。方便一時。待我說幾句話兒就行了。<span class="科">丑</span>你快些說話。不要累我們。<span class="科">小生</span>長官。斷不累你們。</p>
        
        <p class="曲"><span class="牌">憶多嬌</span><span class="夾白"><span class="科">小生</span>妹夫呵。</span>心慘切。腸似割。親情骨肉今永訣。<span class="夾白">妹夫呵。</span>你妻少家貧情難說。<span class="科">合</span>義斷恩絕。義斷恩絕。從此韓門祀滅。</p>
        
        <p class="曲"><span class="牌">前腔</span><span class="科">生</span>我心性烈。謀計拙。<span class="夾白">大舅。我今日與你分手之際呵。</span>何由再見親骨血<span class="夾白">大舅。你若回去呵。</span>望保我孤妻冰霜節。<span class="科">合前</span></p>
        
        <p class="曲"><span class="牌">鬭黑麻</span><span class="科">小生</span>苦最苦天涯生離死別。你身罹天網須臾命決。<span class="夾白">妹夫。我差人去你家報此信便了。</span>馳訃報與令妻說。收拾你屍骸。早歸葬穴。<span class="科">合</span>黃河水竭。太山皆崩裂。大海為枯。大海為枯。老天雨血。</p>
        
        <p class="曲"><span class="牌">前腔</span><span class="夾白"><span class="科">生</span>大舅。</span>我只道英雄定成霸業。誰想飛天羽垂翅折。<span class="夾白">大舅。你可念我骨肉之情呵。</span>將骸骨可收疊。相送還鄉。我在九泉感激。<span class="科">合前眾</span></p>
        
        <p class="白">稟老爹。監曹官來了。<span class="科">小生</span>大哥。五兩白銀。奉與大哥。望足下把我妹夫屍骸保全在此。待我回去。再當酬謝。<span class="科">眾謝介小生</span>左右。這五兩銀子與你盤纏。可逕到淮陰城下問韓王孫家。報此信便了。<span class="科">丑</span>曉得了。<span class="科">小生</span>我那妹夫呵。正是</p>
        
        <p class="落詩">萬般皆是命。<br />半點不由人。</p>
        
        <h2 id=ch21 class="chapter"><span class="齣題">第二十一齣　免死</span></h2>
        
        <p class="曲"><span class="牌">勝葫蘆</span><span class="科">外上</span>奉命監曹施法令。權在手任吾行。但願赤心報國干戈定。惟願山河一統漢家興。</p>
        
        <p class="白">大德不忘有恩之士。剛刀不斬無罪之人。自家漢王麾下監斬官滕公是也。久聞淮陰韓信。但知其名。不見其人。他因做連廒典客。不想被楚軍放火。劫燒了倉廩。有失營救。十三人管糧的通問死罪。先把十二人斬訖。那韓信留他審問一番。倘有可出之情。救他一命。叫劊子手。<span class="科">眾應介外</span>你把十二人斬訖。留下韓信。審問他一番。<span class="科">眾</span>只將十二名斬訖。獨留韓信。帶過老爹審問。<span class="科">外</span>韓信上來。你就是韓信。<span class="科">生</span>老爹。小人是韓信。<span class="科">外</span>韓信。</p>
        
        <p class="曲"><span class="牌">園林好</span>特承奉吾王旨命。十三人通該死刑。聞有淮陰韓信。獨留汝審其情。獨留汝審其情。</p>
        
        <p class="曲"><span class="牌">前腔</span><span class="科">生</span>告公相嚴威暫停。聽韓信一言訴明。<span class="夾白"><span class="科">外</span>訴甚麼。<span class="科">生</span></span>自嘆家貧無倚。投漢國遠從軍。投漢國遠從軍。</p>
        
        <p class="白"><span class="科">外</span>你在此投軍。何人薦舉你。</p>
        
        <p class="曲"><span class="牌">前腔</span><span class="科">生</span>感蕭相軍師薦陞。<span class="夾白"><span class="科">外</span>薦陞你做什麼官。<span class="科">生</span></span>掌連廒倉糧數存。<span class="夾白"><span class="科">外</span>掌管幾時了。<span class="科">生</span></span>纔管得三朝職事。<span class="夾白"><span class="科">外</span>原來只管得三朝。這也不為久矣。<span class="科">生</span></span>誰料被楚軍焚。誰料被楚軍焚。</p>
        
        <p class="曲"><span class="牌">前腔</span><span class="科">外</span>聽斯言於情可矜。這倉糧非親手經。<span class="夾白">我曉得了呵。</span>多應是他人連累。<span class="夾白">我若把他去了呵。</span>通問死可傷情。通問死可傷情。</p>
        
        <p class="白"><span class="科">外</span>韓信。你曉得麼。律依王法。理順人情。雖然如此。龜玉毀於櫝中。典守者不得辭其責。是你管糧。火焚倉廩。法該問你死罪。怎麼饒得你。<span class="科">生</span>念小人纔管三朝職事。城門失火。殃及池魚。楚國忘猿。禍延林木。小人本非池魚林木之罪。老爹。體天自有好生之德。今日豈無救死之權。<span class="科">外</span>罷罷罷。吾聞善用人者。不以寸朽廢棟梁之材。安可以二卵棄干城之將。奈何用武之秋。無辜戮一壯士。可惜了。左右。與我放了。<span class="科">放介生</span>謝老爹。</p>
        
        <p class="曲"><span class="牌">催拍</span><span class="科">外</span>向只道虛傳有名。今一見令人可矜。<span class="夾白">擡起頭來。</span>看你相貌崢嶸。相貌崢嶸。面如冠玉。美似陳平。我睹此英雄。豈忍施行。<span class="科">合</span>脫得去感謝神明。從月下便登程。</p>
        
        <p class="曲"><span class="牌">前腔</span><span class="科">生</span>自拚取霎時命傾。轉凶曜重逢喜星。苦珠淚盈。苦珠淚盈。運蹇時乖。落塹投坑。誰料今朝。死裡逃生。<span class="科">合前</span></p>
        
        <p class="曲"><span class="牌">前腔</span><span class="科">眾</span>這武士低頭可聽吾公相恩德匪輕。倘日後身榮。日後身榮。記取今朝。好事天成。幾付霜刀。喪你殘生。<span class="科">合前</span></p>
        
        <p class="曲"><span class="牌">前腔</span><span class="科">生</span>謝公相當權主盟。千斤罪一時洗清。<span class="夾白"><span class="科">外</span>你不要謝。你快去罷了。<span class="科">生</span></span>就此潛行。宿水餐風。帶月披星。若不逃回。恐履霜堅冰。<span class="科">合前</span></p>
        
        <p class="白">快去罷。快去罷。</p>
        
        <p class="落詩">三日連廒典客。<br />誰知罪陷無辜。<br />須信救人一命。<br />勝造七級浮屠。</p>
        
        <p class="白"><span class="科">外弔場末上</span>留人留人。朝廷有旨。蕭丞相奏過漢王。獨留韓信。<span class="科">外</span>曉得了。有勞。<span class="科">末</span>將軍不下馬。各自奔前程。<span class="科">下外</span>早是我不曾斬他。倘斬了他。怎生是好。左右。快去追韓信來。<span class="科">丑叫介</span>韓信韓信。<span class="科">生上外</span>韓信。蕭丞相奏過有旨。獨留你一人。<span class="科">生</span>多謝老丞相。<span class="科">外</span>快去謝恩。<span class="科">並下</span></p>
        
        <h2 id=ch22 class="chapter"><span class="齣題">第二十二齣　北追</span></h2>
        
        <p class="曲"><span class="牌">天下樂</span><span class="科">生上</span>功名未遂令人笑。思量起暗裡魂消。辛勤苦盡枉徒勞。終須埋沒荒郊草。</p>
        
        <p class="白"><span class="科">生</span>世上萬般皆是命。果然半點不由人。我韓信投楚以來。自為官卑職小。不稱吾才。為此棄楚投漢。又着我做連廒典官。纔管得三朝職事。被楚軍燒了倉廩。同事十二人管倉的都問死罪。若非滕公放免。我韓信幾乎一命難逃。又蒙蕭丞相舉薦我為治粟都尉。自想起來。瓦罐不離井上破。將軍不脫陣中亡。倘或再有過犯。決不饒我了。不如棄此卑職。逃回家去。見我妻子一面。罷罷。正是命軍不該金紫貴。終歸林下作閒人。如今月朗風清。正好行路。誠恐後面又趕來。不免打從山邊一路逃出函關。再作區處也。</p>
        
        <p class="曲"><span class="牌">金索掛梧桐</span>風塵古道昏。星月空臨照。跋踄崎嶇。舉足多顛倒。<span class="夾白">我韓信越行不上了。</span>嘆今生命薄。命薄何年好。一事無成。兩鬢空垂老。向前途盼望函關到。</p>
        
        <p class="白"><span class="科">生</span>若得出函關。我就好行了。正是鰲魚脫卻金鉤釣。擺尾搖頭再不來。</p>
        
        <p class="曲"><span class="牌">隨事興</span><span class="科">外扮蕭何上</span>朝罷已回來。衣惹天香在。</p>
        
        <p class="白">事不關心。關心者亂。下官只為韓信。不知日夜廢了多少心機。不想他做連廒典客。又被楚軍劫燒了倉廩。十三人管糧官都問了死罪。又是老夫啟奏漢王。獨饒得韓信。如今在我西書院安下。今日有事。與他商議。書童那裡。<span class="科">丑上</span>來了。我正好睡。叫我怎麼。<span class="科">外</span>請韓老爹出來講話。<span class="科">丑</span>那個韓老爹。<span class="科">外</span>就是你伏事的。<span class="科">丑</span>他去了。<span class="科">外</span>那裡去了。<span class="科">丑</span>昨晚騎了爺的白馬去了。<span class="科">外</span>怎麼不來稟我。<span class="科">丑</span>爺在朝裡。我在家裡。教我對那個說。<span class="科">外</span>他去時曾說什麼。<span class="科">丑</span>他在書房中自言自語。說了一回。留下一個帖兒逕去了。<span class="科">外</span>罷了罷了。他回去了。漢天子已定江山失了。快備馬來。待我連夜追趕。</p>
        
        <p class="曲"><span class="牌">雙勝子</span><span class="科">丑提燈籠外上</span>急追去。急追去。跨馬揚鞭嫋。月色朦朧。程途分曉。<span class="夾白"><span class="科">眾</span>稟老爹。那韓信不是強盜。又不是賊。他是個好人。追他怎麼。<span class="科">外</span>你都不曉得。此人卻有大將之才。</span>追取此人回。山河可保。為國求賢。苦誰知道。<span class="科">眾下</span></p>
        
        <p class="曲"><span class="牌">雙調新水令</span><span class="科">生上</span>恨天涯流落客孤寒。嘆英雄誰似俺。半生虛幻。坐下馬空踏遍山色雄。背上劍光射的斗牛寒。恨塞滿天地之間。雲遮斷玉砌雕欄。按不住浩然氣冲霄漢。</p>
        
        <p class="曲"><span class="牌">駐馬聽</span>回首青山。拍拍離愁滿戰鞍。舉頭新雁。呀呀哀怨半天寒。俺指望龍投大海駕天關。誰承望君騎勒馬連雲棧。覷功名如等閒。堪恨無端四海蒼生眼。<span class="科">下</span></p>
        
        <p class="曲"><span class="牌">雙勝子</span><span class="科">外上</span>再追去。再追去。不顧程途杳。<span class="夾白"><span class="科">眾</span>老爹。諸將亡者多少不追。怎麼獨追韓信。<span class="科">外</span>你聽我道來。</span>諸將易得。韓信難討。可作大將軍。鎮國奇寶。世上無雙。人間絕少。<span class="科">下</span></p>
        
        <p class="曲"><span class="牌">川撥棹</span><span class="科">生上</span>幹功名千難萬難。求榮顯兩次三番。想前日離了項羽。今日別了炎漢。不覺的皓首蒼顏。對着這月朗回頭把劍彈。百忙裡搵不住英雄淚眼。<span class="科">內作鑼鼓生驚介</span></p>
        
        <p class="曲"><span class="牌">雙勝子</span>鎮聞得。鎮聞得。鑼鼓喧天鬧。可是軍中。追吾囉唣。何處可潛蹤。身埋芳草。<span class="科">眾上</span>趕得心忙。剛剛湊巧。</p>
        
        <p class="白"><span class="科">外</span>叫軍校。速速見一騎一人。莫非是韓老爹。趕上趕上。<span class="科">生</span>是誰。<span class="科">外</span>韓先生。是我老夫。住了馬。</p>
        
        <p class="曲"><span class="牌">雁兒落</span><span class="科">生</span>老丞相你將咱不住趕。掩韓信則索把程途盼。<span class="夾白"><span class="科">外</span>韓先生。請下馬。與你說話。<span class="科">生</span>老丞相噤聲。<span class="科">外</span>韓先生。怎麼教我噤聲。<span class="科">生</span></span>為甚麼恰相逢便噤聲。非是俺不言語將輕慢。</p>
        
        <p class="曲"><span class="牌">得勝令</span>我則怕叉手告人難。因此上懶下寶雕鞍。<span class="夾白"><span class="科">外</span>我奉漢天子的命來請你。<span class="科">生</span></span>你說着那漢天子猶心困。<span class="夾白"><span class="科">外</span>先生若如此說。你又有投楚之意。<span class="科">生</span></span>量着那楚重瞳怎掛眼。乘駿馬雕鞍。向落日斜陽岸。伴蓑笠綸竿。我只待釣西風渭水寒。釣西風渭水寒。</p>
        
        <p class="白"><span class="科">見介外</span>先生請下馬來。我有話要與你商議。漢天子有用你的好意。先生。你一事無成。往那裡去。<span class="科">生</span>丞相聽我道。</p>
        
        <p class="曲"><span class="牌">掛玉鉤</span><span class="科">生</span>我怎肯一事無成兩鬢斑。<span class="夾白"><span class="科">外</span>先生。你與我說。<span class="科">生</span></span>既然你不用俺英雄漢。<span class="夾白"><span class="科">外</span>先生為什麼不別而行。連夜而走。<span class="科">生</span></span>因此上鐵甲將軍夜渡關。<span class="夾白">老丞相。</span>你莫是為馬來將人盼。<span class="夾白"><span class="科">外</span>馬値得多少。老夫自來。<span class="科">生</span></span>你既不為馬來有甚別公幹。<span class="夾白"><span class="科">外</span>先生。老夫特來請你轉騎。要扶助漢王保江山。<span class="科">生</span></span>你着俺扶助江山。保奏得俺掛印登壇。保奏得掛印登壇。</p>
        
        <p class="白"><span class="科">外</span>先生。這都在老夫身上。先生請回去。<span class="科">生</span>是。<span class="科">外</span>小校。可有船麼。<span class="科">末</span>有個漁翁有船在那裡。<span class="科">外</span>喚他撑過來。<span class="科">叫船介丑扮漁翁上</span>來了來了。繫了船。繫了船。請上來。<span class="科">生</span>小校。多少時分了。<span class="科">外</span>半夜了。</p>
        
        <p class="曲"><span class="牌">七兄弟</span><span class="科">生</span>半夜裡恰回還。抵多少夕陽歸去晚。澗水潺潺。環珮珊珊。冷清清夜靜水寒。這的是漁翁江上晚。</p>
        
        <p class="白">老丞相。想我來時節。溪澗水淺。如今滿了。怎麼過去。<span class="科">外</span>請先生上船來。過去便了。<span class="科">生上船介</span></p>
        
        <p class="曲"><span class="牌">收江南</span>腳踏着跳板。手執着竹竿。不住的把船灣。又只見沙鷗驚起蘆花岸。見忒楞楞飛過了蓼花灘。似禹門浪激桃花泛。</p>
        
        <p class="白">呀。</p>
        
        <p class="曲"><span class="牌">梅花酒</span>雖然是暮景殘。雖然是暮景殘。<span class="夾白"><span class="科">外</span>先生。好夜景。<span class="科">生</span></span>恰夜靜更闌。對綠水青山。正天淡雲閒。明滴溜銀蟾。出海山。光燦爛玉兔照天關。<span class="夾白">呀。</span>撑開船。掛起帆。撑開船。掛起帆。俺紅塵中受塗炭。恁綠波中覓衣飯。俺乘駿馬去登山。恁駕孤舟怯風寒。俺錦征袍怯衣單。恁綠蓑衣不能乾。俺空熬得兩鬢斑。一恁把守定水潺潺。俺不能勾紫羅襴。恁空執定釣魚竿。俺都不到這其間。<span class="夾白">呀。</span>這是煙波名利大家難。<span class="科">上介</span>抵多少五更朝外馬嘶寒。對着一天星斗跨征鞍。<span class="夾白">非是我</span>倦談。這的是算來名利不如閒。<span class="夾白"><span class="科">外</span>先生。請乘騎了。<span class="科">生</span></span>俺想這男兒受苦遭磨障。恰便似蛟龍未濟逢乾旱。<span class="夾白">塵蒙了</span>戰策兵書。消磨了杖劍瑤環。暢道周帳秦營功太晚。<span class="夾白">似這般</span>涉水登山。休休。可着我便空長嘆。<span class="夾白"><span class="科">外</span>先生請了。<span class="科">生</span></span>謝丞相執手相看。<span class="夾白">我此一去。你看我赤心報國。辟土開疆。若不用我時。待釣一綸香餌。明月清風。</span>笑你個能舉薦的蕭何。你便可再休來趕。</p>
        
        <p class="曲"><span class="牌">奈子花</span><span class="夾白"><span class="科">外</span>先生。</span>劉沛公附耳低言。指日間拜將築壇。方歸私室。正欲接談。<span class="夾白">我老夫回舍去問書童。請韓老爹出來。我要與他說話。書僮回我韓老爹騎了白馬去了。</span>教我尋不見如冰投炭。<span class="夾白">想道罷了罷了。韓先生一去。我漢天下已定失矣。老夫朝衣也不卸。</span>急跨雕鞍也。電奔星馳。月下追趕回還。</p>
        
        <p class="曲"><span class="牌">前腔</span><span class="科">生</span>感丞相吹噓微賤。料韓信福薄緣慳。三朝典客。便遭刑憲。<span class="夾白"><span class="科">外</span>先生此一回去。就要築壇拜將了。</span>當不得興劉之念。<span class="夾白">我老夫決無虛話。<span class="科">生</span>老丞相</span>言之當也。倘時來運至。一朝榮顯。</p>
        
        <p class="白"><span class="科">外</span>帶馬過來。請韓老爹上去。<span class="科">生</span>老丞相。小生倘或回去。漢王再不能重用。那時老丞相何如處之。<span class="科">外</span>漢王再不聽老夫言。即時解袍納印。觸金階而死。<span class="科">生</span>如此還有一事。<span class="科">外</span>怎麼說。<span class="科">生</span>子房與小生一角文書在此。<span class="科">取書介外</span>韓先生。是我老夫與沛公子房三人議定。先發一個興劉滅楚的文書。先生緣何一向不拿出來。<span class="科">生</span>將書出來。又道小生干豫老丞相了。<span class="科">外</span>韓先生。快請到寒家去住幾日。就有分曉。請上馬。<span class="科">生</span>老丞相請。</p>
        
        <p class="落詩">月下相追意甚濃。<br />勒馬揚鞭轉蜀中。<br />只憑一紙興劉表。<br />早向轅門奏沛公。</p>
        
        <h2 id=ch23 class="chapter"><span class="齣題">第二十三齣　起盜</span></h2>
        
        <p class="曲"><span class="牌">步步嬌</span><span class="科">丑上</span>兵甲經年多征戰。田野都荒遍。那堪離亂年。子哭兒啼怎生消遣。捱不過這饑寒。無端歹意在心中轉。</p>
        
        <p class="白">飽暖思淫慾饑寒起盜心。連年被這秦邦失政。楚國交兵。劫掠民財。各家愁苦。<span class="科">嘆介</span>只有我東鄰韓家大娘子。他丈夫雖是投軍去了。這娘女兩人且是勤儉。織下許多布疋綿絮在家。要做征衣寄與丈夫。我想一般為人。我家這等無。他家這等有。我如今眼下衣服沒得穿。飯沒得喫。飢寒所逼。出乎無奈。不免到哥哥家裡去商議。偷他些來用。多少是好。轉灣抹角。此間已就是了。哥哥在家麼。<span class="科">淨上</span>是那個等我來了。聽得喚一聲。慌忙就來到。<span class="科">見介丑</span>哥哥請了。<span class="科">淨</span>兄弟請坐。<span class="科">丑</span>哥哥請坐。<span class="科">淨</span>兄弟。你那裡來。<span class="科">丑</span>哥哥。兄弟在家裡來。<span class="科">淨</span>媽媽。兄弟在此。把這羊殺了。整治下飯。管待兄弟。<span class="科">丑</span>哥哥快不要殺羊。殺也沒用。我有些賤疾。不喫羊肉。不要殺壞了。<span class="科">淨</span>呀。媽媽。不要殺羊了。買塊豆腐煎煎罷。<span class="科">丑</span>大的忒大。小的忒小。哥哥。豆腐到好長情些。<span class="科">淨</span>待慢你。<span class="科">念佛介丑</span>哥哥請坐。<span class="科">淨</span>兄弟一向買賣如何。<span class="科">丑</span>不濟不濟。<span class="科">淨</span>呢。你這買賣不要去做罷。<span class="科">丑</span>怎麼不要做。<span class="科">淨</span>什麼要緊。被人拿住了。送到官府去。你性命也是難保的。我做哥的如何管你。<span class="科">丑</span>哥哥沒事。我做賊的。便是神仙也拿我不住。<span class="科">淨</span>難道神仙也做賊。<span class="科">丑</span>哥哥你不曉得。我做穿窬有些計策。<span class="科">淨</span>兄弟。穿窬是甚麼。<span class="科">丑</span>這個你還不曉得。明火執杖就為強盜。我和你挖孔弄就為小偷。<span class="科">淨</span>賊也有號的。<span class="科">丑</span>莫說有號。還有賊經。待我念與你聽。<span class="科">淨</span>做賊有甚麼經。<span class="科">丑</span>怎麼沒有。是祖上遺下的。<span class="科">淨</span>你念與我聽。<span class="科">丑念介</span>我做穿窬。有些計策。黑夜行來。逢人不識。初一夜偷了童雞五雙。初二夜偷了母雞八隻。<span class="科">淨</span>罷了。母雞是人家雞婆。偷他怎的。<span class="科">丑</span>做賊的偷的上手為財。管什麼雞公雞婆。初三夜偷得一擔響銅。初四夜偷了幾擔碗錫。<span class="科">淨</span>與我幾斤。打些家火用麼。<span class="科">丑</span>說便這等說。到不曾帶得來。初五夜偷了幾擔官糧。初六夜偷了幾擔米麥。初七夜偷了幾疋綾羅。初八夜偷了幾箱絹帛。初九夜裡有興頭。<span class="科">淨</span>偷得甚麼。<span class="科">丑</span>單單偷得一瓶酒喫。我想起來。夜夜不放空。一直偷到初十。<span class="科">淨</span>只道你是初出行的。元來是個久慣老賊。<span class="科">丑</span>哥哥。看上一樁好買賣。特來作成你。<span class="科">淨</span>什麼好買賣。<span class="科">丑</span>哥哥。不要用本錢的。<span class="科">淨</span>不用本錢的。敢是掏溝麼。<span class="科">丑</span>不是。<span class="科">淨</span>沙裡淘金。<span class="科">丑</span>也不是。<span class="科">淨</span>是甚麼。<span class="科">丑</span>是一個字的。<span class="科">淨</span>一個字的是什麼樣。<span class="科">丑</span>賊。<span class="科">淨</span>兄弟。我如今修行。七七八八。上天快了。到叫我去做賊。敗壞我的佛性。我不去。我不去。<span class="科">丑</span>哥哥。你若不去。挫了這樁物件。布也有四五百疋。綿花也有幾十擔。我特來作成你。你到不肯去。只得再去作成別人罷。<span class="科">淨</span>兄弟。你且轉來。被你說了許多東西。我的賊性又發作了。佛呵。回罷。暫別一別。容我做了這一遭兒。下次再不幹這等事了。兄弟。我問你如今還去偷那一家。<span class="科">丑</span>東邊韓大娘子家裡。<span class="科">淨</span>不是那韓信家裡麼。<span class="科">丑</span>正是。<span class="科">淨</span>兄弟。你罷了。<span class="科">丑</span>怎麼。<span class="科">淨</span>他家沒有出息的。他家窮似狗。極出屁來。不偷我和你。便宜了我們。到去偷他。自古道。人望高頭。水望低流。我做賊慣偷大來頭。韓信家裡這等艱難。灰也不上一擔在家。怎麼去偷他。<span class="科">丑</span>哥哥。你不知道。</p>
        
        <p class="曲"><span class="牌">月上海棠</span>他丈夫往年千里從軍去。打聽他明日要寄征衣。他常日裡辛苦功夫。積趲下布帛綿絮。謾商量語。待等更深時分。盜取何如。</p>
        
        <p class="曲"><span class="牌">前腔</span><span class="科">淨</span>半夜裡輕身跳過東牆去。罄把他布帛綿絮偷取。枉教他受盡嗟吁。須勝我別無活計。<span class="科">合前</span></p>
        
        <p class="落詩"><span class="科">丑</span>征衣休想寄征夫。<br /><span class="科">淨</span>救我饑寒沒奈何。<br /><span class="科">丑</span>計就月中擒玉兔。<br /><span class="科">合</span>謀成日裡捉金烏。</p>
        
        <h2 id=ch24 class="chapter"><span class="齣題">第二十四齣　漏賊</span></h2>
        
        <p class="曲"><span class="牌">金瓏璁</span><span class="科">占上</span>西風凋萬葉。長空北雁南來。天氣肅。送寒威。<span class="科">旦上</span>良人千里外。征衣須是奴裁。難記取稱身懷。</p>
        
        <p class="白"><span class="科">見介占</span>孩兒。你看霜霰作寒威。兒婿戍邊疆。<span class="科">旦</span>征衣裁未成。燈昏翦刀失。經年積得些布帛綿絮。做件征衣。倘有便人。寄與丈夫。未知母親意下如何。<span class="科">占</span>孩兒說得有理。</p>
        
        <p class="曲"><span class="牌">淘金令</span><span class="科">旦</span>分開布褶。惹起心間事。對寒燈半滅。金翦提將起。欲稱他身兒。<span class="夾白"><span class="科">占</span>孩兒。知你丈夫身子長短寬窄麼。<span class="科">旦</span></span>又自思之。恐怕今非昔比。瘦減腰圍。<span class="夾白"><span class="科">占</span>兒照日前規矩裁便是了。<span class="科">旦</span></span>他穿的反成寬樣的。<span class="夾白"><span class="科">占</span>這裡翦去些。<span class="科">旦</span>母親。</span>順意裁成衣。順意裁成衣。<span class="夾白"><span class="科">占</span>你用心做。不要討丈夫說。<span class="科">旦</span></span>恁伊行說是非。<span class="夾白">我這幾年不曾做與丈夫。肥瘦寬窄卻如何憑準呵。</span>忍致奴身凍死無辭。盡將來與郎身上披。<span class="夾白"><span class="科">占</span>孩兒。待我合線與你做。<span class="科">旦</span></span>把絲線一手穿針可較遲。且謾將裁布帛縷絲。寸尺盡由奴手指。<span class="夾白">我那丈夫呵。</span>你若見衣時。我誠心可鑑知。萬苦千悲。淚點偷垂。<span class="夾白">丈夫呵。</span>你看時節休認作油葷膩。<span class="夾白">奴家做衣。更深漸覺困倦。不免同母親歇息一回。醒來再做未遲。</span>針指倦無奈睡魔難遣。</p>
        
        <p class="白"><span class="科">淨丑上偷衣介</span>兄弟。他家在那裡。<span class="科">丑</span>哥哥。隨着我走。這裡是。<span class="科">淨</span>兄弟。我卻不認得他裡面。還是你進去。<span class="科">丑</span>我進去。你便住在外頭。卻要仔細。<span class="科">鑽穴進介</span>偷布偷衣偷酒喫。身冷又冷。肚饑又饑。待我先偏背了他。<span class="科">喫介</span>待我撒泡尿在裡頭。哄他一哄。哥哥。一瓶酒在這裡。不要先喫了。<span class="科">淨喫酒介</span>你到來哄我。待我也哄他一哄。<span class="科">雞叫介丑淨並偷衣下介</span></p>
        
        <p class="曲"><span class="牌">金門厚</span><span class="科">占醒介</span>忽聽得鄰雞聲聲喚。起將針線撚。</p>
        
        <p class="白"><span class="科">旦</span>呀。衣服都那裡去了。<span class="科">哭介</span>呀。苦。誰將牆壁剜開在此了。天那。原來這衣服被賊偷去了。好苦呵。</p>
        
        <p class="曲"><span class="牌">香柳娘</span>苦千針萬縷。苦千針萬縷。是奴親製。剜開牆壁皆偷去。恨賊人太毒。恨賊人太毒。九月送寒衣。教奴怎區處。嘆兒夫命蹇。嘆兒夫命蹇。不得受寒衣凍死在邊地。</p>
        
        <p class="曲"><span class="牌">前腔</span><span class="科">占</span>苦家貧女兒。苦家貧女兒。全沒生意。辛勤紡績供甘旨。做征衣遠寄。做征衣遠寄。彼此兩維持。誰知又遭悔。想何年甚時。想何年甚時。否極泰回夫榮妻貴。</p>
        
        <p class="白"><span class="科">旦</span>母親。征衣都被賊偷去了。丈夫的寒衣沒有寄去。怎麼好。<span class="科">占</span>孩兒不須煩惱。只得再勤苦紡績便了。</p>
        
        <p class="落詩"><span class="科">旦</span>夫婿不能回。<br /><span class="科">占</span>征衣枉自裁。<br />閉門家裡坐。<br />禍從天上來。</p>
        
        <h2 id=ch25 class="chapter"><span class="齣題">第二十五齣　保奏</span></h2>
        
        <p class="曲"><span class="牌">夜遊朝</span><span class="科">外扮蕭何上</span>參贊調元思補袞。飾戎衣王事多艱。開國成家。興王定霸。難免鷹揚交戰。</p>
        
        <p class="白">兵卒瘡痍血未乾。君臣思慮幾時安。奇才尚被沙籠護。只說風雲際會難。自家乃相國卿蕭何是也。吾聞國須多士。將在得人。方今漢楚爭鋒。雌雄未決。不得推鋒破陣之徒。何以成其大事。今有淮陰韓信。此人英雄無敵。韜略過人。老夫每薦用于上。不想任他治粟都尉。又嫌官卑職小。為此亡去。吾恐失卻良將。連夜乘月而行。趕到函關留住。今當啟奏漢王。重賞之下。必有勇夫。莫若封為大將之職。方遂其志。此間已是漢王轅門外。不免逕入。呀。轅門上有兩面牌。待我看。軍中不遵號令者斬。失機者斬。軍人足跡越此者斬。元來這禁約在此。我蕭何幾乎犯了。既如此。且在轅門等候軍人出來。問禁然後敢入。</p>
        
        <p class="曲"><span class="牌">懶畫眉</span>日照旌旗動龍蛇。戈戟森森四面遮。軍營肅整盡無譁。<span class="科">內鼓響介</span>忽聽鼓振轅門響。可是軍中號令麼。</p>
        
        <p class="曲"><span class="牌">前腔</span><span class="科">陳平上</span>典護諸軍勢堪誇。法度嚴威誰敢差。有違吾令定擒拿。兵權治一須懲百。嫋首轅門警戒他。</p>
        
        <p class="白">咄。此間是兵戎利害之處。什麼人在轅門外喧嚷。<span class="科">外</span>下官乃相國卿蕭何。有事啟奏。<span class="科">平</span>元來是老丞相。失瞻了。當職乃護軍陳平是也。<span class="科">外</span>元來是陳護軍。失瞻了。<span class="科">平</span>老丞相。軍門緊急。不得參見。有何事啟奏。就此傳宣。</p>
        
        <p class="曲"><span class="牌">駐雲飛</span><span class="科">外</span>謹叩轅門。口奏行宮玉耳聞。秦楚歸鴻運。王霸難廝逞。<span class="夾白"><span class="科">平</span>老丞相料不有負明君了。<span class="科">外</span></span>臣安敢負明君。愈當謹慎。爵位崇高。恩寵兼隆盛。欲進奇才補萬人。</p>
        
        <p class="白"><span class="科">平</span>人言丞相亡去。吾王太息。如失左右手。丞相所去之故必有因。</p>
        
        <p class="曲"><span class="牌">前腔</span><span class="科">外</span>事有其因。非是亡歸背主恩。文輔忠當奮。武弼謀為本。<span class="夾白"><span class="科">平</span>老丞相文武功績。眾所共知。<span class="科">外</span></span>臣功績何須論。尚無分寸。為主求賢。月下追韓信。王業恢弘須此人。</p>
        
        <p class="白"><span class="科">平</span>諸將亡去數千不追。獨追韓信。莫非詐乎。</p>
        
        <p class="曲"><span class="牌">前腔</span><span class="科">外</span>蒙問諄諄。<span class="夾白">諸將易得。若還說那韓信呵。</span>國士無雙眾所稱。韜略誰能並。賁育難相兢。<span class="夾白"><span class="科">平</span>老丞相何以曉得此人。<span class="科">外</span></span>臣曾慕此人名。藝高謀勝。弱楚降燕。管取山河定。不比尋常一例輕。</p>
        
        <p class="白"><span class="科">平</span>如今為何啟奏。</p>
        
        <p class="曲"><span class="牌">前腔</span><span class="科">外</span>干瀆將軍。<span class="夾白"><span class="科">平</span>不敢。老丞相請起。<span class="科">外</span></span>轉乞傳言達上聽。<span class="夾白"><span class="科">平</span>老丞相莫非與韓信有舊。<span class="科">外</span></span>自與他無私敬。又不圖榮幸。<span class="夾白"><span class="科">平</span>老丞相啟奏。封他什麼官職。<span class="科">外</span></span>臣言重恐相驚。願祈君命。高築壇臺。拜授黃金印。大將褒封事可成。</p>
        
        <p class="白"><span class="科">平</span>原來要封他大將軍之職。這也不難。<span class="科">外</span>陳護軍。卻有一言相告。吾主素慢簡禮。今拜大將如呼小兒。此人所以去也。必欲拜之。擇日齋戒。設壇具禮。方可成事。<span class="科">平</span>既如此。下官不敢擅專。必須轉達吾王。老丞相只在此少待。眼望旌捷旗。耳聽好消息。<span class="科">下外弔場介</span>陳護軍中宮請旨去了。下官不免遙拜。</p>
        
        <p class="曲"><span class="牌">滴溜子</span>臣何的。臣何的受君寵榮。臣不勝。臣不勝夙夜戰兢。薦賢為國家先務。臣當就殞生。毋隱情。伏乞依臣所奏准行。</p>
        
        <p class="曲"><span class="牌">前腔</span><span class="科">平上</span>相國的。相國的用賢秉衡。吾王的。吾王的夙夜用行。今日築壇完具。官封大將榮。待詔徵。一一依卿所奏准行。</p>
        
        <p class="白">老丞相賀喜賀喜。吾王勑命。依卿所奏。連夜築壇具禮。封為大將之職。詔書隨後到來。不必再奏。<span class="科">外</span>下官就此謝恩。</p>
        
        <p class="曲"><span class="牌">下山虎</span>龍顏龍準。闊略寬仁。大德須承統。天王聖明。臣罪當誅殛。蒙恩護再生。報答心期大業興。慰彼雲霓望也。蘇困回枯疆宇寧。<span class="科">合</span>早降封侯令。高壇大將登。一着戎衣要使天下平。</p>
        
        <p class="曲"><span class="牌">前腔</span><span class="科">平</span>陰邪悉屏。陽德方亨。主善知人用。言行諫聽。楚國猴空沐。秦邦鹿未停。仗爾忠良將相能。伐暴除兇懟也。坐見冰消罷戰爭。<span class="科">合前</span></p>
        
        <p class="落詩">為國求賢世所稀。<br />老臣功績有天知。<br />不施萬丈深潭計。<br />怎得驪龍項下珠。</p>
        
        <h2 id=ch26 class="chapter"><span class="齣題">第二十六齣　登拜</span></h2>
        
        <p class="白"><span class="科">末上</span>力拔奔牛敵萬人。拳搥猛虎冠三軍。功成未得分茅土。專主旛旗守衛人。自家內使周昌是也。昨蒙主上差俺在此打掃將壇。怎麼不見韓都尉到來。<span class="科">生上</span>蓋世奇才運未逢。隨行編在伍營中。也知未見非熊兆。暫向湘潭作困龍。<span class="科">相見介</span>韓都尉。將壇且是好了。不知是那個做。<span class="科">生</span>我想是有功的便做。<span class="科">末</span>這員大將莫不到是我做。<span class="科">生</span>你有什麼功勞。大將到是你做。<span class="科">末</span>不知是那一個做。<span class="科">生</span>管壇的舍人來了。</p>
        
        <p class="曲"><span class="牌">金錢花</span><span class="科">丑上</span>昨蒙內旨傳頒。傳頒。管差軍士築壇。築壇。勑封官誥錦闌珊。黃金印繫腰間。人人要做高官。人人要做高官。</p>
        
        <p class="白">踏破鐵鞋無覓處。得來全不費工夫。自家不是別人。騎將舍人程不識是也。適蒙王上差管築壇。未知完否。<span class="科">生末</span>舍人拜揖。<span class="科">丑</span>周內使韓都尉。將壇完備了麼。<span class="科">生末</span>都完備了。<span class="科">丑</span>既完備了。我去看一看來。<span class="科">看介</span>真個好。<span class="科">末</span>舍人。還有好處。<span class="科">丑</span>怎見得好處。<span class="科">末</span>帶遶流霞白璧。脂塗赤色流丹。緋紅紫奕寶雕闌。瑩白渾如玉璞。四下裡旌旗匝錦。週圍帳幕連山。層層級級上天關。好似靈臺漢苑。<span class="科">生</span>還有好處。<span class="科">丑</span>還有什麼好處。<span class="科">生</span>花輳團封白玉。臺分土迸金沙。鳳凰風月戰須誇。不教那神仙戲馬。社稷鎮風令雨。山河隱霧藏霞。雲霄聲斷楚雲遮。勝似杏壇文雅。<span class="科">丑</span>果然好。周內使。韓都尉。將壇已完了。你說大將是那個做。<span class="科">生末</span>有功勞的便做。<span class="科">丑</span>大將到是我做。<span class="科">生末</span>舍人有何功勞。大將到是你做。<span class="科">丑</span>韓都尉不要怪我說。你官卑職小。料然沒你的分。周內使。你也不要怪我說。雖有守倉出戰之功。也不在話下。<span class="科">末</span>是。<span class="科">丑</span>韓都尉。你不曉得。周內使便曉得了。<span class="科">末</span>舍人。曉得什麼。<span class="科">丑</span>阿呀。好少功兒。你聽我道。從王起沛。是我一功了。擒拿英布。是我兩功了。破關時也是我。三功了。是我也不是我。<span class="科">末</span>大將定是舍人做了。是便是。你若做不要忘了我眾人。<span class="科">丑</span>這個不妨。你時常來孝順我。我便好。不好。着軍校拿去砍了。<span class="科">生末</span>這是看覷我兩個好處。<span class="科">丑</span>我雖是這等。不長遠的。取笑取笑。舊時朋友。舊時朋友。<span class="科">生末</span>聖駕到了。<span class="科">丑</span>大將無人做。<span class="科">末</span>官差是我為。<span class="科">生</span>禹門三級浪。平地一聲雷。<span class="科">眾下又同蕭何女官捧詔上</span></p>
        
        <p class="曲"><span class="牌">神仗兒</span><span class="科">眾上</span>兵機將權。兵機將權。必須訓練。誰能擅專。都尉堪充武選。為向轅門奏臣推薦。蒙聖勑就封賢。蒙聖勑就封賢。</p>
        
        <p class="白"><span class="科">女官上</span>聖旨已到。跪聽宣讀。詔曰。朕惟狂秦暴虐。塗炭生民。毒起干戈。雲遶寰宇。朕奉行天討。以順人情。今殺伐用張。匪大將弗任。茲有相國卿蕭何。薦爾臣韓信。素蘊韜略。堪膺重任。特築高壇。齋戒具禮。拜為大將軍。敕總督王師。四征不停。建功之日。另加賞爵。爾其欽哉。謝恩。<span class="科">眾</span>萬歲萬歲萬萬歲。<span class="科">外</span>大將請受衣劍印。對壇謝恩。<span class="科">生</span>老丞相不要誤了。敢不是小生。<span class="科">外</span>大將。詔書乃是金口玉言。豈得有誤。</p>
        
        <p class="曲"><span class="牌">大叨令</span><span class="科">生受衣拜介</span>寶殿祥雲。紫氣朦朦。龍德宮。聖明君。氤氳霧靄。桂柏兼青松。龍樓鳳閣。雕梁花棟。此是蓬萊洞。</p>
        
        <p class="曲"><span class="牌">園林好</span><span class="夾白"><span class="科">外</span>老夫呵。</span>向轅門吾曾諫王。封大將伊誰敢當。獨舉將軍才量。真國士果無雙。拜大將正相當。</p>
        
        <p class="曲"><span class="牌">前腔</span><span class="科">生</span>悲歌起人都道亡。我亦欲懷歸故鄉。深感追留過奬。為大將恐難當。為大將恐難當。</p>
        
        <p class="白"><span class="科">外</span>將軍不可過遜了。吾王聽納諫言。特封大將。正當夙夜勤王。以安社稷。若不從命。有違聖旨。<span class="科">生</span>荷蒙王上褒奬。又蒙丞相提攜。敢不竭忠報效。少酬萬一。</p>
        
        <p class="曲"><span class="牌">賞宮花</span><span class="科">外</span>吾王用人。大將軍封汝身。閫外須專征伐。任施行。勇後終當扶我漢。威儀端可鑑王情。</p>
        
        <p class="曲"><span class="牌">前腔</span><span class="科">生</span>下情戰兢。愧何能受寵榮。朽質難堪重任。恐辜恩。犬馬慚無酬聖德。鳳麟當以助王興。</p>
        
        <p class="白"><span class="科">外</span>元帥旨意。築新營在十里之外。命老夫送元帥至新營。方纔敢回騎。<span class="科">生</span>老丞相。不敢勞動。請回騎罷。</p>
        
        <p class="曲"><span class="牌">大環着</span><span class="科">眾</span>擺鸞旌擁道。擺鸞旌擁道。鼉鼓轟敲。馬隊紛紜。步卒喧噪。驃騎軍營四遶。送出轅門爭看。紫泥封五花官誥。齊喝彩攔街歡笑。似萬丈龍門高跳。<span class="科">合</span>聲名好。爵位高。看破敵功成。羽書飛報。</p>
        
        <p class="曲"><span class="牌">前腔</span>覷兜鍪晃耀。覷兜鍪晃耀。錦毳征袍。虎節千旌。高牙葺毒。倒把金戈挽掉。遙望威風凜凜。正是當權奇賽飄搖。禦戎寇何須增竈。<span class="科">合前</span></p>
        
        <p class="曲"><span class="牌">合喬松</span>把秦灰靜掃。將勇兵驍。平齊定魏收楚趙。燕境風迷振枯槁。方顯謀猷妙。功勳立早。衣緋羅紫綬官品要。山河可保。看青史丹書姓字標。<span class="科">外</span>仰瞻天表。沈煙頓消。馳車驟馬終寧遶。爭誇大將英豪。金鼓聞闐鬧。凱奏昇平調。</p>
        
        <p class="曲"><span class="牌">越恁好</span>吾王登大寶。吾王登大寶。臣子佐唐堯。文功武烈。誇伊呂。滅尤巢。除兇雪恥。銜環結草。黃金在腰。鋒芒白刃吾當道。安危各秉松筠操。</p>
        
        <p class="曲"><span class="牌">尾聲</span>築壇拜將從來少。跨海擎天思報。赤膽忠心助漢朝。</p>
        
        <p class="白"><span class="科">外</span>元帥。新營已至。老夫告別了。<span class="科">生</span>老丞相。有勞了。</p>
        
        <p class="落詩"><span class="科">外</span>官封大將豎奇勳。<br /><span class="科">生</span>洗盡淮陰十載貧。<br /><span class="科">生</span>畫虎未成君莫笑。<br /><span class="科">合</span>安排牙爪始驚人。</p>
        
        <p class="白"><span class="科">外</span>眾將官。新拜的大將即時就有軍令。各要小心。<span class="科">眾應介外</span>我且問頭一名那一員大將。<span class="科">眾</span>沒為。<span class="科">外</span>第二名。<span class="科">眾</span>樊噲。<span class="科">外</span>眾將官。該守轅門的在這裡守。不該守的送我回去。<span class="科">眾應外下生上</span></p>
        
        <p class="曲"><span class="牌">北中呂粉蝶兒</span>手摘星辰。<span class="夾白">憑着我</span>手摘星辰。腳平踏禹門潮信。吐虹霓千丈絲綸。整乾坤。清四海。怎肯教魚龍一混。得志也羽扇綸巾。再不去踐長途客身難進。</p>
        
        <p class="白">身為元帥出天恩。權統貔貅百萬兵。令出陣前人馬伏。軀行閫外鬼神驚。印似斗。劍如銀。蓮花帳裡定乾坤。英雄此日雖遭遇。憶昔曾經跨下人。昨蒙聖主拜我為大將。身作邦家柱石。胸藏文武才能。吐氣則雲霞散彩。出口則雷電爭光。一怒須教群膽喪。九州方見大同風。即今勑吾統領大兵。下壇之時。立陳一本。眾將皆居要位。若令不從。當如之何。蒙王降旨。明白道來。如朕不在。任爾施行。我見軍中傲物氣高者多。必須先振軍心。纔可行兵。叫曹參。<span class="科">雜應介</span>有。<span class="科">生</span>曹參與我傳令。一鼓絕埋鍋造飯。二鼓絕整身披掛。三鼓絕眾將上壇聽點。如有一將不到。斬首轅門示眾。再與我掛兩行牌額。聽點不到者斬。擅闖營門者斬。聞鼓不進者斬。聞金不退者斬。語笑喧譁者斬。姦人妻女者斬。泄漏軍機者斬。交頭接耳者斬。無力奪旗者斬。臨陣反顧者斬。<span class="科">參照前白眾應介生</span>擂鼓聚將。<span class="科">擂鼓介眾將上生</span>眾將。收斂兵器。上前打恭。<span class="科">眾打恭介生</span>眾將官。當職蒙皇上之恩寵。領兵家之大權。在我者披肝掛膽。在爾者并力同心。鼓者進。金者退。須加嚴謹。功者賞。罪者罰。我不食言。汝等可知我的官銜。<span class="科">眾應</span>不知。<span class="科">生</span>大漢左丞相天保大將軍關外六國都招討征東破楚神策大元帥。起在一邊聽點。<span class="科">眾應介</span>參稟元帥。眾將花名號簿。<span class="科">生</span>取上來。首將曹參。<span class="科">應介</span>九江王英布。<span class="科">眾應介生</span>大將軍彭越。<span class="科">應介生</span>大將陳豨。<span class="科">應介生</span>大將張耳。<span class="科">眾應御差生</span>大將周昌。<span class="科">應介</span>大將盧綰。<span class="科">應介</span>大將夏侯嬰。<span class="科">應介</span>駙馬樊噲。<span class="科">應介</span>大將閔子其。<span class="科">應介</span>大將灌嬰。<span class="科">生御差</span>怎麼有許多御差。<span class="科">眾</span>未蒙大將差出造船。<span class="科">生</span>這也不究了。<span class="科">照前叫應介</span>魏豹。老將王陵。呂馬童。周勃。陸賈。<span class="科">又叫</span>殷蓋。<span class="科">眾應不到生</span>昨日分付聽點。眾將俱到。他如何故違將令。綁來。<span class="科">應介殷蓋上</span>將相本無種。男兒當自強。<span class="科">眾</span>點名不到。叫綁了你去見元帥。<span class="科">蓋</span>殷蓋當面。<span class="科">生</span>昨日分付聽點。眾將俱到。你何故來遲。<span class="科">蓋</span>今日元帥出軍。與妻子喫杯離別酒。故此來遲。<span class="科">生</span>咄。豈不聞受命於君。則忘其親。將軍約法。則忘其家。既以一身許國。豈有妻子之念乎。叫曹參。推出轅門。斬乞報來。<span class="科">曹</span>獻首級。<span class="科">生</span>懸掛轅門示眾。<span class="科">樊噲</span>可惱可惡。韓信這懦夫。與漢家並無折箭之功。就斬了一員大將。<span class="科">生</span>曹參。是什麼人喧嘩。<span class="科">參</span>先鋒樊噲。<span class="科">生</span>你與我綁過來。<span class="科">綁介</span>樊噲。你何故喧嘩。亂我軍心。<span class="科">噲</span>韓信。你無資身之策。乞食於漂母。又無兼人之勇。受辱於跨下。漢王拜你為將。並無折箭之功。怎麼就斬了一員大將。可惱可惱。<span class="科">生</span>咄。豈不知我居楚不過執戟。事漢不出連廒。昨日與你一殿之臣。今日違吾將令。軍門不貸。斬乞報來。<span class="科">噲</span>韓信。你這餓夫。一介小人。輕覷椒房之親。你有何德能敢斬我。<span class="科">生</span>你得做椒房之親。說我是個小人。爾聽着。</p>
        
        <p class="曲"><span class="牌">十二月</span><span class="科">生</span>想伊尹曾耕鋤困有莘。姜太公他守定絲綸。傅說在巖牆板築。孔子在陳蔡居貧。你笑我做元戎的是庶人。你是個低頭喫肉大將軍。只好殺狗處持着刀刃。</p>
        
        <p class="白"><span class="科">噲</span>你要斬我。須請旨纔斬得我。你怎麼斬得我。你怎麼斬得我。<span class="科">生</span>自古拜將一節。古昔軒轅拜封后以滅蚩尤。秦王拜王翦并吞六國。武王拜太公滅紂興周。今主公拜韓信只要滅項興劉。我今日在此。上不知有天。下不知有地。前不知有君。後不知有舍。只聽閫外將軍令。那待回朝請旨來。拿去斬了。<span class="科">外</span>聖旨留樊噲。<span class="科">參</span>蕭何擅闖營門。<span class="科">生</span>拿蕭何砍了。<span class="科">外</span>有玉匣。<span class="科">生</span>既有玉匣請過來。<span class="科">外正立介</span>聖旨留人。<span class="科">信拜介</span>願吾王萬歲萬萬歲。聖上不知留何人。<span class="科">外</span>聖上有旨。殷蓋故違將令。誅得正當。今有樊噲。乃是椒房之親。可看朕面。且饒他一回。<span class="科">生</span>老丞相。此來差了。既有聖旨。合該先着人通報。我好接旨。又是韓信今日在此點將。若是與項羽交戰。還是接旨好。還是交戰好。倘有奸細。何以防之。<span class="科">外</span>是。不敢。<span class="科">生</span>這旨意不是赦樊噲的。早赦了老丞相的罪了。請回。<span class="科">外</span>是。<span class="科">生</span>叫曹參。蕭何是馬來的步來的。<span class="科">參</span>馬來的。<span class="科">生</span>馬來的。把馬去了四足。把馬夫殺了。以代蕭何之罪。<span class="科">參照前白外</span>通報一聲。蕭何謝罪。<span class="科">參稟介生</span>不須。明日到軍門來見。<span class="科">參出回介外</span>好好。漢家當興。感謝天地。<span class="科">生</span>叫曹參。帶樊噲。<span class="科">咄</span>狗夫。狗夫。我道你為何輒敢大膽。原來倚託椒房之親。你說我沒有半枝折箭之功。就把一員大將砍了。不是我誇口。扶漢室江山。劉王社稷。在反掌耳。你道鴻門救駕獨虧于汝。汝等既是鴻門有功。何不請你主公帝居咸陽。拜我韓信何用。聖旨留你死罪。便饒了。活罪怎麼饒得。分付軍政司重打一百。<span class="科">參帶下打一百介生</span>帶過來。我與你三千人馬。明修棧道。近前來。<span class="科">附耳低語介</span>只許你修。不許你完。<span class="科">樊噲</span>得令。<span class="科">下生</span>眾將過來聽令。<span class="科">眾應介</span>殷蓋來遲。吾以斬首。樊噲喧嘩。吾以痛責。王法無親。各宜遵守。三令五申。七符六詔。雖云兵出有奇。其實兵行詭道。<span class="科">眾應介</span></p>
        
        <p class="曲"><span class="牌">山花子</span><span class="科">生</span>築壇拜將君王命。亮諸侯敢違吾令。笑西楚剋日定。秦燕齊趙魏遭迍。令眾將軍必須用心。明修棧道須早行。陳倉暗渡須用心。指日鞭敲。奏凱回程。</p>
        
        <p class="落詩">令行山岳動。<br />言出鬼神驚。<br />一朝權在手。<br />定把令來行。</p>
        
        <h2 id=ch27 class="chapter"><span class="齣題">第二十七齣　預防</span></h2>
        
        <p class="曲"><span class="牌">菊花新</span><span class="科">外扮趙王上</span>男兒生世間。少壯當封侯。戰伐有功業。焉能守舊坵。</p>
        
        <p class="白">自家趙王是也。聞知韓信明修棧道。要與我征戰。遣先鋒去打探。不見回來。不免喚李猛將軍來。分付他帶領軍馬。把守城池。待俺領三軍前去與他交戰。小校喚李猛將軍。<span class="科">叫介小生上</span>來了。</p>
        
        <p class="曲"><span class="牌">前腔</span>楚漢定雌雄。使我心頭湧。</p>
        
        <p class="白">告大王。有何鈞旨。<span class="科">外</span>那韓信領兵與俺交戰。你可統領五千人馬。把守城池。待我整備三軍。前去擒拿韓信。掃蕩他邦。<span class="科">小生</span>大王請去。城池守護。自有小將在此不妨。</p>
        
        <p class="曲"><span class="牌">紅繡鞋</span><span class="科">外</span>三軍聽令遵行。遵行。連忙排陣興兵。興兵。人努力。馬蹄輕。<span class="科">合</span>雲漠漠。雨紛紛。井陘險。絕糧軍。井陘險。絕糧軍。</p>
        
        <p class="曲"><span class="牌">前腔</span><span class="科">眾</span>先鋒主帥親征。親征。須論武烈威名。威名。人似虎。馬飛騰。<span class="科">合前下</span></p>
        
        <h2 id=ch28 class="chapter"><span class="齣題">第二十八齣　定謀</span></h2>
        
        <p class="曲"><span class="牌">滿庭芳</span><span class="科">末上</span>黃石奇謀。赤松高致。始終慣在心胸。君仇未報。借漢易為功。</p>
        
        <p class="白">千金散盡復韓仇。不報韓仇死不休。五世相韓原有種。一朝天子未封侯。自家乃張良是也。昨聞丞相舉薦韓生。具禮拜為大將之職。今日約往帥營慶賀。且等待他來。</p>
        
        <p class="曲"><span class="牌">前腔</span><span class="科">外上</span>且喜明良際遇。還誇文武攸同。天機動。佇看狼煙掃盡。表我志英雄。</p>
        
        <p class="白"><span class="科">見介末</span>老丞相拜揖。<span class="科">外</span>軍師拜揖。<span class="科">末</span>天地人和應四時。孤虛旺相我能知。方當天與人歸際。不顯功勳未足奇。昨蒙丞相約往帥營。拜訪韓元帥。可就此同行。<span class="科">外</span>請了。轉過營門西去。那門正是帥營。<span class="科">外末</span>進去通報。蕭爺張爺在此。<span class="科">丑報介</span></p>
        
        <p class="曲"><span class="牌">菊花新</span><span class="科">生上</span>金裘駿馬趁英豪。顯我平生志氣高。身不離弓刀。早把君恩酬報。</p>
        
        <p class="白"><span class="科">生</span>丞相軍師請了。<span class="科">外末</span>元帥請。<span class="科">生</span>丞相軍師拜揖。<span class="科">外末</span>元帥拜揖。<span class="科">生</span>老丞相。向日軍令嚴緊。冒瀆卻休怪休怪。<span class="科">外</span>正當如此。<span class="科">生</span>六合風馳虎鬭龍。一身當國斬群雄。<span class="科">外末</span>王朝有道生良將。<span class="科">生</span>全仗吹噓舉薦功。今蒙丞相軍師下顧。未審有何委令。<span class="科">末</span>今日一來拜賀元帥。二來因見世態紛紛。何時可定。秦庭之鹿已失。高才捷足者旁午于四方。漢室之龍于飛。智謀驍勇者縱橫于天下。當今之時。欲為君者不得其臣。欲為臣者不得其主。今日幸而明良相逢。風雲際會。何不大施赤手之功。以圖著名汗青之史。<span class="科">生</span>軍師聽稟。膏粱雖美。去病則藥石不可不先。禮樂雖文。用武則兵革不可不重。<span class="科">外</span>今元帥所言雖美。然而士卒雲屯。掌生殺者在乎一將。賢臣星聚。持王綱者在乎一人。下官雖忝文職。策謀全賴軍師。<span class="科">末</span>不敢。二位俱不肯做主。野夫一人亦不能兼有所長。吾聞易云。二人同心。其利斷金。同心之言。其臭如蘭。莫若我三人對天立誓。歃血為盟。共扶王室何如。<span class="科">生</span>軍師美言。敢不從命。<span class="科">外末</span>既如此。就煩元帥麾下軍校。取雞狗血來罰誓。<span class="科">生</span>叫軍校。取歃血盆過來。<span class="科">淨丑執盆上</span>足健追奔馬。聲高氣亦雄。身輕如過鳥。足快趕飛龍。告元帥。歃血盆在此。<span class="科">生</span>五伯當年勢迭興。讀書牛角戴鋤耕。黃河一帶山如礪。惟有盟言不可更。<span class="科">外</span>盟可和兮不可寒。誰言唇血未能乾。君臣自古盟為重。雞血淋漓共一盤。<span class="科">生</span>軍師丞相請。<span class="科">末</span>丞相元帥請。<span class="科">外</span>軍師元帥請。<span class="科">末</span>良為君父復仇。死亦瞑目。若不助漢滅楚者。有如此血。<span class="科">外</span>何自刀筆登臺鼎。吾聞乘人之舟者載人之難。受人之恩者終人之事。若不助漢滅楚者。有如此血。<span class="科">生跪介</span>韓信家本側微。輒陞大將。恩深寵渥。若不平定四方以安劉氏者。有如此血。<span class="科">眾</span>取去。<span class="科">淨丑</span>湛湛青天不可欺。纖毫私意鬼神知。謀臣歃血為盟後。楚漢興亡事可知。<span class="科">淨丑下末</span>既以歃血為盟。共當拜謝天地。<span class="科">合</span></p>
        
        <p class="曲"><span class="牌">畫眉序</span>文武兩相依。歃血為盟有天知。為春王正脈未絕如絲。願三傑心志和同。一統山河完聚。<span class="科">合</span>大家戮力勤王事。功成在汗簡標題。</p>
        
        <p class="白"><span class="科">丑上報事介</span>軍情事十分緊急。小將不得不報。<span class="科">生</span>轅門外軍報什麼事。</p>
        
        <p class="曲"><span class="牌">滴溜子</span><span class="科">丑</span>軍情事。軍情事。特來報知。東南上。東南上。震擁鼓鼙。<span class="夾白"><span class="科">生外末</span>旗上寫什麼字號。<span class="科">丑</span></span>遠望成安君三字。<span class="夾白"><span class="科">生</span>成安君乃是趙國了。<span class="科">丑</span></span>先鋒下戰書侵吾地。<span class="科">合</span>請大將疾忙臨陣指揮。</p>
        
        <p class="曲"><span class="牌">前腔</span><span class="科">生末外</span>干戈動。干戈動。四方鬭起。征戰事。征戰事。出乎不已。上賴吾王洪福。下承閫帥成事有濟。<span class="科">合前</span></p>
        
        <p class="曲"><span class="牌">前腔</span><span class="科">淨上報事</span>白旗報。白旗報。元帥聽啟。<span class="夾白"><span class="科">生</span>報甚事。<span class="科">淨</span></span>齊國的。舉兵無禮<span class="夾白"><span class="科">生</span>齊國乃小小之邦。怕他怎麼。<span class="科">淨</span></span>近日連衡楚將。<span class="夾白"><span class="科">生</span>原來合着楚兵。未知何人為將。<span class="科">淨</span></span>龍沮逞武威刻戰期。<span class="科">合前淨下末外</span></p>
        
        <p class="白">元帥。楚國又來。齊國又來。又聞楚兵相合。如此怎好。</p>
        
        <p class="曲"><span class="牌">前腔</span><span class="科">生</span>軍師的。軍師的。不須致疑。相國的。相國的。何必恐慮。待吾略施謀計。管教趙與齊盡掃除。<span class="科">合前</span></p>
        
        <p class="曲"><span class="牌">尾聲</span>如雷戰鼓驚天地。鼎沸山河能料理。擬望成功奏凱回。</p>
        
        <p class="白"><span class="科">外末</span>元帥。歃血盟誓。我三人之心。征伐者。乃一國之計。不知元帥出師。擇在何日。<span class="科">生</span>下官拜將之後。出師之期已有定矣。昨日令人明修棧道。暗度陳倉。逕截趙魏。掩其不備。一鼓而下。那時取趙滅燕。東擊齊師。南絕楚糧道。西與吾王會于滎陽。信之願也。<span class="科">外</span>軍事已早定矣。真大將之才也。可喜可喜。<span class="科">下</span></p>
        
        <p class="落詩"><span class="科">末</span>長蛇封豕混梟鴟。<br /><span class="科">外</span>盡屬元戎一指揮。<br />百萬貔貅聽號令。<br /><span class="科">合</span>八方黎庶仰旌旗。</p>
        
        <h2 id=ch29 class="chapter"><span class="齣題">第二十九齣　破趙</span></h2>
        
        <p class="白"><span class="科">生上</span>眾將官。上前聽吾號令。<span class="科">眾應介</span>俺拜將之後。行軍調令已有曉喻。將令既申。不須吾指教。今日出師事疾。爾等戒嚴明修棧道。明晚大軍要暗度陳倉。<span class="科">眾</span>告大將軍。明修棧道。以為順取之勢。甚得其便。今暗度陳倉。元帥卻為何。<span class="科">生</span>咄。你曉得什麼。明修棧道者。使各各伺候在彼備戰。暗度陳倉者。將燕齊趙魏掠兵戰將一鼓而下。正所謂疾雷不及掩耳。預使萬軍背水為陣。待吾與彼交戰。扎定本營追來。你當奮勇接戰。着二千小校。各執旗鼓。伏于趙國之傍。他必空城逐我。汝等遂入其城。拔趙旗插漢旗。那時纔中吾計。不可遲誤。事定功成。重行陞賞。<span class="科">眾</span>得令。<span class="科">生</span>再傳令各營將官。子時祭旗。寅時出軍。如違令者梟首。</p>
        
        <p class="曲"><span class="牌">水底魚</span><span class="科">丑分付介眾</span>暗裡藏機。豈無勝趙時。諸軍埋伏。佯輸便易旗。佯輸便易旗。</p>
        
        <p class="曲"><span class="牌">前腔</span><span class="科">趙王眾上</span>尀耐韓生。前來激我每。吾今一戰殺。教他不見形。</p>
        
        <p class="曲"><span class="牌">前腔</span><span class="科">眾</span>趙國無仁。如何亂起兵。燕齊都敗。那怕小邦君。<span class="科">趙眾</span>雲漠漠。雨紛紛。井陘險。絕糧軍。</p>
        
        <p class="白"><span class="科">趙</span>軍校。遠遠望見那塵頭起處。莫非是漢家人馬。<span class="科">丑</span>是漢家人馬。<span class="科">趙</span>分付前隊人馬上前打話。<span class="科">丑</span>來將何人。<span class="科">淨</span>天保大元帥六國都招討征東破楚大將軍韓元帥。<span class="科">丑</span>韓信。你這懦夫。待我去須自與他相持。<span class="科">生</span>你可就是趙王。有甚本事與俺交戰。<span class="科">趙</span>那個與你鬭口。<span class="科">換白馬介生下介趙</span>我說這懦夫有甚本事。與俺對敵。分付大隊人馬與我追上前去。<span class="科">下韓兵上淨</span>太平原是將軍定。還許將軍定太平。自家乃是韓元帥麾下副將是也。我奉將軍令。着俺帶領這五千鐵騎伏于趙國之旁。戰敗之后即入城中。拔趙旗插漢旗。叫軍校。<span class="科">眾應上</span>算定成安君。饒你錦鱗歸大海。難脫天羅地網災。<span class="科">下趙眾上</span></p>
        
        <p class="曲"><span class="牌">前腔</span>疾走銜枚。刀鎗要整齊。交鋒戰鬭。得勝便回旗。</p>
        
        <p class="白">呀。不好了。怎麼城上都是那漢家旗號。又中了那懦夫之計了。叫軍校。努力殺進前去。看怎麼。</p>
        
        <p class="曲"><span class="牌">前腔</span><span class="科">韓上眾</span>吶喊齊聲。三軍各用心。指揮聽令。奮勇那顧身。奮勇那顧身。</p>
        
        <p class="白"><span class="科">趙上</span>看你這懦夫這等欺心。出馬來。<span class="科">戰介趙輸介綁介</span>罷了。若聽李左車之計。不落與這懦夫之手。<span class="科">生</span>你這廝有甚本事。敢與我對敵。<span class="科">趙</span>我也是有本事的。被你這懦夫藏兵易旗哄了。<span class="科">生</span>軍校。綁到軍營示眾。<span class="科">應介</span>得令。</p>
        
        <p class="曲"><span class="牌">排歌</span><span class="科">眾</span>背水為營。藏兵易旗。陳餘趙歇成誅。燕齊不戰望風靡。楚漢先期載櫬輿。兜鍪晃金鼓齊鳴。三軍齊唱凱歌回。班師日。奏捷時。麒麟閣上姓名題。</p>
        
        <p class="白"><span class="科">小軍</span>稟元帥。到了營門了。<span class="科">生</span>軍校。分付各隊伍將官各歸營寨歇息。<span class="科">丑分付介生</span>帶那成安君這廝過來。問他恰是願降願斬。<span class="科">丑上問介趙</span>咄。上覆你那懦夫小人。我乃是一邦之主。怎麼伏你。你要去就去罷。<span class="科">生</span>綁出轅門外斬首示眾。<span class="科">丑押下介生</span>成安君既斬。快着班師回去罷。</p>
        
        <p class="落詩">閻王註定三更死。<br />定不留伊到四更。</p>
        
        <h2 id=ch30 class="chapter"><span class="齣題">第三十齣　延訪</span></h2>
        
        <p class="曲"><span class="牌">粉蝶兒</span><span class="科">生上</span>席捲囊收。小邦的盡歸吾彀。任從他齊楚綢繆。翦藩籬。除羽翼。漸交分剖。</p>
        
        <p class="白">謙受益。滿招損。常聞往聖之格言。貧無諂。富無驕。每記先賢之良訓。我韓信未及引兵擊趙。出自井陘。不想趙有李左車諫說。趙王自欲請兵絕吾輜重。古云。遠道行兵。以食為重。又云。重賞之下。千軍辟易。若使左車之計一行。我韓信幾乎入于虎口。安能背水以勝趙軍。為此。令軍中有能生擒李左車。賞以千金。官封萬戶。未知可曾拿得否。<span class="科">丑淨上</span>有事不敢不報。無事不敢亂傳。報聲息事將官告進。告元帥。李左車已曾拿下了。未有鈞旨。不敢送入。<span class="科">生</span>果然拿了。<span class="科">淨丑</span>是。拿了。<span class="科">生</span>不曾傷損他麼。<span class="科">淨丑</span>不曾傷損他。還是囫圇的在那裡。<span class="科">生</span>快去送進來。<span class="科">淨丑</span>告元帥。拿這李左車。不知是要粗凌遲碎凌遲他。<span class="科">生</span>我自有制度。誰要你問我。<span class="科">淨</span>告元帥。李左車是小人拿的。<span class="科">生</span>都有賞。快送他進來。</p>
        
        <p class="曲"><span class="牌">前腔</span><span class="科">外扮李綁上</span>亡虜俘囚。恨成安君不聽奇謀。今日國遭亡。身遭難。有誰搭救。</p>
        
        <p class="白"><span class="科">小外見跪介生</span>呀。我軍中好沒分曉。怎麼把先生綁縛。待小將親自解縛。<span class="科">小外</span>起動將軍。<span class="科">生</span>先生請起。<span class="科">小外</span>小人不敢。<span class="科">生</span>非也。先生有神謀妙策。信非不知。但以軍令從事。故此相犯。恕罪恕罪。先生請坐。<span class="科">小外</span>小人罪夫。焉敢上坐。<span class="科">生</span>先生請坐。不必太謙。<span class="科">外上坐生</span>眾將都退。<span class="科">眾應下生</span>外者小將行兵。欲出井陘之口。不知先生有何計策。諫說趙王。<span class="科">小外</span>將軍有問。老夫敢不實告。外者將軍涉險遠來。勢不可敵。吾聞千里饋糧。士有饑色。這井陘之口。止容一人一馬。車不得方軌。騎不得成列。兵既遠來。糧食在後。若得請兵三萬。沿路截之。深溝高壘。慎勿與戰。數日之間。必致危困。此乃老夫不才實有此諫。趙王不從。<span class="科">生</span>先生之言。高出小生萬倍。若使趙王果聽斯言。我韓信焉能出此。<span class="科">外</span>不敢。老夫敢問將軍。右傍山陵。左旋水澤。今者背水之陣。以勝趙軍。出于何典。<span class="科">生</span>先生但知兵法九地。不知機變在人。豈不聞陷之死地而後生。置之亡地而後存。且士卒非素所撫循。一旦驅市人以戰。苟于生地。潰散奔逃。安能以少擊眾。勝趙軍乎。<span class="科">小外</span>此真將軍高見。老夫焉能到此地位。<span class="科">生</span>不敢。如今小將意欲北攻雲中。東伐齊邦。行何計策。方得事全而功倍。<span class="科">外</span>亡國之士。不可以圖存。敗軍之將。不可以語勇。將軍自有高見。卑末何敢僭言。<span class="科">生</span>吾聞百里奚去虞而虞亡。之秦而秦霸。非愚于虞而智於秦也。用與不用。聽與不聽耳。<span class="科">外</span>智者千慮。必有一失。愚者千慮。必有一得。狂夫之言。聖人擇焉。將軍果然不恥下問。老夫敢獻先聲後實之說。<span class="科">生</span>何以謂之先聲後實之說。<span class="科">外</span>將軍聽稟。今日將軍虜魏王豹。誅成安君。威振天下。誰不驚懼。然率連戰疲倦之兵。戰於燕國堅城之下。戰則不得勝。攻則不得取。豈不自損其威。禍生不測。<span class="科">生</span>若如此。計將安出。<span class="科">外</span>今為將軍籌策。莫若休兵解甲。鎮撫趙民。然後遣一辯士。奉咫尺之書。燕必聽從。嗣後燕齊智勇俱困。教他救濟無及矣。<span class="科">生</span>妙計妙計。我韓信若不請先生謝罪。安得聞此先聲後實之計。小將合當拜謝。<span class="科">外</span>元帥。豈敢。<span class="科">生</span></p>
        
        <p class="曲"><span class="牌">梁州序</span>兵驕須覆。機深難破。良將還憑王佐。才非伊呂。安能無事無訛。憶昔舜猶勤問。禹拜昌言。有善須當慕。古來賢達者尚謙和。自滿誇能豈丈夫。<span class="科">合</span>軍旅事。吉凶大。看群雄聚散星旗布。何日得罷干戈。</p>
        
        <p class="曲"><span class="牌">前腔</span><span class="科">小外</span>犬犬非主。身甘舂磨。何幸置吾高座。天憐樗朽。分明轉禍為福。<span class="夾白">將軍。</span>且自從容安趙。緩策收齊。府郡皆經過。<span class="夾白">那時呵。</span>羽書封咫尺射燕都。敢不從風附和我。<span class="科">合前丑上啟事</span></p>
        
        <p class="白">只因軍令緊。兩腳恨難行。告元帥知道。齊國引兵來得甚急了。<span class="科">生</span>果然來得急了。<span class="科">丑</span>是。<span class="科">生</span>軍中倉卒。不得款敘。有慢先生。怎麼好。請先生同到陣前。以觀其形勝何如。<span class="科">外</span>將軍有令。老夫焉敢不陪。<span class="科">生</span>既如此。請。<span class="科">外</span>請。</p>
        
        <p class="落詩"><span class="科">生</span>不將仇報反將恩。<br /><span class="科">外</span>方見將軍四海心。<br /><span class="科">生</span>着意種花花不發。<br /><span class="科">外</span>無心插柳柳成陰。</p>
        
        <h2 id=ch31 class="chapter"><span class="齣題">第三十一齣　救齊</span></h2>
        
        <p class="曲"><span class="牌">紅衲襖</span><span class="科">淨上</span>頭戴着鐵兜鍪猩網紅。身披着金鎖鎧須彌重。不怕你密森森鎗和戟。不怕你亂紛紛刀與弓。我自有拔山力蓋世勇。笑談間指揮他陣壘空。<span class="科">笑介</span>可笑那韓信誇能也。他把趙魏燕齊欲併攻。</p>
        
        <p class="白">我欲恕人人不恕。人難容我我難容。自家為何發此言語。只為那韓信這廝。自從我故叔武信君渡淮而來。不幸陣亡之後。吾曾授他為執戟郎官。官雖不大。待後有功。另加賞爵。不意此人性急。棄楚歸漢。拜為大將之職。前日他因先定魏。次即攻趙。惜乎成安君不信李左車之計。敗於背水之陣。此非韓信之能。因吾未曾出師以救二國故也。今欲東擊齊王。將欲隘吾歸路。絕吾糧道。所謂唇亡則齒寒也。這廝好生無理。軍士每那裡。<span class="科">末扮小軍上</span>忽聞呼喚急。未審有何因。告將軍。有何鈞旨。<span class="科">淨</span>軍士每傳吾號令。務要軍伍整齊。旌旗次序。金革分明。次第擂鼓發砲。且待參軍出來。再有分付。<span class="科">丑扮龍沮上</span></p>
        
        <p class="曲"><span class="牌">前腔</span>斬天關不愁他勢逞雄。撼地軸怎當我心無恐。不怕他銅牆高數仞。也不怕他鐵城關圍幾重。俺這裡人如虎馬如龍。倒輪鎗撞穿他心與胸。<span class="夾白">呀。</span>可笑那韓信誇能也。他把趙魏燕齊欲併攻。</p>
        
        <p class="白">大王。龍沮參見。<span class="科">淨</span>龍沮。你來了。<span class="科">丑</span>是。小將來了。<span class="科">淨</span>你知大將韓信麼。<span class="科">丑</span>小將頗知其人。<span class="科">淨</span>他曾定魏破趙。今又擊齊。人都道他大有功于漢。汝等當如之何。莫若助陣以救齊王。為吾保障可乎。<span class="科">丑</span>告大王。不說那韓信。小將到有警戒之心了。說那韓信。何足為戒。<span class="科">淨</span>差矣。他有謀略。號為國士無雙。你怎麼輕覷他。<span class="科">丑</span>告大王。他曾乞食於漂母。無資身之策。受辱於跨下。無兼人之勇。雖有才略滿身。豈能當吾一指。<span class="科">淨</span>原來韓信是個懦夫。何足道哉。將軍快要去傳軍令。急救齊王便了。<span class="科">丑</span>得令。</p>
        
        <p class="曲"><span class="牌">節節高</span><span class="科">合</span>一軍振武威。早興師。漢兵即日臨齊地。伊無理肆妄為。相輕覷。胸中好運安邦計。從伊盡把城池棄。<span class="科">合</span>奏凱歌回。事須期。管教韓信生擒至。</p>
        
        <p class="曲"><span class="牌">前腔</span>威名四海知。敢相欺利兵堅甲強弓矢。行師至灘水偎。相圍住。須臾殺卻前軍退。舉燕擊趙成兒戲。<span class="科">合前</span></p>
        
        <p class="曲"><span class="牌">尾聲</span>行兵發馬休遲滯。耳聽轅門奏捷書。奮武揚驍救勉齊。</p>
        
        <p class="落詩"><span class="科">淨</span>可憐韓信太無知。<br /><span class="科">丑</span>敢逼齊疆敵我師。<br /><span class="科">淨</span>善惡到頭終有報。<br /><span class="科">丑</span>只爭來早與來遲。</p>
        
        <h2 id=ch32 class="chapter"><span class="齣題">第三十二齣　囊沙</span></h2>
        
        <p class="曲"><span class="牌">僥僥令</span><span class="科">生上</span>臨淄今已定。重舉擊齊兵。乘勝長驅如破竹。笑殺那龍沮枉進征。</p>
        
        <p class="白">軍校。分付軍中萬人。各將裙幅為囊。盛沙一斗。塞住淮水上流。待吾與他交戰之際。握起囊沙。截其先後。分兵來戰。必斬龍沮。事定功成。重行陞賞。不得違令。<span class="科">眾</span>領鈞旨。</p>
        
        <p class="曲"><span class="牌">前腔</span><span class="科">丑眾上</span>同臨灘水。漢楚兩交兵。但願援救齊師功多勝。擒取那元兇繫馬歸。</p>
        
        <p class="白"><span class="科">丑</span>漢家人馬來未曾。<span class="科">眾回介</span>來了。<span class="科">丑</span>追上去。<span class="科">下生眾上</span></p>
        
        <p class="曲"><span class="牌">耍孩兒</span>領軍兵。領軍兵。疾速忙前進。教他每聞風怕影。手執鎗劍。如龍沮敢來對陣。活捉與生擒。得勝時奏凱回程。</p>
        
        <p class="曲"><span class="牌">前腔</span><span class="科">丑眾上</span>軍中命。軍中命。疾速就登程。旗鼓分揚全憑號令。戰退可回軍。凱歌得勝。<span class="科">合</span>切莫留停。且把先鋒齊整。</p>
        
        <p class="白">軍校。遠遠望見一彪人馬。敢是漢家兵來了。且住了。就在此扎營。<span class="科">末</span>告將軍。漢兵已在澧水上了。<span class="科">丑</span>來將何人。<span class="科">生</span>我乃大漢左丞相天保大將軍關外六國都招討征東破楚神策大元帥韓信是也。汝非龍沮乎。<span class="科">丑</span>你這廝出言誇大。怎敢當我一指之力。你可記乞食於漂母。受辱於跨下麼。<span class="科">生</span>咄。你這廝好生無理。誰與你鬭口。吾問你大將鬭智不鬭力。何必誇勇。<span class="科">丑</span>你有甚麼本事。與俺這裡交鋒。<span class="科">小軍生眾合</span></p>
        
        <p class="曲"><span class="牌">哭岐婆</span>狂言休逞。前來決勝。猥將龍沮敢降吾令。刀鎗亂斬血脂腥。倉忙一戰已功成。</p>
        
        <p class="曲"><span class="牌">前腔</span><span class="科">丑淨末</span>兼吞眾併。軍無寧靜。韓信枉自誇功奔兢。劍鋒閃爍電光明。須臾殺退漢家兵。</p>
        
        <p class="白"><span class="科">戰介生</span>軍士提起囊沙。<span class="科">丑</span>不好了。不好了。水來了。後軍都湮沒了。那前軍怎麼了。我不好了。<span class="科">捉丑綁介生</span>龍沮。你這廝有甚本事。與俺交戰。<span class="科">丑</span>我怎麼沒本事。我龍沮也是有本事的。被你這懦夫囊沙計哄了。<span class="科">生</span>叫眾將官。如今齊地已定。奏凱班師。軍校。將龍沮迎到本營。梟首示眾。<span class="科">生</span></p>
        
        <p class="曲"><span class="牌">四邊靜</span>堪嗟項羽真無策。令伊救齊國。指望請功勞。如今有何益。<span class="科">合</span>救人未得。身先死厄。斬首掛營門。誰教與吾敵。</p>
        
        <p class="曲"><span class="牌">前腔</span><span class="科">丑</span>將軍妙計人莫測。龍沮眼不識。操斧弄班門遭刑淚空滴。<span class="科">合</span>仰望寬恤。乞饒死厄。俱已願投降。從今併一國。</p>
        
        <p class="曲"><span class="牌">前腔</span><span class="科">末外</span>笑伊筋骨無多力。輕身犯鋒鏑。何必自誇能。運軍盡渰沒。<span class="科">合前生上老人上</span></p>
        
        <p class="白">國正天心順。官清民自安。請將軍駐馬。<span class="科">生</span>咄。是什麼人。<span class="科">淨</span>小人是齊邦父老。因為齊王虐民害人。不得安生。今將軍奉天伐暴。以解倒懸。聊備壺漿相慶。<span class="科">生</span>生受你遠來。軍士每收了壺漿。留到大營賞勞。</p>
        
        <p class="曲"><span class="牌">朝元歌</span><span class="科">生眾</span>王師既興。一舉連功勝。齊師既殞。頓掃烽煙靜。此日休兵。凱歌相應奉着吾王勑命。我獨戰征。干戈擾攘今暫停。笳鼓振天鳴。旌旗耀日明。<span class="科">合</span>花如錦城。觸目處倍增豪興。倍增豪興。</p>
        
        <p class="曲"><span class="牌">前腔</span><span class="科">生淨外合</span>父老車前引領。軍兵遠送迎。田不變農耕。居民除夜驚。市無人止行。體道躬行。弔伐虐政。看呻吟。轉謳歌歡笑聲。西討又東征。趙平齊又平。<span class="科">合前小軍</span></p>
        
        <p class="白">告元帥。大營已到了。<span class="科">生</span>叫軍校。帶那龍沮過來。<span class="科">眾應介淨外看丑介丑</span>唗。你看我怎麼。<span class="科">外淨上</span>稟元帥。卻不比我每。他相也是不同的。<span class="科">生</span>你這廝恰是願降願死。<span class="科">丑</span>你這懦夫。我是一個大將。怎麼肯降你這樣小人。要殺殺了罷。<span class="科">生</span>軍校。綁去斬訖回報。<span class="科">眾應介丑下眾</span>父老遠來營中謝恩。<span class="科">生</span>起去。<span class="科">淨外</span>不敢。吾聞順德者昌。逆德者亡。兵出無名。事故不成。故曰。名其為賊。敵乃不服。項羽為無道殺其主。天下之賊也。夫仁不以勇。義不以力。宜率三軍之眾為義兵。奉以告諸侯。乃伐之如何。<span class="科">生</span>漢王為義帝發喪。天下共立義帝。分付軍中悉皆縞素。<span class="科">外</span>漢王親為義帝發喪。軍中悉皆縞素。</p>
        
        <p class="落詩"><span class="科">淨</span>將軍才略世無雙。<br /><span class="科">生</span>弔伐行師國盡降。<br /><span class="科">眾</span>柳暗驛亭旌斾綠。<br /><span class="科">合</span>花街官道錦袍香。</p>
        
        <h2 id=ch33 class="chapter"><span class="齣題">第三十三齣　訛傳</span></h2>
        
        <p class="曲"><span class="牌">桃源憶故人</span><span class="科">旦占上</span>天涯遊子關山阻。遼海音書難渡。何日歸來美滿。洗卻我胸中苦。<span class="科">旦</span>清門冷落誰相顧。獨自支持門戶。</p>
        
        <p class="白"><span class="科">見介旦</span>母親萬福。<span class="科">占</span>孩兒免禮。孩兒。日暮蒼山遠。天寒白屋貧。<span class="科">旦</span>柴門犬不吠。應是未歸人。<span class="科">占</span>孩兒。我見你這幾日眉頭不展。面帶憂容。為着甚麼來。<span class="科">旦</span>母親。孩兒非為他事。</p>
        
        <p class="曲"><span class="牌">二犯傍妝臺</span>自從夫婿往長安。教我紅淚重疊幾曾乾。釵橫鬢亂無心整。形容瘦損鏡鴛。看花負約誰為侶。翫月登樓愁倚欄。<span class="科">合</span>曉窗寂靜。夜衾枕單。終朝腸斷望雲山。</p>
        
        <p class="曲"><span class="牌">前腔</span><span class="科">占</span>你把芳容收整淚痕班。愁眉分翠放心寬。關河間阻鱗鴻杳。終有日錦衣還。功名自古由天。到今日方知離別難。<span class="科">合前</span></p>
        
        <p class="白">你丈夫倘若成就了那功名時呵。</p>
        
        <p class="曲"><span class="牌">醉羅歌</span>早寄早寄音書便。添取添取萬千歡。封妻蔭子做高官。那時方把門楣換。<span class="科">合</span>五花頭踏。貂裘駿鞍。金花鸞誥。霞帔鳳冠。前遮後擁人爭羨。侯門顯。相府潭。那時不比舊時看。</p>
        
        <p class="曲"><span class="牌">前腔</span><span class="科">旦</span>未得未得人歸便。空自空自意留連。千金一紙忽相傳。那時方遂平生願。<span class="科">合前</span></p>
        
        <p class="曲"><span class="牌">水底魚兒</span><span class="科">丑上</span>歷盡艱難。千山與萬山。今朝纔到。纔到韓家報凶難。</p>
        
        <p class="白">我小人蒙高都總老爹差我到韓都尉家裡報死信的。一路上問來。說道此間便是。無人在此。不免逕入。呀。夫人拜揖。<span class="科">占</span>你是那裡來的。<span class="科">丑</span>小人是高都總老爹差來的。<span class="科">占</span>原來是我大孩兒差來的。<span class="科">丑</span>原來是我老夫人。老夫人。小人磕頭。老爹在曹參將麾下做都總。甚是得時。只是此間韓都尉老爹不好了。問成死罪了。都總老爹特差小人來通報老夫人知道。</p>
        
        <p class="曲"><span class="牌">鎖南枝</span><span class="科">旦倒哭介</span>兒夫去百事艱。淒涼門戶愁無限。<span class="夾白">丈夫呵。</span>只道你衣錦還。誰知反遭難。回首子嗣單。奴不做尼姑。難逃死患。</p>
        
        <p class="白">動問大哥。我丈夫為甚事殺了。高都總如今在那裡。我丈夫屍首如何了。<span class="科">丑</span>二位夫人聽稟。韓老爹因做連廒典客。不想被楚軍劫燒了倉廩。十三人管糧官通問死罪。高都總老爹正點出軍。一會之間就去了。當時將銀五兩送與劊子手。着他收留屍骸。如今不知怎麼了。</p>
        
        <p class="曲"><span class="牌">香柳娘</span><span class="科">旦</span>痛兒夫死難。痛兒夫死難。魂飛魄散。蒼天不及英靈怨。這骸骨在棺。這骸骨在棺。暴露有誰葬。終須作泥爛。<span class="科">合</span>這冤戮可歎。這冤戮可歎。饑寒塞邊。誰鋪羹飯。</p>
        
        <p class="曲"><span class="牌">前腔</span><span class="科">占</span>我哀哉婿冤。我哀哉婿冤。身心搖戰。<span class="夾白">賢婿。</span>你英才大略人欽羨。要封侯做官。要封侯做官。終日把書看。養成這災患。<span class="科">合前</span></p>
        
        <p class="曲"><span class="牌">前腔</span><span class="科">丑</span>聽傷悲可憐。聽傷悲可憐。恩情已斷。人生壽夭天之限。勸不須淚漣。勸不須淚漣。收拾往西川。棧道路多難。要夫妻義全。要夫妻義全。把屍骸保完。好做來生姻眷。</p>
        
        <p class="白">告夫人知道。都總老爹差我來報知夫人。小人還要趕到陣上回覆老爹。<span class="科">占</span>多生受你了。<span class="科">丑</span>正是會傳天上信。善達世間書。<span class="科">下旦</span>告覆母親知道。我丈夫不幸。冤獄戮死。為他方之鬼。我蹤跡相去幾千里。這等迢遙。恨不得就死在他傍。葬在他側。使其魂有所依。魄有所歸。今去請小兄弟來。拜別母親。同往漢中。求取丈夫骸骨。回來埋葬。也得遂我夫婦地久天長之念。<span class="科">占</span>孩兒。夫婦之情。理所當然。奈我年高多病。況汝體怯力弱。當此兵戈四起。況我一身。如何去得。我兒。夫婦之情固篤。撫育之恩當念。莫若消停到秋後。待你哥哥高杞回來。教他收拾你丈夫骸骨。回來埋葬。尚未為遲。<span class="科">旦</span>謹依母親尊命。只是心中哀苦之甚。</p>
        
        <p class="落詩"><span class="科">旦</span>夫作天涯一鬼魂。<br /><span class="科">占</span>今生無復舊恩情。<br />早知白骨無人拾。<br />何不當初把釣綸。</p>
        
        <h2 id=ch34 class="chapter"><span class="齣題">第三十四齣　遊說</span></h2>
        
        <p class="白"><span class="科">末上</span>龍虎臺前隨出入。貔貅帳下聽傳宣。自家乃韓元帥麾下一個頭目是也。你看我元帥。功高天下。勇冠三軍。自從拜將之後。北平趙魏。東擊燕齊如今又欲追楚滅項。即日軍中恐有指揮。不免在此伺候。<span class="科">外上</span>絳唇果密色依稀。蠶白吹絲妙裡微。<span class="科">丑上</span>虎頭蛇足君天下。何必龍顏與鳳姿。<span class="科">相見介末</span>這裡是都府所在。你兩個來此怎麼。<span class="科">外</span>我兩個與你元帥舊交。起動長官通報。<span class="科">末</span>我元帥正在行兵發馬之際。你二位無事不要進去罷。<span class="科">丑</span>不妨。你元帥與我每識熟的。斷然不連累你。你放心去。<span class="科">末</span>既如此少待。元帥有請。</p>
        
        <p class="曲"><span class="牌">行香子</span><span class="科">生上</span>昨斬龍沮。風恬雨霽。君王又有固陵期。滅霸遂吾之意。</p>
        
        <p class="白">背水干戈乍息煙。固陵金鼓又喧天。功成未列分茅土。暫假齊王鎮守權。<span class="科">末</span>稟元帥。帥府前二人。說道與將軍識熟。要來參見。<span class="科">生</span>是什麼人。着他進來。<span class="科">末</span>通報過了。着他進來見。<span class="科">外丑見介生</span>二位鄉客何處。<span class="科">外</span>元帥。卑末乃齊國人姓蒯名通。<span class="科">生</span>此位上姓。<span class="科">丑</span>卑末盱眙人姓武名涉。項王聞得龍沮死了。差我來有一言相告元帥。<span class="科">生</span>項王着你來。有何高論。明以教我。<span class="科">丑</span>元帥聽稟。當今天下之事。權在足下。足下左投則漢王勝。右投則項王勝。足下原與項王有舊。何不反漢歸楚。三分天下。各就一國。豈不勝為漢王之臣乎。<span class="科">生</span>我韓信臣事項王。官不過郎中。位不過執戟。言不聽。計不用。故背楚而歸漢。漢王授我為大將。解衣衣我。推食食我。言聽計從。故吾得志如此。漢王一旦親信于我。我一旦背之。非丈夫也。<span class="科">外</span>天下諸侯相率而朝於齊。僕相君之面。不過封侯。相君之背。貴不可言也。<span class="科">生</span>先生怎見得。<span class="科">外</span>元帥。楚漢分爭。智勇俱困。二主之命。懸於足下。為漢則漢勝。為楚則楚勝。誠能聽臣之計。莫若兩利而俱存。三分天下。鼎足而居。其勢莫敢先動。據齊之勝。有膠東之地。深拱揖讓。則天下之君王相率而朝於齊矣。天與弗取。反受其咎。時至不行。反受其殃。願足下熟思之。<span class="科">生</span>先生。漢王待我甚厚。吾豈肯向利而背義乎。<span class="科">外</span>元帥。勇略震主者身危。功蓋天下者不賞。今足下挾震主之威。操不賞之功。歸楚楚人不信。歸漢漢人震恐。足下安歸乎。<span class="科">生</span>先生此言且休矣。<span class="科">外</span>元帥。夫功者難成而易敗。時者難得而易失。時乎時乎不再來。<span class="科">生</span>先生。吾聞君子愛人以德。忠臣不易主。志士不言私。二位先生如何使韓信為不忠之事。何以為君子。<span class="科">丑外</span>元帥息怒。請坐聽稟。</p>
        
        <p class="曲"><span class="牌">桂枝香</span><span class="科">丑</span>將軍宏量。心胸開廣。苦口良藥須嘗。逆耳忠言須講。趁威權在手。趁威權在手。<span class="夾白"><span class="科">生</span>狂妄之言。<span class="科">丑</span></span>言非狂妄。志非莽撞。自思量。居仁由義今無舜。天與人歸古有湯。</p>
        
        <p class="曲"><span class="牌">前腔</span><span class="科">生</span>君言雖美。吾難聽取。婦不行再醮之儀。臣豈事二君之理。感君王厚情。感君王厚情。<span class="夾白"><span class="科">丑</span>漢王有何厚情。<span class="科">生</span></span>推食吾食。解衣吾衣。自思之。傾心似水終難挽。身重如山不可移。</p>
        
        <p class="曲"><span class="牌">前腔</span><span class="科">外</span>面惟臣貴。背宜君位。<span class="夾白"><span class="科">生</span>我韓信那有此福。<span class="科">外</span></span>從來天命無常。自古王侯無類。請將軍自思。請將軍自思。事機難會。空教後悔。好施為。莫辜盛世麟堪惜。休負清時鳳可悲。</p>
        
        <p class="曲"><span class="牌">前腔</span><span class="科">生</span>言非吾意。你須迴避。<span class="夾白">我韓信呵。</span>寧可喪首溝渠豈可脫身刀鋸。論為臣委質。論為臣委質。難忘恩義。<span class="夾白"><span class="科">外</span>將軍休要挫了計會。<span class="科">生</span></span>不為拙計。志難欺。雖知赤膽無私曲。不怕蒼穹降下危。</p>
        
        <p class="白">二位請回。我韓信始終不易不必再言。請了。<span class="科">外丑</span>既然元帥如此逆耳。我兩個再不敢輕造了。正是明月去來如有意。白雲聚散本無心。<span class="科">下生</span>眾軍校每。前日打探固陵消息。怎麼不見回報。<span class="科">小生上</span>報事。將軍聞命下。不俟駕而行。告將軍。今早君王親自領兵固陵。把楚霸王圍在垓下。只不見彭將軍與大將軍到來。君王大怒。欲將二地分為二王。<span class="科">生</span>這是下官之過也。沒來山被這兩個人纏了這一會。今後再不許放閒人參見。快起兵前去。</p>
        
        <p class="曲"><span class="牌">包子令</span>百萬貔貅鳴甲仗。鳴甲仗。紛紛隊伍鼓旗揚。鼓旗揚。白羽一揮同發矢。黃龍三轉倒拖鎗。倒拖鎗。<span class="科">合</span>管教項羽早身亡。</p>
        
        <p class="曲"><span class="牌">前腔</span>劍戟盔鍪如雪樣。如雪樣。分衝前去打開場。分衝前去打開場。躍馬直追鷹共兔。翻身鉤鎖虎爭狼。虎爭狼。<span class="科">合</span>管教項羽早身亡。</p>
        
        <p class="落詩">赤膽無私助漢王。<br />肯將奸佞易忠良。<br />大鵬飛上梧桐樹。<br />自有傍人說短長。</p>
        
        <h2 id=ch35 class="chapter"><span class="齣題">第三十五齣　楚歌</span></h2>
        
        <p class="曲"><span class="牌">楚歌引</span><span class="科">末上</span>楚漢兩爭鋒。未決雌與雄。略施求歸策。吹散楚營戎。</p>
        
        <p class="白">自家助漢謀臣張良是也。目今西楚兵雖固守垓下。探知兵疲食盡。士卒思歸。昨日臨水觀魚。猛思一計。項王那魚也。子弟兵那水也。欲取其魚。先取其水。不免帶領能辨楚語之士。教他楚歌一曲。待風清月朗之夜。向高阜去處。悠揚吹唱。管教八千子弟卸甲逃歸。多少是好。士卒何在。<span class="科">扮卒上</span>日守旌旗志氣雄。夜聞星斗起西風。何時得遂安邦策。萬里江山掌握中。告軍師。有何分付。<span class="科">末</span>今有機密事情分付。各要勞記。<span class="科">眾應介末</span>我集楚歌一曲在此。你等待風清月朗之夜。向高阜去。要悠揚吹唱。要散他八千子弟兵。不可洩漏軍機。如有此等。罪及不便。<span class="科">眾應介</span></p>
        
        <p class="曲"><span class="牌">倘秀才</span><span class="科">末眾</span>起飈颯秋風漸爽。從到此十餘年。把家鄉撇漾。離了爹娘誰奉養。雁魚音信杳。妻子哭斷了肝腸。痛征人未返。</p>
        
        <p class="曲"><span class="牌">滾繡毬</span><span class="科">末</span>為軍難。實可傷。為軍難。實可傷。吹得吡唎聲嘹喨。楚之曲。楚之詞。吹斷了胡腔。嘆人生在天地間。七尺軀從那裡長。何故把爹娘疎曠。怎不把父母思量。歸兮歸兮宜及早。吾嘆光陰不久長。問君家何日裡得還鄉。</p>
        
        <p class="白">眾軍都記得不曾。<span class="科">眾應介</span>都曉得了。且待風清月朗之夜。向高阜去處。悠揚吹唱。扮作楚軍模樣。混入楚營。一人傳十。十人傳百。務要散他八千子弟。<span class="科">末</span>事定功成。回來重行陞賞。<span class="科">眾應介</span></p>
        
        <p class="落詩">楚歌一發聲。<br />征人不愁聽。<br />眾軍齊用意。<br />吹散八千兵。</p>
        
        <h2 id=ch36 class="chapter"><span class="齣題">第三十六齣　解散</span></h2>
        
        <p class="白"><span class="科">末上</span>烽火城西百尺樓。黃昏獨坐海風秋。更吹羌笛關山月。無那金閨萬里愁。是家乃是漢王麾下頭目是也。昨日領軍師之命。着我扮作楚軍模樣。挨入楚軍營中。要吹散他八千子弟兵。不免喚他一聲。今夜月朗風清。正好行事。<span class="科">眾介</span>眾軍隨他多征戰。受了萬千辛苦。眾軍都折盡了。連日不能征戰。只剩得八千兵。身子且是勞倦。我和你略睡片時。再作計較。<span class="科">末丑</span>也說得是。睡了罷。<span class="科">眾睡介內作楚歌唱介末醒介</span>眾長官。起來起來。且聽是甚麼響。呀。原來是楚歌之聲。你且聽。說得有理有理。<span class="科">眾聽內又唱介眾</span>說得是。說得是。來。我與你列位商議。我和你跟隨楚王到此。指望他成其大事。以立天下。我和你每也有些好處。誰想連戰不利。只剩我和你八千子弟。哥。當初楚強漢弱。如今漢強楚弱了。漢王肯重用人。韓信棄楚歸漢。拜為元帥。彭越封王。你我今日子弟兵。明日子弟兵。這子弟兵幾時得了。況我和你都是棄父母別妻子出來的。這幾年不得相見父母妻子一面。聽得楚歌聲甚是慘淒。我和你不免棄了他逃回去罷。早見家中一面。不知列位意下如何。<span class="科">眾應</span>長官說得有理。我們都有妻兒老小在家中。不如回去也罷。<span class="科">末</span>呀。如此今晚月明之下。正好登程。</p>
        
        <p class="曲"><span class="牌">楚歌引</span><span class="科">末</span>俺只見四野蒼蒼。俺只見四野蒼蒼。又只見銀河朗朗。當此景教人真可傷。當此景使人淒慘仰望。征人淚兩行。這等受悽惶。算來何不早還鄉。算來何不早還鄉。一聲清半天星月朗。一聲悲孤雁飛過瀟湘。一聲咽猿鶴寒霜。使離人怏怏。寸寸斷肝腸。</p>
        
        <p class="曲"><span class="牌">醉太平</span><span class="科">眾</span>聽楚歌教人可傷。思親淚汪汪。品梅花鐵笛弄斷人腸。俺爹娘在那廂。家中妻子懸懸望。俺這裡要歸歸不得。空思想。<span class="夾白">罷罷。列位長官。</span>我和伊把鐵衣卸卻早還鄉。<span class="夾白">走。</span>早離了戰場。</p>
        
        <p class="白"><span class="科">下末</span>八千子弟兵都吹散了。不免回覆軍師。多少是好。你看楚軍營中。卸的盔甲如山一般。棄的刀鎗如筍一樣。<span class="科">生</span>不施萬丈深潭計。怎得驪龍頷下珠。好軍師。好軍師。果然吹散了八千子弟兵。卸下盔甲如山。趙國新降軍士。沒有盔甲者可來取去。<span class="科">眾上</span>有。人人敢勇。個個奪盔。</p>
        
        <p class="落詩">從前作過事。<br />興沒一齊來。</p>
        
        <h2 id=ch37 class="chapter"><span class="齣題">第三十七齣　別姬</span></h2>
        
        <p class="曲"><span class="牌">虞美人</span><span class="科">占上</span>一身曾沐君恩寵。暖帳親承奉。香雲如鬢擁。曉妝尤倦。珮環聲細。絳裙風動。</p>
        
        <p class="白">玉容未必傾人國。椒房寵愛君恩極。海棠睡起春正嬌。莫把金珠污顏色。金珠雖艷美未勻。如何顏色從來嗔。但愁春去顏色改。不得君恩常顧身。妾乃西楚霸王之妃。連日我君王看他眉頭不展。未審何如。待他出來。問取端的。<span class="科">淨扮霸王上</span></p>
        
        <p class="曲"><span class="牌">前腔</span>蓋世英雄。始信短如春夢。</p>
        
        <p class="白">力拔山兮氣蓋世。時不利兮騅不逝。騅不逝兮怎奈何。虞兮虞兮奈若何。<span class="科">占</span>大王為何發此言語。<span class="科">淨</span>你尚未曉得。自家興兵五載。身經七十餘戰。未嘗有敗。今日天欲亡我。豈不可嘆。<span class="科">占</span>原來這等。如何是好。<span class="科">淨</span></p>
        
        <p class="曲"><span class="牌">泣顏回</span>霸業已成灰。論英雄蓋世無敵。時遭折挫。到今枉自遲疑。思之就裡。<span class="夾白">夫人。誰知有今日。</span>嘆當初早不用鴻門計。把孤身冒鏑當鋒。時不利豈知今日。</p>
        
        <p class="曲"><span class="牌">青天歌</span><span class="科">生眾</span>金鼓要分明。金鼓要分明。人望旌旗。馬聽鑼聲。把都每。把都每。勢擺個合羅陣。</p>
        
        <p class="曲"><span class="牌">前腔</span><span class="科">生</span>一鼓便興師。一鼓便興師。二鼓往前征。鼓擂三通。砲發連聲。把都每。把都每。勢擺個黃龍陣。</p>
        
        <p class="曲"><span class="牌">前腔</span>頭戴茜紅纓。頭戴茜紅纓。挽上長弓。箭射流星。把都每。把都每。勢擺個分衝陣。</p>
        
        <p class="白"><span class="科">占</span>大王。這是什麼響。<span class="科">淨</span>這是楚歌之聲響。<span class="科">占</span>怎麼四圍都是。<span class="科">淨</span>你不曉得。風色一正。卻四面週圍都是響的。</p>
        
        <p class="曲"><span class="牌">前腔</span><span class="科">生眾</span>前隊兩邊分。前隊兩邊分。中隊盤桓。後隊絕奔。把都每。把都每。勢擺個長蛇陣。</p>
        
        <p class="白"><span class="科">生眾下淨</span>夫人。不好了。不好了。外面歌聲盡是漢家之兵。今已得楚矣。</p>
        
        <p class="曲"><span class="牌">泣顏回</span>腰間仗劍吐虹霓。空自有拔山之力。<span class="夾白">罷罷。只是我該如此了。夫人。過江東來時節。四十五萬人馬。如今只剩得這些了。</span>天亡吾楚。看看食盡兵疲。聞歌四起。漢軍圍冲散了三千隊。<span class="夾白">夫人呵。<span class="科">合</span></span>我和伊。難忍分離。禁不住兩行情淚。</p>
        
        <p class="曲"><span class="牌">前腔</span><span class="科">占</span>嫁雞怎不逐雞飛。教妾身如何存濟。心灰腸斷。雲山翠壓愁眉。喧天鼓鼙。漢軍圍四下裡重重至。<span class="科">合前末上報介</span></p>
        
        <p class="曲"><span class="牌">賺</span>垓下重圍。帳裡將軍知也未。<span class="科">淨</span>你為何的。<span class="科">末</span>看四下裡騰騰橫殺氣。<span class="科">淨</span>英雄志。當初指望造鴻基。如今一旦成虛費。<span class="夾白"><span class="科">淨</span>美人。我死也罷。只是捨不得你。你到那裡去。<span class="科">貼</span>告大王知道。忠臣不事二君。烈女不更二夫。大王倘有不幸。奴家豈肯存着異心。<span class="科">淨</span>罷罷。你去好生伏事漢王罷。我與你別了。再不得相會了。<span class="科">貼</span>大王。</span>你不須疑。賜與我三尺青鋒先刎死。<span class="夾白"><span class="科">淨</span>虞美人。果是這般貞烈呵。</span>我就把青鋒付與伊。<span class="夾白"><span class="科">占</span>大王。和你</span>分別去。除非夢裡重相會。放心前去。<span class="科">占自刎介</span>粉憔玉碎。</p>
        
        <p class="曲"><span class="牌">撲燈蛾</span><span class="科">淨</span>可憐一婦人。可憐一婦人。激烈男兒志。甘自把身軀須臾喪吾龍泉也。魂飛魄散。好教我一身無計。到如今怎生區處。只恐漢兵又來至。</p>
        
        <p class="曲"><span class="牌">前腔</span><span class="科">末</span>大王休遲滯。頃刻漢兵至。及早須宜迴避也。<span class="科">淨</span>將伊首級。且將來馬上懸之。願生死同歸一處。管教伊名登青史。留取個好名兒。</p>
        
        <p class="曲"><span class="牌">尾聲</span>仰天大哭長吁氣。回望山河黑霧迷。不料虞姬先刎死。</p>
        
        <p class="落詩">百戰徒勞霸業空。<br />萬千辛苦不成功。<br />從來多少興亡事。<br />生死如同一夢中。</p>
        
        <h2 id=ch38 class="chapter"><span class="齣題">第三十八齣　設伏</span></h2>
        
        <p class="曲"><span class="牌">強弓矢</span><span class="科">生上</span>兵藏十處。管取趙魏燕齊一併拘。</p>
        
        <p class="白">玄妙兵機神鬼欺。心藏奇計少人知。不施萬丈深潭計。怎得驪龍項下珠。昨蒙聖上委着下官擒拿項羽。今有旗牌來報。說主公出駕來觀陣勢。我如今喚眾將到九里山前。排個十面埋伏陣勢與主公看。叫軍校。快喚眾將來聽令。<span class="科">叫介</span>大將英布安在。<span class="科">英上</span>吾乃九江王英布是也。元帥令小將有什麼鈞旨。<span class="科">生</span>你領着一枝人馬正南埋伏。<span class="科">英</span>得令。<span class="科">生</span>大將張邯安在。<span class="科">張上</span>吾乃張邯是也。令小將有何鈞旨。<span class="科">生</span>你領一枝人馬正北埋伏。<span class="科">張</span>得令。<span class="科">生</span>大將彭越安在。<span class="科">彭上</span>吾乃大梁王彭越是也。元帥令小將有何鈞旨。<span class="科">生</span>你領一枝人馬正東埋伏。<span class="科">彭</span>得令。<span class="科">生</span>大將周昌安在。<span class="科">周上</span>吾乃周昌是也。元帥令小將有何鈞旨。<span class="科">生</span>你領一枝人馬北面埋伏。<span class="科">周</span>得令。<span class="科">生</span>大將盧綰安在。<span class="科">盧上</span>吾乃盧綰是也。元帥令小將有何鈞旨。<span class="科">生</span>你領一枝人馬東北上埋伏。<span class="科">盧</span>得令。<span class="科">生</span>大將灌嬰安在。<span class="科">嬰上</span>吾乃灌嬰是也。元帥令小將有何鈞旨。<span class="科">生</span>你領一枝人馬西北上埋伏。<span class="科">嬰</span>得令。<span class="科">生</span>大將奚涓安在。<span class="科">涓上</span>吾乃奚涓是也。元帥令小將有何鈞旨。<span class="科">生</span>你領一枝人馬東南上埋伏。<span class="科">涓</span>得令。<span class="科">生</span>大將曹參安在。<span class="科">曹上</span>吾乃曹參是也。元帥令小將有何鈞旨。<span class="科">生</span>你引一枝人馬西南上埋伏。<span class="科">曹</span>得令。<span class="科">生</span>大將夏侯嬰安在。<span class="科">夏上</span>吾乃夏侯嬰是也。元帥令小將有何鈞旨。<span class="科">生</span>你引一枝人馬中軍帳巡哨。<span class="科">夏</span>得令。<span class="科">生</span>大將樊噲安在。<span class="科">噲</span>吾乃大將樊噲是也。令小將有何鈞旨。<span class="科">生</span>你帶領人馬山嶺上摹旗。<span class="科">樊</span>得令。<span class="科">生</span>眾將官俱已得令。主公一到。都要接駕。<span class="科">眾應介丑上報</span>駕到。<span class="科">沛公張良上</span></p>
        
        <p class="曲"><span class="牌">粉蝶兒</span>十面埋智。五侯必至。大會垓伏取小會垓。項羽他即死。</p>
        
        <p class="白"><span class="科">末</span>主公。臣張良見。<span class="科">沛</span>子房起來。<span class="科">末</span>天下英雄楚霸王。<span class="科">沛</span>空圖大業逞雄強。<span class="科">末</span>鴻門不得陳平計。<span class="科">沛</span>朕體幾乎一命亡。<span class="科">末</span>主公請行。<span class="科">生</span>主公。臣韓信接駕。<span class="科">沛</span>元帥起來。陣勢擺完了不曾。<span class="科">生</span>陣勢俱已擺完了。請主公登山。<span class="科">沛末上山介</span>好陣勢。好陣勢。韓元帥。前軍師對你說要責項羽十罪。你知道麼。<span class="科">生</span>臣早已知道了。<span class="科">沛</span>元帥。好陣勢。<span class="科">末</span>其實好陣勢。<span class="科">生</span>賴主公軍師妙計。非韓信之能。<span class="科">沛末</span>不必太謙。元帥須小心在意。好生行兵。<span class="科">生</span>小將得令。<span class="科">丑上</span>一心忙似箭。兩腳走如飛。探聲息事報上。今項王曉得聖駕往山上觀陣。那項王領着人馬特來犯駕。主將韓元帥須宜仔細。小將不得不報。<span class="科">沛</span>軍師。項羽來了。孤可迴避。<span class="科">末</span>有臣保駕。不妨。<span class="科">生</span>主公無慮。帶馬來。<span class="科">眾上淨上</span></p>
        
        <p class="曲"><span class="牌">水底魚兒</span>烏馬長鎗。敢來爭戰場。懦夫無理。管教他一命亡。管教他一命亡</p>
        
        <p class="白"><span class="科">淨</span>來將何名。<span class="科">生</span>我乃大漢左丞相天保大將軍關外六國都招討征東破楚神策大元帥韓。<span class="科">淨</span>你就是韓信麼。你這懦夫。曾投我國。吾授汝為執戟郎官。與我有君臣之分。你背楚歸漢。忘恩負義。你到引着人馬截我江東去路。卻怎麼說。<span class="科">生</span>項羽。我奉主之命。今日着我責你十罪。你知罪也不知罪。<span class="科">淨</span>懦夫。我有什麼罪。<span class="科">生</span>你聽我道。<span class="科">淨</span>懦夫。你說來。<span class="科">生</span>你負約王我於漢。罪一。矯斬卿子冠軍。罪二。救趙不報而擅劫諸侯入關。罪三。燒秦宮室。掘始皇塚。私其財。罪四。殺秦降王子嬰。罪五。坑殺秦子弟新安二十萬。罪六。諸將分地而放逐故主。罪七。出逐義帝。自都彭城。奪韓王地。罪八。使人陰殺義帝於江中。罪九。為政不平。負約失信。天下所不容。大逆無道。罪十。項羽。欲爭天下而有十罪。今日不降。更待何時。<span class="科">淨</span>韓信。吾且說明你那怯夫三罪。<span class="科">生</span>有何三罪。<span class="科">淨</span>你聽我說。鴻門宴上責他三罪。吾不合聽張良陳平之言。又不合不聽亞夫之計。以致今日如是。懦夫。你好好放條去路與我。便饒你性命。你敢說不字兒。我與你一日不罷。兩日不休。你敢待相持麼。<span class="科">生</span>怕甚麼戰鬭。<span class="科">淨</span>花眶邊鼓擂。錦繡裹旗鎗。<span class="科">生</span>眾軍齊吶喊。兩疋馬相交。<span class="科">戰介生下淨</span>山頂上高歌飲酒。必是劉邦這廝。他好快活。軍校拿了鎗。待我射怯夫一箭。怯夫看箭。可喜可喜。<span class="科">淨眾下沛</span>呀。軍師。我被那匹夫中了一箭。<span class="科">末</span>待臣取了箭。下面與眾將不好看。只說中其足。<span class="科">沛</span>說得是。軍師。反駕罷。<span class="科">生上</span>臣韓信送駕。<span class="科">沛</span>起去。小心在意。<span class="科">生</span>得令。</p>
        
        <p class="落詩"><span class="科">末</span>飛箭傷龍體。<br /><span class="科">生</span>使臣心不安。<br /><span class="科">生</span>單鎗疋馬去。<br /><span class="科">眾</span>必致喪烏江。</p>
        
        <p class="白"><span class="科">沛末下生弔場</span>小校。項羽往那裡去了。<span class="科">眾</span>往山後去了。<span class="科">生</span>小校。快追上去。</p>
        
        <p class="曲"><span class="牌">雙勸酒</span><span class="科">眾</span>急追前去。急追前去。休得遲誤。誅卻項王。官封萬戶。固陵四面兵興。管取潰圍無路。<span class="科">下</span></p>
        
        <h2 id=ch39 class="chapter"><span class="齣題">第三十九齣　鏖戰</span></h2>
        
        <p class="曲"><span class="牌">岐魚急</span><span class="科">生上</span>快追前去。莫待遲滯。逼取項王中吾音計。固陵四面興兵。圍住定無逃去。</p>
        
        <p class="白">小校。吾上山去觀看。項王來時起旗為號。指着那一方。就與他交戰。<span class="科">下介</span></p>
        
        <p class="曲"><span class="牌">水底魚</span><span class="科">淨上</span>霸業無成。劉邦太不仁。中他一箭。我便死也甘心。我便死也甘心。</p>
        
        <p class="曲"><span class="牌">前腔</span><span class="科">生上</span>鹿失龍飛。豪傑並起時。官封受爵。指日成帝畿。指日成帝畿。</p>
        
        <p class="白"><span class="科">淨</span>當路的何人。<span class="科">生</span>大將韓信是也。<span class="科">淨</span>又是韓信這懦夫。今定死在我手裡。<span class="科">生</span>那個與你鬭口。項羽。你好生投降罷。<span class="科">淨</span>出馬來。<span class="科">戰介布上淨</span>來將何名。<span class="科">布</span>吾乃九江王英布是也。奉韓元帥將令。拿你獻與漢王。<span class="科">淨</span>唗。英布。我問你。九江王是我楚國封與你的。怎麼背楚歸漢。忘恩負義賊。你也來阻我去路。怎麼說。<span class="科">英</span>項羽出馬來。<span class="科">戰介英下生上淨</span>來將何人。<span class="科">生</span>吾乃大將韓信。項羽。你好好下馬投降罷。<span class="科">淨</span>又是韓信討死。你便出馬來。<span class="科">戰介張邯上淨</span>來將何人。<span class="科">張</span>吾乃大將張邯是也。<span class="科">淨</span>你是有名大將。怎麼也聽懦夫之令出馬來。<span class="科">戰介彭上</span>住了馬。<span class="科">淨</span>來將何名。<span class="科">彭</span>吾乃大梁王彭越。<span class="科">淨</span>彭越。我且問你。大梁王是我楚國封與你的。你怎麼背楚歸漢。忘恩負義賊。也來領着人馬當我去路。怎麼說。<span class="科">彭</span>項羽。好好下馬投降罷。<span class="科">淨</span>這廝無理。出馬來。<span class="科">戰介周上淨</span>來將何名。<span class="科">周</span>大將周昌。<span class="科">淨</span>你怎麼也聽懦夫之言。來阻我去路。怎麼說。<span class="科">周</span>擒拿你獻上漢王。<span class="科">淨</span>你這廝也無理。出馬來。<span class="科">戰介盧上</span>出馬來。<span class="科">淨</span>來將何名。<span class="科">盧</span>吾乃大將盧綰也。你好好投降他罷。<span class="科">淨</span>唗。你這樣無名小將。也敢來與我交戰。出馬來。<span class="科">戰介灌上</span>出馬來。<span class="科">淨</span>來將何名。<span class="科">灌</span>吾乃大將灌英。項羽。你好好投降他罷。<span class="科">淨</span>你這樣小將。乳腥未退。黃毛未脫。敢與我相持。出馬來。<span class="科">戰介奚上</span>出馬來。<span class="科">淨</span>來將何名。<span class="科">奚</span>吾乃大將奚涓是也。<span class="科">淨</span>你這廝也來與我相持。<span class="科">戰介曹上</span>出馬來。<span class="科">淨</span>來將何名。<span class="科">曹</span>吾乃大將曹參是也。項羽。快快下馬投降。<span class="科">淨</span>你這廝也曾在吾手下為臣。受我恩惠。如今背義忘恩。也來阻我戰路。出馬來。<span class="科">戰介魏上淨</span>來將何人。<span class="科">魏</span>吾乃魏豹。好好下馬投降。<span class="科">淨</span>魏豹。魏豹。你受我活命之恩。你也怎麼阻我去路。<span class="科">魏</span>罷罷。他也救我一十八口家眷。何忍阻他去路。與他假戰三合。放他去罷。<span class="科">淨下眾</span>稟元帥爺。魏豹放走了項王。<span class="科">生</span>綁着你這廝。敢與項王同謀天下了。拿去梟首示眾。<span class="科">押下介生</span>喚呂閔二將過來。<span class="科">末丑上</span>元帥令小將有何鈞旨。<span class="科">生</span>項王走了。他便逃回江東去也。呂馬童扮作水泊亭長。撑一小舟。泊在烏江。等待項王來時。只說小舟不堪重載。渡人不渡馬。渡馬不渡人。看他怎麼。閔子奇。你扮作一個田夫。打聽項王。你住在田中耕田。他來田中問你道路。你指引他往烏江去路。若有取得項王首級者。賞以千金。官封萬戶。眾將不可違令。</p>
        
        <p class="曲"><span class="牌">水底魚</span><span class="科">眾</span>暗裡密機。追他即似飛。教他無投奔處。拿來獻吾主。拿來獻吾主。</p>
        
        <p class="白"><span class="科">眾下淨上</span>軍校。你看我九里山前戰韓信。這一回卻殺了他一將一都尉。裨將有十百員。非戰之罪。天欲亡我。<span class="科">連叫三聲眾</span>請大王過江去。</p>
        
        <p class="曲"><span class="牌">前腔</span><span class="科">淨</span>力拔山兮。英雄天下知。上前交戰。盡教他一命危。盡教他一命危。<span class="科">下</span></p>
        
        <h2 id=ch40 class="chapter"><span class="齣題">第四十齣　問津</span></h2>
        
        <p class="曲"><span class="牌">山歌</span><span class="科">丑上</span>暑往寒來春復秋。夕陽西下水東流。將軍戰馬今何在。野草閒花滿地愁。</p>
        
        <p class="白">讀書不離案頭。種田不離田頭。我小人是大澤陂人家一個管田頭的田夫便是。我想一般筋骨。貴賤不同。出乎無奈。每日做生活。做得心慵意懶。今日我家主不在家。不免到陰陵莊上閒耍一會。正是高歌一曲穿雲調。又得浮生半日閒。</p>
        
        <p class="曲"><span class="牌">山歌</span>種田道業不為低。年年弗脫弄黃泥。常記得去年稻場頭上滿口痛。只因為貪嘴喫子團圓落子皮。</p>
        
        <p class="白">遠遠望見人馬來了。不免且躲在一邊。</p>
        
        <p class="曲"><span class="牌">水底魚</span><span class="科">淨末上</span>兵散悲歌。一朝勢已孤。心忙意急。無門可尋路。無門可尋路。</p>
        
        <p class="白"><span class="科">淨</span>軍校。四圍都是水。這泥污人馬不得向前。怎生是好。手下。前面那個什麼人。拿過來。<span class="科">綁捉介丑</span>爺爺不要拿我。我是一個田夫。<span class="科">淨</span>既是田夫。不要打他。我且問你。這是什麼地方。<span class="科">丑</span>這是陰陵地方。<span class="科">淨</span>我要往江東去。打從那一條路好去。<span class="科">丑</span>要往江東去。那右邊有水去不得。左邊一條大路。直到江東。<span class="科">淨</span>那田夫不要哄我。<span class="科">丑</span>小人焉敢。<span class="科">淨</span>既如此。放了他。正是若無漁父引。怎得見波濤。<span class="科">淨</span>放他去罷。<span class="科">末淨下丑弔場笑介</span>他把我這一嚇。如今也哄得他好。這陰陵左邊去是大澤陂。他人馬怎麼去得。正是人無害虎心。虎有傷人意。遠遠望見一隻小舟搖來。待我前去問他一聲。<span class="科">外上</span></p>
        
        <p class="曲"><span class="牌">山歌</span>楊柳青青江水生。忽聽四下唱歌聲。東邊日出西邊雨。莫道無情也有情。</p>
        
        <p class="白"><span class="科">丑</span>船上老官人。那裡去。<span class="科">外</span>岸上大哥。正要問你一聲。方纔一隊人馬那裡去了。<span class="科">丑</span>呀。原來是呂將軍。休怪。<span class="科">外</span>呀。原來是閔將軍。<span class="科">丑</span>亭長老官。大澤陂那裡已相近了。我們在此不便。先去罷。<span class="科">外</span>起動了。<span class="科">丑</span>相逢不下馬。各自奔前程。<span class="科">下聞鑼鼓鳴介外</span>遠遠聞得鑼鼓喧天。想是這軍來。待我悄悄泊船在此相待。</p>
        
        <h2 id=ch41 class="chapter"><span class="齣題">第四十一齣　滅項</span></h2>
        
        <p class="曲"><span class="牌">水底魚</span><span class="科">淨末上</span>戰攻必取。臨終困此途。天將亡我。無門可尋路。無門可尋路。</p>
        
        <p class="曲"><span class="牌">前腔</span><span class="科">末</span>霸業空圖。江東亦可都。不須前去。烏江有船渡。烏江有船渡。</p>
        
        <p class="白"><span class="科">末</span>告大王。四面都是水。不好了。被那田夫哄了。<span class="科">淨</span>罷罷。這是天亡我也。今日到陷在這裡。也罷。我項羽就死在這裡了。<span class="科">末</span>大王且不要慌。江邊有一隻小船來了。待我喚他過來。<span class="科">淨</span>問那撑船的是什麼人。<span class="科">外</span>小人是烏江水泊亭長。聞知大王要過江東去。泊船在此相待。<span class="科">淨</span>生受你好意。只是船小。怎麼載得人馬。<span class="科">外</span>大王。這船委的小。若是渡了人不渡馬。渡了馬不渡人。<span class="科">末</span>既如此。大王不若棄了此馬。過江前去罷。<span class="科">淨</span>咱這烏騅馬是我護身龍。百戰百勝。全虧這馬。價値千金。教我怎麼捨得。人去馬不去。人在馬在。都要過去。<span class="科">外末</span>大王。江東父老相待。請過江去罷。<span class="科">淨</span>罷罷。項羽蓋世英雄。一旦葬於烏江。罷。天欲亡我也。這亭長你去罷。人馬都不過去了。生死只在烏江了。你自去。我不去了。<span class="科">外</span>江東雖小。亦足以王。我小人記得。杜牧有詩云。勝敗兵家不可期。包羞忍恥是男兒。江東子弟多英俊。捲甲重來未可知。請大王過江去罷。<span class="科">淨</span>亭長。你不知道前日帶八千子弟兵過江來。如今無一人還。有何面目見江東父老。決不過去了。<span class="科">內喊介</span></p>
        
        <p class="曲"><span class="牌">玉胞肚</span><span class="科">淨</span>我奇才大用。苦天亡今朝計窮。<span class="夾白"><span class="科">外末</span>江東父老相待。請過去罷。<span class="科">淨</span></span>總江東父老相憐。有何顏見他承奉。<span class="夾白">八千子弟今日可有一個隨我。</span>八千子弟盡成空。幾多霸業如春夢。聽說罷心懷氣衝。</p>
        
        <p class="曲"><span class="牌">前腔</span><span class="科">外末</span>大王自重。這江東猶堪建功。況居民雞犬相聞。養鋒芒待時而動。<span class="科">合前</span></p>
        
        <p class="曲"><span class="牌">前腔</span><span class="科">淨</span>聞之心痛。我何顏重興霸功。嘆英雄瓦解難扶。到頭來自慚何用。<span class="科">合前</span></p>
        
        <p class="曲"><span class="牌">尾聲</span>從來寡不能敵眾。萬顆驪珠淚泣紅。<span class="夾白">罷罷。</span>恨不得圖王正考終。</p>
        
        <p class="白"><span class="科">外末</span>漢兵來得緊急了。請過江去罷。<span class="科">淨</span>吾聞漢兵覯我頭者。賞賜千金。官封萬戶。鍾離昧。你隨我到此。與你首級去請功。<span class="科">末</span>大王。小人不敢。<span class="科">淨</span>這烏騅馬贈亭長去罷。<span class="科">外</span>小人不敢。請過江去罷。<span class="科">淨</span>你看那壁廂軍馬又來了。<span class="科">外末慌介淨自刎介外末</span>原來大王哄我兩人到此。自刎而死。可惜可惜。<span class="科">外</span>小將軍。如今怎麼好。<span class="科">末</span>沒得說了。只依大王臨終之言。你便牽了馬去。我便取了首級去。<span class="科">外</span>唗。你這廝拿那裡去。俺韓元帥手下大將陳豨是也。你這廝快快放下。<span class="科">末</span>將軍便拿去。<span class="科">外</span>堪嘆將軍蓋世威。輕將性命喪溝渠。金風未動蟬先覺。暗送無常死不知。<span class="科">外取首級下生眾上</span></p>
        
        <p class="曲"><span class="牌">水底魚</span>閃爍旌旗。半空雲影飛。鳴金報革。干羽文武威。干羽文武威。</p>
        
        <p class="曲"><span class="牌">前腔</span>三分割二。霸王可就圖。共成帝業。西楚一統歸。西楚一統歸。</p>
        
        <p class="白"><span class="科">生</span>軍士。這裡是江東去路。人馬怎麼不見一個。敢是渡江去了。<span class="科">外丑</span>告將軍。前面人都不見。只見一個沒頭屍骸竚立在那裡。身上穿着黃金鎧甲。<span class="科">生</span>既是黃金鎧甲。必是項王立在那裡。<span class="科">丑</span>果是項王。<span class="科">外</span>呀。果是項王。我這裡追慌了。自刎在此。被人取着首級去了。如今馱他屍骸前去請功陞賞。<span class="科">陳豨送首級上介生</span>軍校推倒了。<span class="科">眾</span>推不倒。<span class="科">生</span>也罷。待我推。果然推不倒。<span class="科">眾</span>他也曾五年圖霸。還是請元帥贈他幾句。<span class="科">生</span>也罷。待我贈他幾句。呀。項羽。看你</p>
        
        <p class="曲"><span class="牌">水仙子</span>五年間圖霸使機謀。<span class="夾白"><span class="科">外</span>他有蓋世英雄。<span class="科">生</span></span>你有蓋世英雄一旦休。<span class="夾白"><span class="科">外</span>他有拔山之力。<span class="科">生</span></span>拔山威勢無成就。到烏江已盡頭。<span class="夾白"><span class="科">外</span>他還有幾樁兒。<span class="科">生</span></span>這幾樁兒那裡去搜求。<span class="夾白"><span class="科">外</span>他的烏騅馬不知他那裡去了。<span class="科">生</span></span>烏騅馬穩載魂車走。<span class="夾白"><span class="科">外</span>他還有金鎧。<span class="科">生</span></span>金鎖鎧飄流怎地有。<span class="夾白"><span class="科">外</span>他的虞美人不知怎麼了。<span class="科">生</span>我到忘其所以。項羽。你</span>虞夫人在何處。何處去風流。</p>
        
        <p class="白"><span class="科">生</span>軍士每。把屍骸擡去候齎賞。<span class="科">眾擡不動介</span>告元帥。擡不動。<span class="科">生</span>怎麼擡不動。且住。我前日也曾在他手下為臣。待我拜他一拜。<span class="科">生拜淨倒介</span>項羽。原來一拜也受我不起。怎麼教我在你手下為臣。<span class="科">眾</span>待我眾人也贈他幾句。</p>
        
        <p class="落詩">可惜將軍沒了頭。<br />當風流處不風流。<br />平生造下千般計。<br />一日無常萬事休。</p>
        
        <h2 id=ch42 class="chapter"><span class="齣題">第四十二齣　佳音</span></h2>
        
        <p class="曲"><span class="牌">胡搗練</span><span class="科">旦上</span>一從那日鏡鸞分。杳無音信。邊塞良人。只道功名唾手。誰知身喪暗消魂。</p>
        
        <p class="白">愁無限。愁無限。當時鸞鳳早分散。輕分散。落日疎林。征鞍空盼。咸陽郊外黃雲淡。淮陰市上人歸宴。人歸宴。一段恩情。番成離恨。奴家丈夫去取功名。指望錦衣回歸。不幸戮死於他方。今日正當月朔之辰。聊備些紙錢酒醴。祭享我的丈夫。祭物俱已完備。不免且奠酒則個。</p>
        
        <p class="曲"><span class="牌">綿搭絮</span>兒夫魂魄來享吾誠。<span class="夾白">丈夫。</span>你去從軍。我歷盡淒涼甘受貧。怕萱親知我勞辛。勤供旨背地慇懃。<span class="夾白">丈夫。</span>指望你衣錦榮歸。誰料人來報信音。</p>
        
        <p class="白"><span class="科">占</span>若要人不知。除非我不為。我兒在此做些什麼。<span class="科">旦</span>今日正當月朔之辰。奴家備些祭禮。燒些紙錢與丈夫。<span class="科">占</span>夫婦之情。正當如此。我兒心下好苦楚。</p>
        
        <p class="曲"><span class="牌">憶多嬌</span>知此信。終日悶。<span class="夾白">賢婿。</span>英才大略誰可並。<span class="夾白">孩兒。</span>你且休悲將衣裝整。取骸骨回程取骸骨回程。全你夫婦節行。</p>
        
        <p class="白"><span class="科">丑上</span>兵隨將轉。馬聽鑼聲。這裡便是韓老爹門首。不免進去通報老夫人知道。小人是高都總老爹麾下軍士。<span class="科">占</span>高都總怎麼了。<span class="科">丑</span>我老爹連平魏趙燕齊。有功於漢。如今衣錦榮歸。說要過韓老爹府來。先到一到。特着小人通報。高都總老爹就在後邊來了。<span class="科">占</span>生受你了。孩兒。你哥哥回來了。</p>
        
        <p class="曲"><span class="牌">滿江紅</span><span class="科">小生上</span>衣錦還鄉。把家筵再整。</p>
        
        <p class="白">進去通報。<span class="科">丑</span>小人報過了。<span class="科">小生進介</span>呀。母親。妹子。解了孝衣。妹夫不曾死。<span class="科">旦</span>好了。謝天地。<span class="科">小生</span>母親請坐。待孩兒拜母親。孩兒只為功名之事。久失侍奉。望母親恕孩兒不孝之罪。<span class="科">占</span>路上辛苦。只行兩禮罷。<span class="科">旦</span>哥哥。且喜榮歸。<span class="科">小生</span>妹子。母親在家。多承奉養。<span class="科">旦</span>奉養不周。望哥哥恕罪。如今丈夫雖是得生。在那裡。請細說一番。<span class="科">小生</span>母親。我妹丈只因做連廒典客。不想被楚軍劫燒了倉廩。十三人通問了死罪。那時滕公監斬。將十二人先斬。聞我妹丈有智謀才略。留取審問。孩兒一聞此信去看。不勝淒慘。誰想滕公審問之時。見我妹丈果有大才。就放了我妹丈。連夜逃回。被蕭丞相乘月趕至函關追轉。奏過漢王。築壇具禮。拜為大將之職。連平趙魏燕齊。今封齊王。新春定回來。向日孩兒錯報。望恕不孝之罪。</p>
        
        <p class="曲"><span class="牌">五更轉</span>我妹丈。真僥倖。臨危得再生人之壽夭天之定。<span class="夾白">若無滕公救呵。</span>轉日回天。霎時非命。<span class="夾白">若不是蕭何薦呵。</span>怎能勾身榮貴。專軍令。如今喜佩黃金印。即日回鄉。把家筵重整。</p>
        
        <p class="曲"><span class="牌">前腔</span><span class="科">旦</span>自那日聞凶信。傷心欲自經。惟思骸骨怎得歸鄉井。誰想災危。番成僥倖。去時兒女悲。歸來笳鼓鳴。好似霍去病。感滕公救死。救死恩難冺。富貴窮通。皆由天命。</p>
        
        <p class="白"><span class="科">小生</span>請母親同孩兒就此馬船上回去罷。<span class="科">占</span>孩兒。你先回去。一發待你妹丈回來。那時着人來接我罷。<span class="科">小生</span>是。</p>
        
        <p class="落詩"><span class="科">占</span>哀聲未已歡聲動。<br /><span class="科">旦</span>凶信無憑喜信真。<br /><span class="科">小生</span>誰道苟留殘喘在。<br /><span class="科">合</span>番成天上輔龍人。</p>
        
        <h2 id=ch43 class="chapter"><span class="齣題">第四十三齣　封王</span></h2>
        
        <p class="曲"><span class="牌">稱人心</span><span class="科">生上</span>丈夫得志。多少凌雲豪氣。望淮陰何時可歸。怎能勾雲開雪霽。</p>
        
        <p class="白">仗劍從教記昔年。三重鐵甲已磨穿。如今破敵功成後。不換宮袍晝錦鮮。左右何在。<span class="科">末上</span>有福之人人伏侍。無福之人伏侍人。元帥有何分付。<span class="科">生</span>吾今助漢。西定三秦。北平魏趙。東擊燕齊。止有項羽乃大敵也。亦陷大澤而亡。如今天下已定。功成名就。未得還鄉。使我愁懷悒怏。惻然傷感。<span class="科">末</span>元帥功高天下。富貴過人。有何傷感。<span class="科">生</span>你們那裡曉得。</p>
        
        <p class="曲"><span class="牌">高陽臺</span>從到關中。逡巡五載。燕齊趙魏已滅。定國安邦。誅殘多少豪傑。<span class="夾白"><span class="科">末</span>元帥這等功烈。定是青史名標了。<span class="科">生</span></span>功烈須知青史名留也。只恐那朝家故把人譏絏。<span class="夾白">待何日</span>歸家問訊。自家骨血。</p>
        
        <p class="曲"><span class="牌">前腔</span><span class="科">末</span>非別。主德寬仁。將軍智勇。君臣魚水難撇。況國事初安。群臣尚未寧帖。<span class="科">生</span>閒說。周全家國須難也。怎誤他終朝盼望我腸結。<span class="科">合</span>賜千金榮歸故里。那時歡悅。</p>
        
        <p class="白"><span class="科">末</span>告元帥。朝廷有詔到了。<span class="科">生</span>快與我排香案迎接。</p>
        
        <p class="曲"><span class="牌">花嚴海會</span><span class="科">外上</span>丹書一紙。御口親宣。黃金千鎰賜英賢。福降廣無邊。福降廣無邊。四海姓名傳。</p>
        
        <p class="白">詔書已到。跪聽宣讀。皇帝詔曰。朕惟天造草昧。非武不克。賴爾大將軍韓信。連平魏趙。繼定齊楚。有功當封。從古大典。矧聞大丈夫興邦定國。宜封汝真王。以定齊地。特賜黃金千鎰。輕重如數。恩賜還鄉省墓。三月復命。論功再進爵。至期別膺重用。故詔。謝恩。<span class="科">生</span>萬歲萬歲萬萬歲。有勞天使遠來。請坐款飯。<span class="科">外</span>元帥不必賜坐。上命詔下即行。這黃金乃餞行之物。下官親送起程。然後可復命。<span class="科">生</span>這等天寒雪冷。如何起程。<span class="科">末</span>元帥且隨天使大人到了長亭驛間分別了。且過殘冬。然後起程。卻不兩便。<span class="科">外</span>這個也說得是。<span class="科">生</span>天使大人請。</p>
        
        <p class="曲"><span class="牌">醉太平</span><span class="科">眾</span>幾年間舉兵。無暇返家庭。急取天下已功成。賜黃金助行。到如今往事休論省。擺列軍營都齊整。無人不道錦衣榮。望淮陰去程。</p>
        
        <p class="白"><span class="科">淨扮驛丞丑扮鋪兵上接介淨</span>長亭驛驛丞接老爺。<span class="科">生</span>起去。着健步鋪兵伺候。<span class="科">丑</span>嗄。<span class="科">眾</span></p>
        
        <p class="曲"><span class="牌">前腔</span>路途人起驚。<span class="夾白">元帥。</span>賜歸榮。關山雪映錦袍明。過長亭短亭。亂紛紛道蔽旌旗影。擁簇人馬車前等。經過州縣盡相迎。送元戎駕行。</p>
        
        <p class="白"><span class="科">淨</span>這裡就是長亭驛了。<span class="科">生</span>有勞天使遠涉。叫驛丞准備茶飯。<span class="科">外</span>不必茶飯。下官就此告辭去。何須更盡一杯酒。西出陽關無故人。<span class="科">生</span>起動了。<span class="科">外下生</span>叫驛丞。<span class="科">淨</span>嗄。<span class="科">生</span>與我選個健步鋪兵。一面打探長遞通報文書。<span class="科">鋪兵上</span>上命急如火。官差不自山。告老爹。小的是快走鋪兵。<span class="科">生</span>鋪兵。你與我齎這文書。徑到淮陰州通報。<span class="科">丑</span>小人理會得。<span class="科">生</span>你到淮陰州。先到我家去報與夫人知道。說我即日回來。<span class="科">丑</span>小人領命了。</p>
        
        <p class="曲"><span class="牌">四邊靜</span><span class="夾白"><span class="科">生</span>你聽我說。</span>平安兩字千金値。傳遞到鄉國。衣錦晝歸時。相期在春日。<span class="科">合</span>干戈已戢。路途可歷。回首望天涯。家山楚雲隔。</p>
        
        <p class="曲"><span class="牌">前腔</span><span class="科">丑</span>程途慣熟如飛急。佳音報消息。暫且過殘冬。春風馬蹄疾。<span class="科">合前</span></p>
        
        <p class="落詩">遠送淮陰數日程。<br />捷書飛報錦衣榮。<br />年年檢點人間事。<br />惟有春風不世情。</p>
        
        <h2 id=ch44 class="chapter"><span class="齣題">第四十四齣　餞別</span></h2>
        
        <p class="曲"><span class="牌">滿江紅</span><span class="科">末上</span>運籌帷幄承天運。民心順天心相應。<span class="科">生</span>為臣當效聖明君。鎮國家撫安百姓。</p>
        
        <p class="白"><span class="科">末外生相見介末</span>赤膽忠心助漢王。<span class="科">生</span>燕齊趙魏楚俱亡。<span class="科">外</span>果然三箭天山定。<span class="科">末</span>一着戎衣國盡降。<span class="科">生</span>軍師。丞相。下官適蒙恩賜還鄉。深欲造府拜別。奈何王命疾速。是以弗果所願。今又承垂顧。有何見命。<span class="科">外末</span>聞知元帥榮歸故里。特來拜送。<span class="科">生</span>何勞軍師丞相厚意。<span class="科">末</span>丞相把盞。<span class="科">外</span>軍師先請。<span class="科">末</span>占先了。左右將酒過來。</p>
        
        <p class="曲"><span class="牌">排歌</span>酒泛金杯。淋漓錦衣。風翻虎帳旌旗。千金恩賜返鄉閭。方表男兒得意時。<span class="科">合</span>漫天雪。柳絮飛。藍關韓愈阻歸遲。難分袂。忍別離。臨岐攜手話襟期。</p>
        
        <p class="曲"><span class="牌">前腔</span><span class="科">外</span>再進杯盤。重斟綠蟻。綢繆難忍分離。臨期欲賦送行詩。凍筆難題句又遲。<span class="科">合前</span></p>
        
        <p class="曲"><span class="牌">前腔</span><span class="科">生</span>重荷軍師。相國吹噓。恩深感刻於肌。銜環結草報無如。又辱先施於禮虧。<span class="科">合前</span></p>
        
        <p class="曲"><span class="牌">尾聲</span>唱驪駒三疊矣。勸君更盡一杯酒。西出陽關無故人。</p>
        
        <p class="白"><span class="科">外末</span>生輩告辭。<span class="科">生</span>下官不及造府奉辭軍師丞相了。恕罪恕罪。<span class="科">外末</span>不敢。</p>
        
        <p class="落詩">酒滿金杯臘蟻香。<br />離歌三疊斷柔腸。<br />漫天風雪催行色。<br />梅柳瓊瑤萬木新。</p>
        
        <h2 id=ch45 class="chapter"><span class="齣題">第四十五齣　通報</span></h2>
        
        <p class="曲"><span class="牌">女冠子</span><span class="科">旦上</span>良人一去別經年。未知何日鏡重圓。<span class="科">占</span>看看日久人難見。怎不教人愁念。</p>
        
        <p class="白"><span class="科">占</span>孩兒。連夜燈花結蕊。終朝喜雀聲喧。敢有喜事來也。</p>
        
        <p class="曲"><span class="牌">大聖令</span><span class="科">旦</span>昨宵門掩清幽。坐背銀燈冷淚流。魚沈雁杳音書遠。空去馬斷歸舟。試看那關山萬疊無窮恨。江海雖深有限愁。<span class="科">合</span>轉轉傷懷抱也。嘆當初悔教夫婿覓封侯。</p>
        
        <p class="曲"><span class="牌">前腔</span><span class="科">占</span>勸孩兒休皺眉頭。紅潤鮫綃把淚收。<span class="夾白"><span class="科">旦</span>多謝母親。</span>人生聚散如雲鳥。相見處效綢繆。辜負卻桃嬌柳嫩三春景。捱盡了菊老荷枯幾度秋。<span class="科">合前</span></p>
        
        <p class="曲"><span class="牌">不是路</span><span class="科">丑上</span>途路悠悠。特到淮陰古郡州。<span class="科">占</span>是誰儔。逕入咱每有甚求<span class="科">丑</span>聽因由。為韓國齊王口信投。<span class="夾白"><span class="科">占</span>口信卻怎麼說。<span class="科">丑</span></span>他恩賜還鄉掃墓坵。<span class="夾白"><span class="科">占</span>既如此呵。</span>且停留。茶湯薄禮權生受。<span class="夾白"><span class="科">丑</span>小人不敢久在此。就此告回。還要本州通報。</span>恐稽時候。恐稽時候。</p>
        
        <p class="曲"><span class="牌">皂角兒</span><span class="科">旦</span>嘆當時陋巷窮愁。向淮陰受人僝僽。嘆天涯五載羈留。喜功名果然成就。做高官。騎駿馬。衣輕裘。橫玉帶。怎生消受。<span class="科">合</span>貧須自守。富非強求。想人生時來早晚。似水流舟。</p>
        
        <p class="曲"><span class="牌">前腔</span><span class="科">占</span>再不須盼望擔憂。再不恨幾多逗遛。再不向夢裡胡謅。再不把淚痕濕透。整花鈿。梳雲髻。解同心。還合浦。兩情依舊。<span class="科">合前</span></p>
        
        <p class="曲"><span class="牌">尾聲</span>堂開晝錦歸來後。美滿生春百事有。把受過淒涼一筆勾。</p>
        
        <p class="落詩">滿懷愁積盡消除。<br />全把平安兩字書。<br />報道是龍君不信。<br />果然奪得錦標歸。</p>
        
        <h2 id=ch46 class="chapter"><span class="齣題">第四十六齣　遊仙</span></h2>
        
        <p class="曲"><span class="牌">霜天曉角</span><span class="科">末上</span>雖見得高陞。每日沈吟三省。聽君令擔驚負說不如早辦歸程。</p>
        
        <p class="白">失路荊溪上。依人忽轉頭。長橋今夜月。陽羨古三州。野火明山郭。寒更出縣樓。先生能管我。何事五湖遊。自家乃漢國軍師子房是也。那沛公未定天下。初得韓信。築壇具禮。拜為大將。今有十大功勞。授齊王二字。所謂為君既不易。為臣良尤難。信既有功。凡事應有加尚。今天下既定。漢王遂有揣疑之意。有大功者都遭其貶。想昔日四皓。俱歸隱商山。二士入桃源。皆為避秦之故。我子房不免棄職隱於山中。修行學道。以避其禍。卻不為妙。你看這月朗風清。正好修行前去。</p>
        
        <p class="曲"><span class="牌">石榴花</span>狐亡兔死走狗固當烹。良弓藏高鳥散林中。如今天下盡安寧。多應是破楚亡秦。思之暗驚。太平只許將軍定。又何須戀寵貪榮。只宜退步回程。</p>
        
        <p class="曲"><span class="牌">前腔</span>今人見景便生情。誰不愛貴和榮。當初一個布衣人到如今功就名成。加封匪輕。我如今撇下留侯印。辭卻那鳳閣龍城。歸山去養殘生。</p>
        
        <p class="曲"><span class="牌">剔銀燈</span>不思念開山股肱。逐一個尋他疾病。丁公尚且無蹤影。僅存的除非是僥倖。休官惟有小生。林下何曾見一人。</p>
        
        <p class="曲"><span class="牌">前腔</span>怎知我逍遙性情。只因我心靈如鏡。疾忙討個安閒靜。赤松子同遊詠。山中誰調水兵。沒個閒愁與閒悶。</p>
        
        <p class="曲"><span class="牌">麻婆子</span>聽言聽言出家好。出家的沒苦辛。聽言聽言求閒好。求閒的免慮縈。出家求閒總亡情。回頭認覷假和真。假和真。都不用將心改坦平。</p>
        
        <p class="曲"><span class="牌">尾聲</span>予今學道歸山穩。不貪名利度餘生。避禍尋閒免戰兢。</p>
        
        <p class="落詩">出家辦道不貪名。<br />得復韓仇稱我心。<br />從今脫卻人間俗。<br />歸山學道樂平生。</p>
        
        <h2 id=ch47 class="chapter"><span class="齣題">第四十七齣　仰役</span></h2>
        
        <p class="曲"><span class="牌">光光乍</span><span class="科">淨上</span>里長管差科。日日受奔波。䦛得今年當役過。重新再把人家做。</p>
        
        <p class="白">自家乃淮陰州內二保兩個里長。昨日州官老爹送春回來分付。道本州韓元帥封了齊王。恩賜還鄉。差點一百名人夫去到十里長亭迎接。不想點了九十九名。逃走一名王小二。如今被我拿在這裡。少間帶去見州判老爹。如今叫他出來。覓些使用。王小二那裡。<span class="科">丑上</span>犯法身無主。官差不自由。里長老官人怎麼說。<span class="科">淨</span>呸。這廝怎麼說。靠官喫官。靠神喫神。你這逃役。少刻見官。打上四十。又要罰簍炭。這名人夫也不曉得。<span class="科">丑</span>里老官人與我遮蓋了罷。出來自有孝順。<span class="科">淨</span>這是州憑縣解。縣憑鄉解。我每當役人說了方便。就遮蓋了你。<span class="科">渾介丑</span>你若說了方便。一定謝你。<span class="科">淨</span>你先送了東西與我了。我就與你說方便。<span class="科">丑</span>只有這個帽子在這裡。送與作戲。<span class="科">淨</span>這個破絨帽値幾個錢。<span class="科">丑</span>這是翦絨打煉的。到說不値錢。帽子雖破。帶在頭上卻一般樣的。<span class="科">淨渾介丑</span>老官人。只說我有殘疾。去不得的。<span class="科">淨</span>說甚麼殘疾好。<span class="科">丑</span>我扮個跎子罷。<span class="科">淨</span>這個饒不過。背跎正好扯撁。<span class="科">丑</span>做個矮子罷。<span class="科">淨</span>這矮子不好。做個上馬臺。也饒不過。只好做啞子罷。<span class="科">渾介丑</span>老官人若是遮蓋得。出來再買一壺老酒請你。<span class="科">淨</span>不要嚷。老爹出來了。</p>
        
        <p class="曲"><span class="牌">臨江仙</span><span class="科">外上</span>為政淮陰。沛澤施不及黎民。心存撫字與憂勤。勸農耕綠野。和氣萬象春。</p>
        
        <p class="白">乾坤有道人人樂。天地無私處處春。下官乃淮陰州州判是也。前日有通報來說。本州韓元帥封齊王。恩賜還鄉。時下分付里長起夫迎接。不知曾點完否。左右。叫里長進來。<span class="科">末</span>管夫里長進。<span class="科">淨</span>告老爹。人夫點完了。止有九十九名。一名逃役。小人帶在此。<span class="科">外</span>帶進來。<span class="科">丑見作啞介外</span>里長好打。怎麼把這啞子搪塞官府。把壯丁隱匿了。<span class="科">淨</span>一身一口不會隱匿。<span class="科">外</span>把那人夫打上五板。另換一名。<span class="科">丑說介外</span>元來是有聲的都是里長作弊買囑。戲弄官府。打這廝。<span class="科">淨</span>老爹。小人不敢受私。人夫自家妝啞。不干小人之事。<span class="科">渾介</span>這是小人自造的。</p>
        
        <p class="曲"><span class="牌">六么</span><span class="科">外</span>受私哄人。激得胸中怒氣生嗔。買夫作弊太無情。<span class="科">合</span>再不許入州門。故依法律明惟問。懲一戒百難容忍。</p>
        
        <p class="曲"><span class="牌">前腔</span><span class="科">淨</span>這個歹人。受辱教咱看甚來因。何曾放富與差貧。<span class="科">合前</span></p>
        
        <p class="曲"><span class="牌">前腔</span><span class="科">丑</span>我是個好人。被伊唆令做啞無聲。當官審出好羞人。<span class="科">合前</span></p>
        
        <p class="曲"><span class="牌">前腔</span><span class="科">末</span>你這小人。怎生出巧舌花唇。累他進退兩難存。<span class="科">合前外</span></p>
        
        <p class="白">這名人夫。就着里長押帶長亭。補足伺候。仍復走脫。重責問罪不恕。</p>
        
        <p class="落詩">做啞前來枉着奸。<br />當官審出好羞顏。<br />饒君走盡天涯路。<br />命不通時到處難。</p>
        
        <h2 id=ch48 class="chapter"><span class="齣題">第四十八齣　釋怨</span></h2>
        
        <p class="曲"><span class="牌">望遠行</span><span class="科">生上</span>家鄉何處。又早離郵亭幾許。程途迢遞。任塵土尚染征衣。</p>
        
        <p class="白">來路無辭去路賒。春風芳草一天涯。回時村落人十一。五里以上三四家。此間是鄉裡了。<span class="科">末</span>告老爹。此處往南去。便是淮陰城了。<span class="科">生</span>在此去城不遠。不免分付水手。快快趲行前去。<span class="科">眾</span></p>
        
        <p class="曲"><span class="牌">排歌</span>故道依依。行行漸近。東風暖送芳塵。紅香軟土逐征輪。一破青青草似茵。<span class="科">合</span>郵亭畔。淮水濱。忘機獨坐執絲綸。關山恨。今已伸。歸來猶念去時貧。</p>
        
        <p class="白"><span class="科">生</span>這是誰人墓。呀。乃是夏侯滕公之墓。公是我的恩人。我正欲報他恩。他辭世去了。好苦好苦。左右。且不要行。快可與我備些紙錢酒禮。待我奠他一杯酒以盡我報本之意。<span class="科">末</span>告老爹。酒牲紙錢。都完備了。<span class="科">生</span>既完了。取酒過來。</p>
        
        <p class="曲"><span class="牌">前腔</span>榮歸故鄉。驚聞訃音。令人暗裡消魂。深蒙救死敢忘恩。欲報君恩不見形。<span class="科">合</span>陳樽俎。拜上墳。空將衫袖拭啼痕。青山冷。白日昏。看漢江為我起愁雲。</p>
        
        <p class="白">左右。收拾了祭禮。逕到淮陰城。還有幾日路程。<span class="科">末</span>老爹。就是淮陰地方了。<span class="科">生</span>既是淮陰地方。人馬都不要散了。</p>
        
        <p class="曲"><span class="牌">前腔</span>微雨初收。陰風幾陣。時光正是新春。隔林啼鳥喚聲頻。道不如歸。似喚人。<span class="科">合</span>皇恩重。喜氣盈。一朝天下盡聞名。心間事。誰與論。還鄉端的勝蘇秦。</p>
        
        <p class="白"><span class="科">生</span>那跪的是什麼官。<span class="科">外</span>淮陰州州官接老爹。<span class="科">生</span>郡官起去。<span class="科">外</span>不敢。<span class="科">生</span>郡官請起。下官今日雖居寵位。還是治下。<span class="科">外渾介淨丑跪介生</span>郡官。後面是什麼人。<span class="科">外</span>是本州差來接老爹的人夫。<span class="科">生</span>父母之邦。如何使得。都回去作息罷。<span class="科">淨丑</span>嗄。<span class="科">走跌倒介生</span>前面兩個漢子。如何這等慌張。他是那裡人。<span class="科">淨丑</span>韓爺爺。小人該死。就是淮陰市上人。<span class="科">生</span>你兩個人可是認得我麼。左右。着他擡起頭來。<span class="科">淨丑渾介</span>韓爺爺。貌而可是我的。身子不是我的了。<span class="科">生</span>郡官。你好沒分曉。怎麼差這兩個人接我。<span class="科">外</span>下官有罪。<span class="科">生</span>你不知道我當初未遇之時。曾受他兩個跨下之辱。若與這廝爭氣。不肯寧耐。殞滅其身久矣。安能至于今日。<span class="科">外</span>下官初任在此。不知其故。容俟綁送元帥府中治懲。左右的綁了。<span class="科">淨丑綁介生</span>郡官起來。我也不能以德報怨。便殺了這兩個小人。成何名望。郡官。且放了罷。<span class="科">釋放介</span>元帥有容人海量。<span class="科">淨丑</span>謝老爹。下次再不敢。</p>
        
        <p class="曲"><span class="牌">皂羅袍</span><span class="科">生</span>你且不須畏避。我當初貧困未遇之時。他在途中黨住太無知。炎涼世態真無義。<span class="科">合</span>我今日功成名就。榮封賜歸。權專征伐。熾宣武威。今能刺汝番成你。</p>
        
        <p class="曲"><span class="牌">前腔</span><span class="科">外</span>元帥寬洪仁恕。把當初宿怨一筆休題。思之情理怎饒伊。不應爭取狂夫氣。<span class="科">合前</span></p>
        
        <p class="曲"><span class="牌">前腔</span><span class="科">淨丑</span>今日多蒙饒恕。有何顏相見把頭低。鈍刀割去面間皮。尚難贖我前番愧。誰知今日。官封賜歸。心寬量大。忘仇雪恥。為人不可把人欺。</p>
        
        <p class="白"><span class="科">生</span>郡官。這兩人你帶回去。倘我手下壯士缺少。還要用他。郡官請回治政。我還要到城南釣魚臺望一故人。<span class="科">外</span>是。小官告退了。</p>
        
        <p class="落詩">一朝榮貴耀門庭。<br />往事淒涼不忍聞。<br />得放手時須放手。<br />可饒人處且饒人。</p>
        
        <h2 id=ch49 class="chapter"><span class="齣題">第四十九齣　報德</span></h2>
        
        <p class="曲"><span class="牌">金錢花</span><span class="科">丑上</span>青天白日難分。難分。終朝兩目昏昏。昏昏。摸壁走。枉為人。打死我。沒雙睛。</p>
        
        <p class="白">阿娘。飯熟也不曾。<span class="科">淨扮漂母上</span>喫飯。正不曉得柴米從何處來。<span class="科">丑</span>娘。往年有飯喫時節。河邊釣魚人也叫他回來喫飯。如今自家喫也不能勾了。<span class="科">淨</span>這小廝。你曉得甚麼。老娘積些陰德。如今就沒飯喫。也落得腳手輕捷。不像你壞了這眼。行走不得。<span class="科">丑</span>外面為何狗叫得緊。想有多人在外。<span class="科">淨</span>是誰。<span class="科">丑</span>這是送陰德的。<span class="科">淨</span>這小廝又來笑我了。</p>
        
        <p class="曲"><span class="牌">臨江仙</span><span class="科">生上</span>微時獨釣空城下。渾沒個故人憐我。一飯何曾忘漂母。千金來報。寸腸懸掛。</p>
        
        <p class="白">你看青山綠水年年在。不見遊人過幾遭。我記得漂母家正在此處。左右的。你去問一聲。可是漂母家麼。<span class="科">末</span>有誰在此。<span class="科">淨</span>是誰。<span class="科">末</span>你家可是漂母家麼。<span class="科">淨</span>正是。<span class="科">末</span>韓老爹在此。問是漂母麼。<span class="科">生淨見介生</span>下官就是向蒙老母留飯的韓信。老母請起。<span class="科">丑</span>莫非就是韓官人麼。<span class="科">生</span>就是。<span class="科">丑</span>一向不見。有何勾當。<span class="科">生</span>下官蒙聖恩封做元帥回來。只因向年一飯之德未報。今我將千金在此。欲報老母之恩。左右。取金過來。老母請收了。<span class="科">淨</span>元帥。折死老妾。<span class="科">眾介生</span>老母。令郎的雙目。為何都不見了。<span class="科">丑</span>只因有眼不識好人。故此瞎了。</p>
        
        <p class="曲"><span class="牌">香柳娘</span><span class="科">生</span>昔城南釣魚。昔城南釣魚。不勝感戴。當初患難蒙看待。把千金報母。把千金報母。與受兩應該。況兼母年邁。且收留送老。且收留送老。慎勿苦推留。與後人為戒。</p>
        
        <p class="曲"><span class="牌">前腔</span><span class="科">淨</span>謝賢達慷慨。謝賢達慷慨。把千金相貸。妾身死也難酬恩債。看王孫貌相。看王孫貌相。終有時來。一飯敢相待。果今朝貴顯。果今朝貴顯。重賜許多財。教妾怎留在。</p>
        
        <p class="曲"><span class="牌">前腔</span><span class="科">丑</span>恨當初幼年。恨當初幼年。胡言莫怨。<span class="夾白">只因韓老爹在先時呵。</span>衣衫藍縷精神倦。有眼不識泰山。有眼不識泰山。天瞎我雙眸。如今摸壁走。這榮歸故里。這榮歸故里。煌煌錦衣。令人驚駭。</p>
        
        <p class="落詩"><span class="科">淨</span>蒙君厚意濟孤貧。<br /><span class="科">生</span>一飯難忘漂母恩。<br /><span class="科">眾</span>正是劍誅無義漢。<br /><span class="科">淨</span>果然金贈有恩人。</p>
        
        <h2 id=ch50 class="chapter"><span class="齣題">第五十齣　榮歸</span></h2>
        
        <p class="曲"><span class="牌">破陣子</span><span class="科">旦上</span>鬢影朝鬆鴉翅。鏡中餐飽菱花。蕙帳孤眠。蘭房獨守。悔不當初休嫁。</p>
        
        <p class="白">妖嬈昔日容。憔悴今來質。只恐郎遠歸。相見不相識。奴家聽得街坊人沸揚。都說韓元帥還鄉了。起夫迎接。未知此事果否。母親也出來了。<span class="科">占</span>正是一子受皇恩。全家食天祿。孩兒。且喜你丈夫衣錦還鄉。你可知道。<span class="科">旦</span>母親。果是歸來了麼。</p>
        
        <p class="曲"><span class="牌">遶地遊</span><span class="科">生上</span>榮歸故里。猶記包羞臉覷窮簷這般狼狽。<span class="科">旦見介合</span>別離久矣。再相逢如同夜寐。不由人不垂珠淚。</p>
        
        <p class="白"><span class="科">生</span>卑人深虧岳母頻年照顧之恩。敢不拜謝岳母之恩乎。<span class="科">占</span>一別數年。賢婿如何得就功名。細說一番。與我知道。<span class="科">生</span></p>
        
        <p class="曲"><span class="牌">小桃紅</span>一從別後楚國投軍。他授我郎官職。楚非我君。仗劍漢中興。<span class="夾白">感得蕭相國呵。</span>薦我掌連廒被楚軍焚。幾死猶得命也。遂封我為王齊楚印。<span class="科">合</span>今已山河定。還思舊情。富貴回來覓細君。</p>
        
        <p class="曲"><span class="牌">前腔</span><span class="科">占</span>幾年音信隔絕無聞。<span class="夾白">賢婿。你家中呵。</span>虧殺妻勤緊。家筵尚存。我幾欲返家門。苦守孩兒為你妻孤另也。從此一家蒙福慶。<span class="科">合前</span></p>
        
        <p class="曲"><span class="牌">前腔</span><span class="科">旦</span>從君別後獨守蓬門。深賴我母氏。晨昏意勤。<span class="夾白">只因柴米欠缺。遇節因此將布去賣。</span>鬻布往前村。遇強人盡被他奪去也。<span class="夾白">以後做些征衣。要送來呵。</span>又被穿窬盜賊偷侵。</p>
        
        <p class="曲"><span class="牌">縷縷金</span><span class="科">末上</span>擎丹詔。下皇州。功成當食祿。聖恩優。來到淮陰郡。不稽時候。顯男兒志氣果封侯。人生怎能勾。</p>
        
        <p class="白">詔書已到。跪聽宣讀。詔曰。朕承天運。奄有四方。撫綏一統。今漢實肇興。降茲伊呂之儔。遂得干戈戢寧。朕嘗思念大將軍。師行之後。克定趙魏燕齊。隨平楚霸。非卿素具戡亂之才。何以克勝。食邑一萬四千戶。仍許陳兵出入。其妻高氏貞操自勵可嘉。照夫爵封沛國夫人。榮膺寵命。詔下之日。各賜章服冠帔。謝恩。<span class="科">生</span>萬歲萬歲萬萬歲。</p>
        
        <p class="曲"><span class="牌">大環着</span><span class="科">旦占</span>感吾皇恩重。感吾皇恩重。特與褒封。多慚草茅沾恩寵看門閭此日光彩濃。金泥銜丹鳳。玉音宣就。把田齊故步酬我功。分符刻印鎮邊疆。勳階名位隆。<span class="科">合</span>怎知韋布。今朝顯達。功名唾手人欽仰。誅秦滅項。封功誰能踵。竹帛垂名湧。</p>
        
        <p class="曲"><span class="牌">前腔</span><span class="科">生</span>想當年似夢。想當年似夢。困守貧窮。釣淮陰水濱學太公。恨悠悠處世塵埃中。心存孫吳勇。王孫忍饑。報千金飯蒙漂母送。少年跨下受冤來。到今情可容。<span class="科">合前</span></p>
        
        <p class="曲"><span class="牌">越恁好</span>百萬貔貅眾。百萬貔貅眾。定天山早掛弓。把勳業一時名勒鼎鍾。築壇拜將之功。<span class="科">合</span>桓文冠冕懷慚竦。恩光赫奕鄉邦動。偏增重。</p>
        
        <p class="曲"><span class="牌">前腔</span>王齊來朝貢。王齊來朝貢。力薦吾蕭相公。夜追亡想得當萬里折衝。食祿千鍾。<span class="科">合前</span></p>
        
        <p class="曲"><span class="牌">尾聲</span>如今獨把兵權總。就國安民允受封。惟願山河磐石鞏。</p>
        
        <p class="落詩">記取當年受苦辛。<br />今膺恩爵卻綿延。<br />夫妻子母皆封贈。<br />萬載昭垂作話傳。</p>
        
    </body> 
</html>
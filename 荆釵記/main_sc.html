<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/荆钗记</title>
        <meta name="author" content="明　柯丹邱　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">荆钗记</span></h1>

        <p class="作者">明　柯丹邱　著</p>
        <h2 id=ch1 class="chapter"><span class="出题">第一出　家门</span></h2>

        <p class="曲"><span class="牌">临江僊</span><span class="科">末上</span>一段新奇真故事。须教两极驰名。三千今古腹中存。开言惊四座。打动五灵神。六府齐才并七步。八方豪气凌云。歌声遏住九霄云。十分全会者。少不得仁义礼先行。<span class="科">问答照常</span></p>
        
        <p class="曲"><span class="牌">沁园春</span>才子王生。佳人钱氏。贤孝温良。以荆钗为聘。配为夫妇。春闱催试。拆散鸾凰。独步蟾宫。高攀仙桂。一举鳌头姓字香。因参相。不从招赘。改调潮阳。　　修书远报萱堂。中道奸谋变祸殃。岳母生嗔。逼凌改嫁。山妻守节。潜地去投江。幸神道匡扶捞救。同赴瓜期往异乡。吉安会。义夫节妇。千古永传扬。</p>
        
        <p class="落诗">王状元不就东床婿。<br />万俟相改调潮阳地。<br />孙汝权套写假书归。<br />钱玉莲守节荆钗记。</p>
        
        <h2 id=ch2 class="chapter"><span class="出题">第二出　会讲</span></h2>
        
        <p class="曲"><span class="牌">满庭芳</span><span class="科">生上</span>乐守清贫。恭承严训。十年灯火相亲。胸藏星斗。笔阵扫千军。如遇桃花浪煖。定还我一跃龙门。亲年迈。且自温衾扇枕。随分度朝昏。</p>
        
        <p class="诗"><span class="牌">古风</span>越中古郡夸永嘉。城池阛阓人奢华。<br />思远楼前景无限。画船歌妓颜如花。<br />诗礼传家忝儒裔。先君不幸早倾逝。<br />奈何家业渐凋零。报效劬劳未如意。<br />尽交弹铗叹无鱼。甘守齑盐乐有余。<br />萱堂淑贤齐孟母。谆谆教子读诗书。<br />刺股悬头曾努力。引光夜凿匡衡壁。<br />胸中拍塞书五车。舌底澜翻浪千尺。<br />嗟吁岁月不我留。亲年老迈喜复忧。<br />甘旨奈何缺奉养。功名况且志未酬。<br />一跃龙门从所欲。麻衣换却荷衣绿。<br />丹墀拜舞受皇恩。管取全家食天禄。</p>
        
        <p class="白">小生姓王名十朋。表字龟龄。温州在城居住。不幸椿庭早逝。惟赖母亲训育成人。家无囊橐。忝列庠生之数。学有渊源。惭无驿宰之荣。明日府尊堂试。他时大比。未知若何。此乃天命所赋。亦非人意所期也。日昨已曾相约朋友们讲学。以明经史。在此等候。</p>
        
        <p class="曲"><span class="牌">水底鱼</span><span class="科">末上</span>白屋书生。胸中醉六经。蛟腾凤起。管登科。为上卿。</p>
        
        <p class="白">自家府学生员王士宏。明日府尊堂试。已约朋友会讲。不免到梅溪家去。迤逦行来。此间就是。梅溪有么。<span class="科">生</span>四明请了。<span class="科">末</span>请了。<span class="科">生</span>半州为何不至。<span class="科">末</span>随后来了。</p>
        
        <p class="曲"><span class="牌">前腔</span><span class="科">净上</span>白面儿郎。学疎才不广。粗豪狂放。指银瓶。索酒尝。</p>
        
        <p class="白">自家孙汝权。府尊堂试。来到梅溪家会讲。迤逦行来。梅溪有么。<span class="科">生见介</span>明日本府堂试。我等各把本经讲习一篇。<span class="科">净末</span>君子讲学。以文会友。有何不可。<span class="科">生</span>如此。先把四书讲一讲。<span class="科">净</span>讲甚么书。<span class="科">末</span>若讲四书。先讲论语。梅溪学而时习之。不亦悦乎。半州有朋自远方来。<span class="科">生</span>学生乱道了。<span class="科">净</span>愿闻。<span class="科">生</span>学之为言效也。人性皆善。而觉有先后。后觉者必效先觉之所为。乃可以明善而复其初也。习鸟数飞也。学之不已。如鸟飞也。管见如此。望二位改教。<span class="科">末</span>讲得有理。<span class="科">生</span>四明。不亦悦乎。怎么讲。<span class="科">末</span>学生乱道。<span class="科">生</span>愿闻。<span class="科">末</span>既学矣。而又时习之。则所学者熟而中心喜悦。其进自不能已矣。请二位改教。<span class="科">生</span>讲得有理。<span class="科">末</span>半州。有朋自远方来。不亦乐乎。怎么讲。<span class="科">净</span>我也要讲。免了罢。<span class="科">末</span>这个如何免得。<span class="科">净</span>鹏大鸟也。一飞九万里。果是远方之外落者。是调也。那大鹏在远方之外飞来。不想飞得羽垂翅折。在半空中停翅而想。说道。我有些乞力了。莫不要调下去。说言未尽。蹼蹬。此乃不亦乐乎。<span class="科">末</span>半州差了。你我同心为友。合志为朋。怎么到说了飞禽。<span class="科">净</span>二位满腹文章。无忝同类。我学生不通古今。一味粗俗。诚所谓马牛而襟裾。飞禽与走兽。正是同类。<span class="科">末</span>休要取笑。</p>
        
        <p class="曲"><span class="牌">玉芙蓉</span><span class="科">生</span>书堂隐相儒。朝野开贤路。喜明年春闱已招科举。窗前岁月莫虚度。灯下简篇可卷舒。<span class="科">合</span>时不遇。且藏诸韫匵。际会风云。那时求价待沽诸。</p>
        
        <p class="曲"><span class="牌">前腔</span><span class="科">末</span>悬头及刺股。挂角并投斧。叹先贤曾受许多勤苦。六经三史靡温故。诸子四书可诵读。<span class="科">合前</span></p>
        
        <p class="曲"><span class="牌">前腔</span><span class="科">净</span>家私虽富足。心性忒愚鲁。向书斋刚学得者也之乎。无才学休想学干禄。有才的便能身挂绿。<span class="科">合前</span></p>
        
        <p class="落诗"><span class="科">生</span>圣朝天子重英豪。<br /><span class="科">末</span>常把文章教尔曹。<br /><span class="科">净</span>世上万般皆下品。<br /><span class="科">合</span>思量惟有读书高。</p>
        
        <h2 id=ch3 class="chapter"><span class="出题">第三出　庆诞</span></h2>
        
        <p class="曲"><span class="牌">高阳台</span><span class="科">外上</span>兔走乌飞。星移物换。看看鬓发皤然。嗣息无缘。幸生一女芳年。温衣饱食堪过遣。赖祖宗遗下田园。喜一家老幼平安。谢天周全。</p>
        
        <p class="诵"><span class="牌">鹧鸪天</span>华发萧萧鬓若霜。老来无子实堪伤。箕裘事业谁承继。诗礼传家孰绍芳。　　闲议论。细思量。欲将一女赘贤良。流行坎坷皆前定。只把丹心托上苍。</p>
        
        <p class="白">老夫姓钱名流行。温城人也。昔在鸿门。忝考贡元。衣冠世裔。时乖难显于宗风。阀阅名家。学浅粗知乎礼义。不幸先妻早逝。只存一女。年方二八。欲招王十朋为婿。以继百年。自愧再婚姚氏。幸喜此女能侍父母。正是子孝双亲乐。家和万事成。今日是老夫贱诞。聊备蔬酒。少展良辰。李成那里。<span class="科">末上</span>一点祥光现紫薇。匆匆瑞气蔼庭帏。齐簪翠竹生春意。共饮瑶卮介寿眉。老员外有何钧旨。<span class="科">外</span>请老安人出来。<span class="科">末</span>老安人有请。</p>
        
        <p class="曲"><span class="牌">腊梅花</span><span class="科">净上</span>年华老大双鬓皤。胭脂腻粉幸丢抹。市人都道我。道奴相像夜叉婆。</p>
        
        <p class="白"><span class="科">末</span>牛头狱卒做浑家。此不是夜叉婆。<span class="科">净</span>老员外万福。</p>
        
        <p class="曲"><span class="牌">前腔</span><span class="科">丑上</span>奴奴体儿多袅娜。嫦娥也赛奴不过。市人都道我。道奴相像紧那罗。</p>
        
        <p class="白"><span class="科">末</span>小心金鼓手。此不是紧拿锣。<span class="科">丑见介</span>愿嫂嫂千年朱顶鹤。愿哥哥万代绿毛龟。<span class="科">外</span>甚么说话。<span class="科">净</span>姑娘。今日是你哥哥诞日。为何来得能迟。<span class="科">丑</span>在家整备些薄礼。因此来迟。<span class="科">外</span>妹子自家。如何送许多礼。<span class="科">丑</span>没有什么。牵得一只黄狗。与哥哥庆寿。<span class="科">外</span>狗庆得寿的。<span class="科">丑</span>黄耉无疆。愿哥哥受天之庆。<span class="科">净</span>每年间是你把盏。今年你姪女长成了。该他把盏。学些礼体。待我去叫他出来。孩儿那里。</p>
        
        <p class="曲"><span class="牌">珍珠帘</span><span class="科">旦上</span>南极耿耿祥光灿。明星烂。庆老圃黄花娱晚。<span class="科">众</span>去了青春不再返。且暂把身心游翫。<span class="科">旦</span>疎散。喜团圆欢会。庆生华诞。</p>
        
        <p class="白"><span class="科">外</span>纷纷红紫竞芳尘。日永风和已暮春。<span class="科">旦</span>但愿年年当此日。一杯寿酒庆生辰。<span class="科">外</span>虽然如此。一则以喜。一则以忧。<span class="科">净</span>所喜者何也。<span class="科">外</span>所喜者家庭温厚。骨肉团圆。<span class="科">丑</span>所忧者。<span class="科">外</span>所忧者奈我女儿姻亲未遂。若得了汝终身。永无挂念。<span class="科">旦</span>告爹爹知道。念玉莲温凊之礼尚缺。苹蘩之事未谙。且自开怀畅饮。不必挂念。<span class="科">净</span>我儿说得有理。今日是寿日。说什么招女婿。有了这等如花似玉的女儿。怕无门当户对的女婿。<span class="科">丑</span>自古道腰间有货不愁穷。取酒来。该你把盏。</p>
        
        <p class="曲"><span class="牌">锦堂月</span><span class="科">旦</span>华发斑斑。韶光荏苒。双亲幸喜平安。庆此良辰。人人对景欢颜。画堂中宝篆香销。玉盏内流霞光泛。<span class="科">合</span>齐祝赞。愿福如东海。寿比南山。</p>
        
        <p class="曲"><span class="牌">前腔</span><span class="科">丑</span>筵间。绣幕围环。奇珍摆列。浑如洞府仙寰。美食嘉殽。堪并凤髓龙肝。簪翠竹同乐同欢。饮绿醑齐歌齐唱。<span class="科">合前</span></p>
        
        <p class="曲"><span class="牌">前腔</span><span class="科">净</span>堪叹。雪染云鬟。霞绡杏脸。朱颜去不回还。椿老萱衰。只恐雨僽风僝。但只愿无损无伤。咱共你何忧何患。<span class="科">合前</span></p>
        
        <p class="曲"><span class="牌">前腔</span><span class="科">外</span>幽闲。食可加餐。官无事扰。情怀并没愁烦。人老花残。于心尚有相关。待招赘百岁姻亲。承继我一脉根蔓。<span class="科">合前净</span></p>
        
        <p class="白">李成收了罢。<span class="科">外</span>妈妈。正不曾吃得酒。就收拾了。你这等悭吝。<span class="科">净</span>老儿。</p>
        
        <p class="曲"><span class="牌">醉翁子</span>非悭。论治家千难万难。休只管吃得瓮尽杯干。<span class="科">丑</span>今番庆生席面。难做寻常一例看。<span class="科">合</span>重换盏。直饮到月转花梢。影上阑杆。</p>
        
        <p class="曲"><span class="牌">前腔</span><span class="科">外</span>神仙。满座间人闲事减。庆眉寿。樽前席上。正宜疎散。<span class="科">众</span>欢宴。乐人秪应。品竹弹丝敲象板。<span class="科">合前</span></p>
        
        <p class="曲"><span class="牌">侥侥令</span><span class="科">众</span>银台烧绛蜡。宝鼎喷沈檀。望乞苍穹从人愿。<span class="科">合</span>骨肉永团圆。保岁寒。</p>
        
        <p class="曲"><span class="牌">前腔</span>炎凉多反复。日月易循环。但愿岁岁年年人康健。<span class="科">合前</span></p>
        
        <p class="曲"><span class="牌">尾</span>玉人弹唱声声谩。露春纤把锦筝低按。曲罢酒阑人散。</p>
        
        <p class="落诗">四时光景疾如梭。<br />堪叹人生能几何。<br />遇饮酒时须饮酒。<br />得高歌处且高歌。</p>
        
        <h2 id=ch4 class="chapter"><span class="出题">第四出　堂试</span></h2>
        
        <p class="曲"><span class="牌">谒金门</span><span class="科">小外杂从上</span>简命分专邦甸。报国存心文献。蒲鞭枉昭公椽。三载民无怨。</p>
        
        <p class="白">千里承恩秉郡旄。矢心曾不染秋毫。公门既许清如水。吏笔何须利似刀。无德政。起童谣。聿修文事赞皇朝。愿将廉范龚黄意。布政欧城教尔曹。自家温州府太守吉天祥是也。即今宾兴之秋。又当堂试之日。下官今日考试诸生。左右。唤秀才进来。</p>
        
        <p class="曲"><span class="牌">转山子</span><span class="科">末扮学官上</span>六经惭负管窥天。可信灯毡恁有缘。士子作章编。争望登高选。</p>
        
        <p class="白">送生员手本。<span class="科">外</span>趱生员进来。教官出去罢。<span class="科">末应下</span></p>
        
        <p class="曲"><span class="牌">水底鱼</span><span class="科">生上</span>仰之弥高。钻之弥坚。忽焉在后。瞻之忽在前。</p>
        
        <p class="曲"><span class="牌">前腔</span><span class="科">末上</span>学问无边。如人临广渊。意深趣远。玄玄复又玄。</p>
        
        <p class="曲"><span class="牌">前腔</span><span class="科">净上</span>身似神仙。金银积万千。无心向学。终朝只爱眠。</p>
        
        <p class="白"><span class="科">众见介外</span>众生员起来作揖。<span class="科">众应介净</span>学生皆肤见之学。望大人赐浅些题目。<span class="科">外</span>众秀才。今日考试汝等。不意分巡大人报到。将就考一道策罢。起来听题。</p>
        
        <p class="曲"><span class="牌">红衲袄</span><span class="科">外</span>问古人君所以贤。古人臣所可言。圣王汲汲思为善。为善还当何者先。子辈灯窗已有年。所得经书学问渊。悉心为我敷陈也。毋视庸常泛泛然。</p>
        
        <p class="白"><span class="科">众递卷介外</span>叫左右。拿那生员背起来打。<span class="科">净</span>老大夫何以赐责。<span class="科">外</span>我什么衙门。令人代作文字。<span class="科">净</span>怎么代作文字。<span class="科">外</span>这卷与这卷明明是一个人写的字。若肺腑流出。必然成诵。众生员始初送卷的。各背尔所作上来。</p>
        
        <p class="曲"><span class="牌">前腔</span><span class="科">生</span>对古明君在重贤。古良臣贡举先。巫咸傅说初皆贱。伊尹曾耕莘上田。皋陶既举不仁远。四皓出而汉祚安。恭承执事询愚见。敢不谆谆露胆肝。</p>
        
        <p class="白"><span class="科">外</span>此篇以荐贤立论。是知国家之首务者。宜取以冠首。</p>
        
        <p class="曲"><span class="牌">前腔</span><span class="科">末</span>对古贤王在猎畋。古贤臣开垦先。孟轲十一言犹善。八口同耕井字田。庸言民乃国之本。故曰食为民所天。躬承执事询愚见。敢不精心进数言。</p>
        
        <p class="白"><span class="科">外</span>此篇以井田十一立意。足见其有忧国忧民之意。可喜。可喜。</p>
        
        <p class="曲"><span class="牌">前腔</span><span class="科">净</span>对古刚明须积钱。臣奉行须聚敛。治财理赋称刘晏。功数萧何餽饷先。征粮要他加二三。粮完时赏他一个钱。若今府库充盈也。大敌闻之不敢言。</p>
        
        <p class="白"><span class="科">外</span>此篇陈辞未纯。立论不正。宜加刻苦之功。须革富贵之相。方免马牛襟裾之诮。庸勉庸勉。诸生过来。先递卷的甚么名字。<span class="科">生</span>生员王十朋。</p>
        
        <p class="落诗"><span class="科">外</span>今朝堂试汝魁名。<br />他日须知作上卿。<br /><span class="科">众</span>大惠及民夸德政。<br />又将文字数书生。</p>
        
        <h2 id=ch5 class="chapter"><span class="出题">第五出　启媒</span></h2>
        
        <p class="曲"><span class="牌">荷叶鱼儿</span><span class="科">外上</span>春雨新收。喜见山明水秀。万花深处有鸣鸠。软红泥踏青时候。试蹑青鞋。慢拖斑竹。去寻良友。</p>
        
        <p class="白">自分老林丘。诗酒朋俦。昔年璧水壮遨游。学冠同流。嗟吁独负邓攸忧。一子难留。且求佳婿续箕裘。是亦良谋。老夫昔在太学曾试贡元。人故以贡元呼之。至亲三口。继室小女而已。田园足以供衣食。庐舍足以蔽风雨。中郎有女传书业。伯道无儿嗣世家。老夫闻得王景春之子王十朋。近日堂试魁名。欲浼将仕郎南阳郡许文通为媒。求作小女之婿。故此扶筇而来。不免到他门首。且咳嗽一声。老将仕在家么。</p>
        
        <p class="曲"><span class="牌">前腔</span><span class="科">末上</span>静把诗书闲究。竹扉上是谁频扣。</p>
        
        <p class="白">呀。原来是老贡元。请了。<span class="科">外</span>过竹方通径。穿云始见山。<span class="科">末</span>家因贫故静。人为老而闲。连日少会。今日下顾。必有佳教。<span class="科">外</span>只因小女未有佳配。昨闻故人王景春之子。堂试魁名。去后必有好处。敢烦将仕作伐。往彼一说。成此姻缘。但恐轻凟。有屈神劳。<span class="科">末</span>鄙夫即当往议此亲。谅此富彼贫。必无辞。且请一茶。<span class="科">外</span>不劳赐茶。但得早为玉成。多幸。</p>
        
        <p class="曲"><span class="牌">三学士</span>弱息及笄姻未偶。故来拜屈同游。书生已露魁人手。山老因营继嗣谋。<span class="科">合</span>若得良媒开笑口。这求亲愿必酬。</p>
        
        <p class="曲"><span class="牌">前腔</span><span class="科">末</span>解绶归来为至友。果然同气相求。尔玉人窈窕钟闺秀。那君子殷勤须好求。<span class="科">合</span>管取两门开笑口。这求婚愿必酬。</p>
        
        <p class="曲"><span class="牌">前腔</span><span class="科">外</span>人世姻缘天所授。惟媒妁得预其谋。𫂟<a epub:type="noteref" href="#char01"><sup>注</sup></a>瓢兀自浮仙涧。红叶犹能上溯流。<span class="科">合前</span>若得</p><aside epub:type="footnote" id="char01"><p>「⿱⺮麻」</p></aside>
        
        <p class="曲"><span class="牌">前腔</span><span class="科">末</span>谨领尊言求凤偶。管教配合鸾俦。云英志不存田玉。织女期尝订斗牛。<span class="科">合前</span>管取</p>
        
        <p class="落诗"><span class="科">外</span>厘降篇成事岂虚。<br /><span class="科">末</span>诗言夫妇首关雎。<br /><span class="科">外</span>人间未结前生契。<br /><span class="科">合</span>天上先成月下书。</p>
        
        <h2 id=ch6 class="chapter"><span class="出题">第六出　议亲</span></h2>
        
        <p class="曲"><span class="牌">绕地游</span><span class="科">老旦上</span>桑榆暮景。将往事空思省。家贫窘。闷怀耿耿。共姜誓盟。慕贞洁甘守孤零。喜一子学问有成。</p>
        
        <p class="白">老身柏舟誓守。自甘半世居孀。榆景身安。惟爱一经教子。锥有破茅之地。尽可容身。囊无挑药之资。旋谋糊口。翦发常思侃母。断机每念轲亲。正是不求金玉贵。惟愿子孙贤。老身张氏。少适王门。自从丈夫亡后。不幸祖业凋零。止生一子。名十朋。虽喜聪慧。才学有成。奈缘时乖运蹇。功名未遂。今乃大比之年。且训诲一番。十朋那里。</p>
        
        <p class="曲"><span class="牌">风入松</span><span class="科">生上</span>青霄万里未鹏抟。淹我儒冠。布袍虽拟蓝袍换。荣枯事皆由天断。且自存心奉母。何须着意求官。</p>
        
        <p class="白">母亲。拜揖。<span class="科">老旦</span>春榜动。选场开。收拾行李。上京科举。<span class="科">生</span>母亲。事业要当穷万卷。人生须是惜分阴。正是学成文武艺。货与帝王家。孩儿只为家贫亲老。不敢远离。<span class="科">老旦</span>孩儿。岂不闻孝经云。始于事亲。终于事君。君亲一体。若得你一官半职回来。也显做娘的训子之功。<span class="科">生</span>敢不遵命。<span class="科">老旦</span>儿。还有一件事。前日双门巷钱贡元央许将仕议亲。无物为聘。以此不敢应承。只恐今日又来如何是好。<span class="科">生</span>母亲。岂不闻古人云。娶妻莫恨无良媒。书中有女颜如玉。孩儿只虑功名未遂。何虑无妻。<span class="科">老旦</span>儿。你也说得有理。自从你父亲亡后。做娘的呵。</p>
        
        <p class="曲"><span class="牌">黄莺儿</span>半世守孤灯。镇朝昏几泪零。到今犹在凄凉景。寒门似冰。衰鬓似星。<span class="夹白"><span class="科">生</span>母亲为何调泪。<span class="科">老旦</span></span>为只为早年不幸鸾分影。<span class="科">合</span>细评论。黄金满籯。不如教子一经。</p>
        
        <p class="曲"><span class="牌">前腔</span><span class="科">生</span>父丧母劳形。论孩儿当报恩。奈何人事不相称。<span class="夹白"><span class="科">老旦</span>只怕你学未成。<span class="科">生</span></span>非学未成。<span class="夹白"><span class="科">老旦</span>只怕你己未能。<span class="科">生</span></span>非己未能。为只为五行不顺男儿命。<span class="科">合前</span></p>
        
        <p class="曲"><span class="牌">簇御林</span><span class="科">老旦</span>亲师范。近友朋。把诗书勤讲明。聚萤凿壁真堪敬。他们都显父母。扬名姓。<span class="科">合</span>奋鹏程。名题雁塔。白屋显公卿。</p>
        
        <p class="曲"><span class="牌">前腔</span><span class="科">生</span>亲年迈。家势倾。恨腴甘。缺奉承。卧冰泣竹真堪并。他们都感天地。登台省。<span class="科">合前末上</span></p>
        
        <p class="白">受人之托。必当终人之事。钱贡元央老夫到王宅议亲。此间有人么。<span class="科">老旦</span>儿。有人在外。你去看。<span class="科">生</span>待孩儿去看。呀。老将仕。失迎了。<span class="科">末</span>令堂有么。<span class="科">生</span>家母有。<span class="科">末</span>老夫求见。<span class="科">生</span>少待。母亲。许将仕在外。<span class="科">老旦</span>请进来。<span class="科">见介</span>许大人请。重蒙贵步到寒家。有何见谕。<span class="科">末</span>老夫非为别事。只因钱贡元前番央老夫来说令郎亲事。老安人不允。近闻得贤郎堂试魁名。贡元不胜之喜。今着老夫送吉帖到宅。望乞安人允就。不必推辞。<span class="科">老旦</span>多蒙贡元见爱。又蒙将仕周全。只是家窘。不敢应承。<span class="科">末</span>贡元说道。不问人家贫富。只要女婿贤良。聘礼不拘轻重。随意下些。便可成亲。<span class="科">老旦</span>贡元乃丰衣足食之家。老身乃裙布荆钗之妇。惟恐见诮。<span class="科">末</span>安人何必太谦。</p>
        
        <p class="曲"><span class="牌">桂枝香</span><span class="科">老旦</span>年华衰迈。家私穷败。要成就小儿姻亲。全赖高贤担带。论才难布摆。钱难揭债。物无借贷。<span class="夹白"><span class="科">拔钗介</span>儿。自你父亲去后之时。再无所遗。</span>止有这荆钗。权把他为财礼。只愁事不谐。</p>
        
        <p class="曲"><span class="牌">前腔</span><span class="科">生</span>萱亲宁耐。冰人休怪。<span class="夹白">小生呵。</span>贫居陋室多年。惟苦志寒窗十载。倘时运到来。功名可待。姻亲还在。<span class="夹白">母亲。</span>这荆钗又不是金银造。如何做聘财。</p>
        
        <p class="曲"><span class="牌">前腔</span><span class="科">末</span>安人容拜。秀才听解。<span class="夹白">那贡元呵。</span>不嫌你礼物轻微。偏喜爱熟油苦菜。但心无忌猜。物无妨碍。人无杂坏。<span class="夹白">方才聘礼取过来一观。<span class="科">生</span>请观。<span class="科">末</span>昔日汉梁鸿聘孟光。荆钗遗下。岂不是达古之家。</span>这荆钗虽不是金银造。<span class="夹白">非是老夫面奉。</span>管取门阑喜事谐。</p>
        
        <p class="白"><span class="科">老旦</span>将仕回见贡元。只说礼物轻微。表情而已。<span class="科">末</span>谨领。谨领。</p>
        
        <p class="落诗"><span class="科">生</span>寒家乏聘自伤情。<br /><span class="科">老</span>权把荆钗表寸心。<br /><span class="科">末</span>着意种花花不发。<br /><span class="科">合</span>等闲插柳柳成阴。</p>
        
        <h2 id=ch7 class="chapter"><span class="出题">第七出　遐契</span></h2>
        
        <p class="曲"><span class="牌">秋夜月</span><span class="科">净上</span>家富豪。少甚财和宝。未毕姻亲。萦牵怀抱。思量命犯孤星照。没一个老瓢。</p>
        
        <p class="白">自家号做孙汝权。牛羊无数广田园。无瑕美玉白似雪。没孔珍珠大似拳。白银积下如土块。黄金堆垛似方砖。温州城里第一个财主。件件称心。样样如意。说也惶恐。夜夜缩脚眠。前日学中回来。偶见一家门径里面。四个大字。为善最乐。正看之际。闪出二八佳人。生得描不成画不就。十分美貌。若得此女为妻。不枉了今生一世。</p>
        
        <p class="曲"><span class="牌">驻云飞</span>思忆多娇。想他十指纤纤一捻腰。两瓣金莲小。赛过西施貌。<span class="夹白">妖。</span>其实是俊多娇。想他身材小巧。教我日夜相思。时刻萦怀抱。若得成亲。我也不枉了。</p>
        
        <p class="白">呸。想他也没用。我家里有个才六才七。只好管些家事。有个朱吉能言语。我未曾说起。他就晓得我心事。叫他出来商议。朱吉那里。<span class="科">末上</span>听得叫朱吉。慌忙走来立。大胆寸难行。小心尽去得。官人有何分付。<span class="科">净</span>朱吉。前日我在学中回来。打从双门巷里经过。一家门前写着为善最乐。你晓得是那一家。<span class="科">末</span>是钱贡元家里。<span class="科">净</span>你怎么认得。<span class="科">末</span>小人常在他门首经过。认得。<span class="科">净</span>他家好个女儿。<span class="科">末</span>官人怎么晓得。<span class="科">净</span>我在学中回来。偶见此女。生得十分美貌。我要取他为妻。没个人去说合。<span class="科">末</span>他家对门卖烧饼的张妈妈。是钱贡元的妹子。姑娘说姪女。有何不可。<span class="科">净</span>我儿好聪明。姑娘说姪女。有何不依。小厮。取文房四宝过来。<span class="科">末</span>要文房四宝何用。<span class="科">净</span>写个票儿拿他来。<span class="科">末</span>这就不是。求亲犹如告债。须是登门相请才可。<span class="科">净</span>你不知道。这妈妈闻得他嘴头子极快。他问道官人多少年纪。方才娶亲。教我怎么回他。<span class="科">末</span>只说高来不成。低来不就。蹉跎了岁月。少说些年纪便了。<span class="科">净</span>你分付家里。只说我学中去了。<span class="科">末叫后科净</span>出得家门口。此间已是大街坊。<span class="科">末</span>待我去请他。<span class="科">净</span>有理。<span class="科">末叫</span>张妈在家么。<span class="科">丑上</span>来了。</p>
        
        <p class="曲"><span class="牌">秋夜月</span>蒙见招。打扮十分俏。走到门前人都道。道奴奴脸上胭脂少。搽些又好。抹些又俏。</p>
        
        <p class="白"><span class="科">末</span>搽多了。好与关大王作对。<span class="科">丑</span>你来我家何干。<span class="科">末</span>孙官人要见。<span class="科">丑</span>呀。相公请了。<span class="科">净</span>妈妈请了。<span class="科">丑</span>看茶。<span class="科">净</span>妈妈请。<span class="科">丑</span>相公。接待不周。春牛上宅。并无灾厄。<span class="科">净</span>我今闲走。特来看你这母狗。<span class="科">末</span>出言太毒。将人比畜。<span class="科">净</span>怎么屎口伤人。<span class="科">丑</span>惯有这毛病。<span class="科">净</span>茶来。<span class="科">丑</span>免茶。<span class="科">净</span>免茶不是你说的。<span class="科">丑</span>讨茶也不是你说的。<span class="科">净</span>我在家里讨惯了。<span class="科">丑</span>相公。今日到此贵干。<span class="科">净</span>他问我贵干。我怎么回他。<span class="科">末</span>便说烦妈妈为媒。<span class="科">净</span>特烦妈妈为媒。<span class="科">丑</span>不知取与第几位令郎。<span class="科">净</span>小儿尚未有母。就是这小花男子。<span class="科">丑</span>相公今年高寿了。<span class="科">净</span>一百八十岁。<span class="科">末</span>一十八岁。<span class="科">净</span>看一十八岁。<span class="科">丑</span>好少年老成。要取那家女儿。<span class="科">净</span>朱吉。怎么回他。<span class="科">末</span>便说令兄宅上有个令爱。要娶他做娘子。<span class="科">净</span>妈妈。闻知令爱宅上。有个令兄。取他做个掌家娘子。<span class="科">丑</span>我哥哥六十岁了。还饶他不过。<span class="科">净</span>都是你只管令令令。都令差了。巧言不如直道。便说你哥哥家里有个丫头。我要讨他做老婆便了。<span class="科">末</span>是令兄宅上有个令爱。财主取他做掌家娘子。<span class="科">丑</span>若说我姪女儿。只教你雪狮子向火。酥了一半。看我姪女儿。长不料料窕窕。短不跼跼促促。他眉湾新月。髻挽乌云。脸衬朝霞。肌凝瑞雪。有沉鱼落雁之容。闭月羞花之貌。秋波滴沥。云鬟轻盈。淡扫蛾眉。薄施脂粉。舒翠袖。露玉指。春笋纤纤。下香阶。显弓鞋。金莲窄窄。这双小脚。刚刚三寸三分。<span class="科">净</span>好。连夜就成。朱吉。这妈妈说小姐的脚刚刚三寸三分。这是卖弄金莲。就值一千两。请问妈妈要多少价钱。<span class="科">末</span>这就差了。买牛马便说价钱。亲事只说财礼。<span class="科">净</span>你晓得我的。我若过一两遭。便晓得苦恼。小花男子那里晓得。你教我便好。<span class="科">末</span>请问妈妈要多少财礼。<span class="科">丑</span>相公。我哥哥是诗礼之家。出得你的门。进得我哥户。样样成双。件件成百。<span class="科">净</span>有。大人家干事不小。小人家干事不大。只管出得我家门。进得你令兄家户。妈妈。成亲之后。自有礼物登门谢媒。花红羊酒锦段赠之。朱吉。今日是个好日。你连忙回去。取金钗一对。压钗银四十两。相烦妈妈就去。</p>
        
        <p class="曲"><span class="牌">豹子令</span>闻说佳人多袅娜。多袅娜。端的容貌赛嫦娥。赛嫦娥。此亲若得周全我。酬劳财礼敢虚过。<span class="科">合</span>花红羊酒谢媒婆。<span class="夹白"><span class="科">丑</span>成亲之后。就是姑婆。<span class="科">净</span>朱吉。你</span>牵羊担酒谢姑婆。</p>
        
        <p class="曲"><span class="牌">前腔</span><span class="科">丑</span>非是冰人说强呵。说强呵。成败都是女萧何。女萧何。若是才郎拚财礼。管教织女渡银河。<span class="科">合前</span></p>
        
        <p class="落诗"><span class="科">净</span>为媒作伐莫因循。<br /><span class="科">丑</span>管取教君成此亲。<br /><span class="科">末</span>匹配姻缘凭月老。<br /><span class="科">合</span>调和风月仗冰人。</p>
        
        <h2 id=ch8 class="chapter"><span class="出题">第八出　受钗</span></h2>
        
        <p class="曲"><span class="牌">似娘儿</span><span class="科">外上</span>一女貌天然。缘分浅。亲事迁延。愿天早与人方便。丝萝共结。蒹葭可倚。桑梓相联。</p>
        
        <p class="白">男子生而愿为之有室。女子生而愿为之有家。老夫昨央将仕王宅议亲。回来便知端的。<span class="科">末上</span>仗托荆钗成好事。何须红叶作良媒。昨蒙贡元央我王宅议亲。不免回复。有人么。<span class="科">外</span>将仕。有劳动问。亲事如何。<span class="科">末</span>老夫初到王宅。说起亲事。王老安人再三推辞。已后将尊言说明。才得允从。<span class="科">外</span>将何物为聘。<span class="科">末</span>聘物虽有。只是轻微。将不出。<span class="科">外</span>老夫有言在先。不拘轻重。只要成其姻事。<span class="科">末</span>聘物在此。请收。<span class="科">外</span>好罕物。昔日汉梁鸿聘孟光荆钗。至今遗下。岂不是达古之家。老安人那里。<span class="科">净上</span>姻缘本是前生定。曾向蟠桃会里来。那个在此。<span class="科">外</span>是将仕。<span class="科">净</span>不是来说我儿亲事么。<span class="科">外</span>正是。<span class="科">净</span>李成看茶来。将仕公。外日多蒙厚礼。我说李成去请将仕公来吃些寿面。说你不在家。一钵头面。放了三日。把与狗吃了。<span class="科">外末</span>这什么说话。<span class="科">净</span>敢问将仕。说我女儿亲事怎么了。<span class="科">末外</span>亲事已成了。<span class="科">净</span>既成了。几时下盒子。<span class="科">末外</span>就是今日。<span class="科">净</span>今日教我怎么安排得酒与来人吃。<span class="科">末</span>都是干折。袖里来。袖里去。<span class="科">净</span>看鸡鹅污屎。坏了衣服。<span class="科">末</span>不是这个干折。<span class="科">净</span>小厮讨天平来。<span class="科">外</span>要天平做什么。<span class="科">净</span>要他兑银子。<span class="科">外</span>银子希什么罕。<span class="科">净</span>银子不希罕。什么希罕。<span class="科">外</span>一股荆钗。只怕你不晓得。<span class="科">净</span>你拿来我看。多少年纪。不晓得这是什么东西。闻又不香。拿在手又不重。待我磨一磨。<span class="科">外</span>这是宝贝。擦不得的。<span class="科">净</span>人到禁擦。他到不禁擦。<span class="科">外末</span>什么说话。<span class="科">净</span>这木头簪子。一分银子买了十根。讨得十个媳妇。<span class="科">外</span>不要多说。<span class="科">净</span>我晓得。当初汉梁鸿。仗他讨了个娘子。如今又将来讨我女儿。是二婚人了。<span class="科">末</span>休得取笑。<span class="科">净</span>你便说何人置造。甚人遗下的。</p>
        
        <p class="曲"><span class="牌">奈子花</span><span class="科">末</span>论荆钗名本轻微。汉梁鸿已仗得妻。芳名至今留传于世。<span class="夹白">老安人。</span>休将他恁般轻视。听启。明说道表情而已。</p>
        
        <p class="曲"><span class="牌">前腔</span><span class="科">净</span>虽然是我女低微。他将我恁般轻觑。一城中岂无风流佳婿。<span class="夹白">老员外。</span>偏只要嫁着穷鬼。<span class="夹白">老许。</span>你做媒氏。疾忙与我送还他的财礼。</p>
        
        <p class="曲"><span class="牌">前腔</span><span class="科">外</span>这财礼虽是轻微。你为何讲是说非。<span class="夹白">婆子。你不晓得。那王秀才是个读书人。</span>一朝显达。名登高第。那其间夫荣妻贵。<span class="夹白">这财礼呵。</span>纵轻微。既来之且宜安之。</p>
        
        <p class="曲"><span class="牌">前腔</span><span class="科">丑上</span>富家郎央我为媒。要娶我姪女为妻。说开说合非通容易。也全凭虚心冷气。匹配。端的是老娘为最。</p>
        
        <p class="白"><span class="科">净</span>姑娘那里来。<span class="科">丑</span>我在家里来。特来与女儿说亲。<span class="科">净</span>不要说这亲事。我老员外凭了那老许。把女儿许与王什么朋。<span class="科">丑</span>不是王景春的儿子王十朋。娘儿两个过活的。<span class="科">净</span>正是他家。不知富贵发积何如。<span class="科">丑</span>就是孤老院里赶出跎子来。穷断了他的脊觔。风扫地。月点灯。<span class="科">净</span>你说的是谁家。<span class="科">丑</span>我说的是孙半州孙官人。名头也有十七八个。金银使秤称。珠子使斗量。先将金钗一对。压钗银四十两。交了年庚吉帖。就有礼物登门。<span class="科">净</span>如此只许他家罢。姑娘。只说我不曾见你进来。你就说退了王家。我就说嫁了孙家。<span class="科">丑</span>正是。<span class="科">净</span>只是老许在里面。不好说得。<span class="科">丑</span>自古道男不作媒。女不保债。若是老许抢我这媒做了。汗都弄他的出来。嫂嫂你先进去。<span class="科">净</span>老许还不去。<span class="科">丑</span>哥哥嫂嫂。此是那个。狗也不养出我来。我到人一般敬他。他到驴了眼看我。我到深深拜一拜。他到直了腰哈人。<span class="科">末</span>老人家曲不倒腰。只是这等。<span class="科">丑净</span>老人家曲不倒腰。彭祖公公不唱喏的。男有男行。女有女伴。请出去。待我们说几句家常话。哥哥。特来与我姪女说头亲事。<span class="科">外</span>妹子来迟了。女儿许了王秀才。聘礼受了。就是王景春之子王十朋。<span class="科">丑</span>那个做媒的。千百担柴煮不烂的老狗。这是女人家勾当。那王家朝无呼鸡之食。夜无引鼠之粮。若是嫁了他。饿断了丝肠。若饿死我家女儿。要与老许讨命。<span class="科">外</span>什么说话。<span class="科">净</span>姑娘。你说的是那家。<span class="科">丑</span>我说的是孙半州。前门进去一百条水牛。有老许大。<span class="科">净</span>就嫁这水牛。<span class="科">丑</span>后门进去一百条黄牛。不要说他珍珠财宝。只这象牙屏风底下。冰干也有一千担。<span class="科">净外</span>冰见了日头就洋了。怎么晒得冰干。<span class="科">丑</span>各天一方。有这等天晒得这冰干。嫂嫂。生药铺里卖的是什么。<span class="科">净</span>这是冰片。<span class="科">丑</span>正是。正是。退了王家。嫁那孙家。<span class="科">外</span>你不晓得。就是那孙汝权极奸诈。我也配他不来。还了他聘礼。<span class="科">净</span>这等人家不与他。如今退了王家。许了孙家。<span class="科">外</span>你那婆子。晓得什么。一家女子百家求。求了一家便罢休。<span class="科">净</span>唊了嘴。一家女子百家求。九十九家不罢休。<span class="科">丑</span>只有一家不求得。扒在屋上打砖头。一失了打了老许的头。</p>
        
        <p class="曲"><span class="牌">驻马听</span><span class="科">外</span>巧语花言。竟不顾男女婚姻当遴选。此子才堪梁栋。貌比璠玙。学有渊源。我孩儿非比孟光贤。那书生亦遂梁鸿愿。<span class="夹白">这亲事也由我不得。也由你不得。<span class="科">合</span></span>万事由天。一朝契合。做了百年姻眷。</p>
        
        <p class="曲"><span class="牌">前腔</span><span class="科">净</span>才貌兼全。亲老家贫囊又艰。羞杀荆钗裙布。绣褥金屏。绮席华筵。好姻缘番做恶姻缘。富亲眷强似穷亲眷。<span class="科">合前</span></p>
        
        <p class="曲"><span class="牌">前腔</span><span class="科">丑</span>四远名传。那个不识孙汝权。他貌如潘岳。富比石崇。德并颜渊。轻裘肥马锦雕鞍。重裀列鼎珍羞馔。<span class="科">合前</span></p>
        
        <p class="曲"><span class="牌">前腔</span><span class="科">末</span>五百年前。月老曾将足系缠。不用诗题红叶。书附青鸾。玉种蓝田。瑶池曾结并头莲。画堂中已配豪家眷。<span class="科">合前</span></p>
        
        <p class="落诗"><span class="科">外</span>今日未可便相从。<br /><span class="科">净</span>须信豪家意颇浓。<br /><span class="科">末</span>有缘千里能相会。<br /><span class="科">丑</span>无缘对面不相逢。</p>
        
        <p class="白"><span class="科">外</span>怎成得人家。一个客在此。也没茶水。到有许多不贤之处。<span class="科">净</span>还不跪。<span class="科">丑</span>跪了嫂嫂。<span class="科">外</span>妹子。一家好人家。是你搅坏了。我也做不得主。我儿在绣房中。你将两家聘礼问女儿。愿嫁金钗。就是孙家。愿嫁荆钗。就是王家。<span class="科">净丑</span>正是。<span class="科">外</span>只说王家是诗礼之家。那孙家一味村浊。<span class="科">净</span>再说一个大巴掌。<span class="科">外</span>罢罢。我再不管了。<span class="科">先下丑</span>世间无难事。只怕歪丝缠。一个老官人。被你一缠就缠坏了。玉莲就比我小时节。只要有得吃有得着。这等人家不嫁。倒去嫁穷鬼。好计。计就月中擒玉兔。谋成日里捉金乌。<span class="科">下</span></p>
        
        <h2 id=ch9 class="chapter"><span class="出题">第九出　绣房</span></h2>
        
        <p class="曲"><span class="牌">恋芳春</span><span class="科">旦上</span>宝篆香消。绣窗日永。又还节近朱明。暗里时更换。月老逼椿庭。惟愿双亲福寿康宁。</p>
        
        <p class="白">镜中常自叹婵娟。生长闺门二八年。惟喜椿庭身在室。何堪萱室魄归天。工德悉兼全。玉质无瑕赛月圆。春去秋来多世事。金莲那肯出房前。奴家侍奉早膳已毕。且向绣房做些针指。</p>
        
        <p class="曲"><span class="牌">一江风</span>绣房中。袅袅香烟喷。翦翦轻风送。但晨昏问寝高堂。须把椿萱奉。忙梳早整容。忙梳早整容。惟勤针指功。怕窗外花影日移动。</p>
        
        <p class="曲"><span class="牌">前腔</span>听鹊鸦。噪得我心惊怕。有甚吉凶话。念奴家不出闺门。莫把情怀挂。依然绣几朵花。依然绣几朵花。天生怎比他。再绣出蔷薇架。</p>
        
        <p class="曲"><span class="牌">青哥儿</span><span class="科">丑上</span>豪门议亲。哥哥嫂嫂已许谐秦晋。未审玉莲肯从顺。且向绣房询问。</p>
        
        <p class="白">开门。<span class="科">旦</span>是谁。<span class="科">丑</span>是你姑娘。<span class="科">旦</span>姑娘那里来。<span class="科">丑</span>我儿。这就不是了。怎么拦门拜。诗礼人家。只象小家子出身。好歹等姑娘坐定了拜才是。<span class="科">旦</span>多谢姑娘指教。<span class="科">丑</span>这才是。我儿坐了。<span class="科">旦</span>姑娘。告坐了。<span class="科">丑</span>你在这里做什么。<span class="科">旦</span>这是枕方。<span class="科">丑</span>这是什么花。<span class="科">旦</span>并头莲。<span class="科">丑</span>这是做亲的意思了。<span class="科">旦</span>姑娘休要取笑。<span class="科">丑</span>下面是鸭是鹅哺鸡。<span class="科">旦</span>鸳鸯。<span class="科">丑</span>鸳鸯嘴长了七八针。这是什么书。<span class="科">旦</span>是烈女传。<span class="科">丑</span>我儿。这书且放过一边。我要说正经。我儿。特来与你说一头亲事。<span class="科">旦</span>不是爹爹许那王。<span class="科">丑</span>亏你不羞。不出闺门的女儿。晓什么王白。好歹等姑娘说出来。你爹爹许了王家。母亲见他艰难。将你许了孙半州。他是温州城里第一个财主。我儿若嫁了他。一生受用不尽。这是王家的聘礼。这是孙家的聘礼。<span class="科">旦</span>姑娘。他乃豪家富贵。玉莲乃家寒貌丑。不敢应承孙家。<span class="科">丑</span>嫁孙家是。听我说他富贵。</p>
        
        <p class="曲"><span class="牌">梁州序</span>他家私迭等。良田千顷。富豪声振欧城。他又不曾婚聘。专浼我来求亲。<span class="科">旦</span>他恁的钱物昌盛。愧我家寒貌丑难厮称。<span class="科">丑</span>这段姻缘料想是前定。入境缘何不顺情。休得要恁执性。</p>
        
        <p class="曲"><span class="牌">前腔</span><span class="科">旦</span>他有雕鞍金凳。重裀列鼎。肯娶我裙布荆钗。我须房匳不整。反被那人相轻。<span class="科">丑</span>虽是你房匳不整。他见你恭容自然相钦敬。<span class="科">旦</span>严父将奴先已许书生。君子一言怎变更。实不敢奉尊命。</p>
        
        <p class="曲"><span class="牌">前腔</span><span class="科">丑</span>你爹娘俱已应承。问姪女缘何不肯。恁推三阻四。莫不是行浊言清。<span class="科">旦</span>枉了将人凌并。便刎下头来。断然不依允。<span class="科">丑</span>论我作伐。宅第尽闻名。十处说亲九处成。谁学你假惺惺。</p>
        
        <p class="曲"><span class="牌">前腔</span><span class="科">旦</span>做媒的。<span class="夹白"><span class="科">丑</span>做媒的不是做贼的。<span class="科">旦</span></span>做媒的个个夸能。也多有言不相应。信着你都被误了终身。<span class="科">丑</span>合穷合苦没福分。丫头强厮挺。令人怒憎。<span class="科">旦</span>出语伤人。你好不三省。荣枯事总由命。</p>
        
        <p class="曲"><span class="牌">尾</span><span class="科">丑</span>这段姻缘非厮逞。少什么花红送迎。<span class="科">旦</span>谁想番成作画饼。</p>
        
        <p class="落诗"><span class="科">旦</span>姻缘自是不和同。<br /><span class="科">丑</span>无分荣华合受穷。<br /><span class="科">旦</span>雪里红梅甘冷淡。<br /><span class="科">合</span>羞随红叶嫁东风。</p>
        
        <h2 id=ch10 class="chapter"><span class="出题">第十出　逼嫁</span></h2>
        
        <p class="曲"><span class="牌">福青歌</span><span class="科">净上</span>只因我女娇媚。富家郎要结姻契。姑娘在此作良媒。寻思道理。强如嫁着穷鬼。</p>
        
        <p class="白">常言道。会嫁嫁田庄。不会嫁。嫁才郎。好笑我老儿将女儿许嫁王十朋。姑娘来说的温州城内第一个财主孙汝权。如今姑娘绣房中与女儿议亲。待姑娘来便知端的。</p>
        
        <p class="曲"><span class="牌">前腔</span><span class="科">丑上</span>玉莲贱人无理。激得我怒从心起。腌臜蠢物太无知。千推万阻。教我受了这场呕气。</p>
        
        <p class="白"><span class="科">净</span>姑娘。为何这般气。<span class="科">丑</span>嫂嫂。只说人家养女儿。你当初把他如金宝。如今把你当蒿草。我便领你的命。到绣房中去。他便闭着门儿。我便叫开门。他便不该就是拦门拜。我该奉承他一分便好。我不合教道他。他便怪我抢白了。心里有些不自在我。我便说特来与你做媒。他到嗞了这张嘴。说道姑娘莫不是爹爹说王。我就说不出闺门的女儿。晓得什么王白好歹。等姑娘说出来。又说爹是亲的。娘是继母。不知是那一个养汉老淫妇。不知他是那里来的。便是这等跟我爹的。还要拿他到税课司去税他一税。羞也羞杀了他。<span class="科">净</span>他是这等无理。七岁无了母。是我扶养长成。说我做主不得。我且唤他出来。肯嫁孙家。我有一处。要嫁王家。也有一处。<span class="科">丑</span>嫂嫂不要说我说的。<span class="科">净</span>玉莲那里。</p>
        
        <p class="曲"><span class="牌">七娘子</span><span class="科">旦上</span>芳心未许春搬弄。傍纱窗绣鸾刺凤。<span class="夹白"><span class="科">净</span>玉莲。<span class="科">旦</span></span>母命传呼。奴当趋奉。金莲轻举湘裙动。</p>
        
        <p class="白"><span class="科">旦</span>母亲。<span class="科">净</span>撒开。不是你娘。<span class="科">旦</span>姑娘。<span class="科">丑</span>不是你姑娘。<span class="科">净</span>你好欺心。虽无十月怀胎。且有三年乳哺。怎么得你长大嫁老公。姑娘与你说亲。肯不肯好好回他。怎么说爹是亲的。娘是继母。做主不得。骂我许多。<span class="科">旦</span>是那个来说的。<span class="科">净</span>姑娘说的。<span class="科">旦</span>姑娘曾在那里骂。<span class="科">丑</span>你骂来。<span class="科">净</span>贱人骂得好。</p>
        
        <p class="曲"><span class="牌">锁南枝</span><span class="科">旦</span>休发怒。免性焦。一言望乞听奴告。这聘礼荆钗。休恁看得小。<span class="夹白"><span class="科">净</span>是金的。<span class="科">旦</span></span>非是金。<span class="夹白"><span class="科">丑</span>敢是宝。<span class="科">旦</span></span>非是宝。<span class="夹白"><span class="科">净</span>非金非宝。要他何用。<span class="科">旦</span></span>将来聘奴家。一似孟德耀。</p>
        
        <p class="曲"><span class="牌">前腔</span><span class="科">净丑</span>听他道。越气恼。无知贱人不听教。因甚苦死执迷。惹得娘焦燥。他礼物有甚好。比着玉镜台。羞杀晋温峤。</p>
        
        <p class="白"><span class="科">旦</span>母亲。岂不闻商相埋名。版筑岩前曾。避世。阿衡遯迹。躬耕莘野未逢时。买臣见弃于其妻。季子不礼于其嫂。先朝蒙正运未通。破窰困苦。昔日韩信时不遇。当道饿寒。王秀才虽窘。乃才学之士。孙汝权纵富。乃奸诈之徒。才学之士。不难于富贵。奸诈之徒。必易于贫穷。王秀才一朝风云际会。发迹何难。<span class="科">净</span>姑娘。丫头虽小。且是识人多矣。不知那里寻许多苦堆一处。</p>
        
        <p class="曲"><span class="牌">四换头</span>贼泼贱闭嘴。数黑论黄讲甚的。<span class="夹白">我是你什么人。<span class="科">旦</span>是娘。<span class="科">净</span>恰又来。</span>娘言语怎违。那里是顺父母颜情却是你。<span class="科">旦</span>顺父母颜情。人之大礼。话不投机。教人怎随。富豪恋贪。贫穷见弃。惹得傍人讲是非。</p>
        
        <p class="曲"><span class="牌">前腔</span><span class="科">丑</span>呆蠢丫头。出语污人耳。恁推三阻四。话不投机。豪家求汝效于飞。他有甚相亏。出言抵撞。你好没尊卑。</p>
        
        <p class="曲"><span class="牌">前腔</span><span class="科">旦</span>非奴失礼仪。望停嗔。听拜启。婚姻事有之。恐误了终身难改移。<span class="夹白"><span class="科">净</span>嫁去好。多住几日。不好。回来再嫁。<span class="科">旦</span></span>怕一时贪富侈。恐船到江心补漏迟。</p>
        
        <p class="曲"><span class="牌">前腔</span><span class="科">净丑</span>好言劝你。再三阻推。娘是何人你是谁。<span class="科">旦</span>母亲暂息雷电威。休恁自差池。今日里缘何将我苦禁持。<span class="科">净</span>自今和你做头敌。<span class="科">旦</span>谩威逼。断然不与孙氏做夫妻。</p>
        
        <p class="白"><span class="科">旦下外上</span>自不整衣毛。何须夜夜嚎。为何在此喧嚷。<span class="科">净</span>老贼养得好女儿。把我一顿打。若无姑娘劝。几乎打死。<span class="科">外</span>妈妈。玉莲最孝顺。敢不是他。<span class="科">净</span>且住。待我思想。我扯住他衣服。他洒调跑了去。方才打。姑娘。是你打的。<span class="科">外</span>妹子回来一次。惹得他母子闹炒。今后再不要你回来。<span class="科">丑</span>我为你女儿亲事。今后再不回来了。<span class="科">净哭</span>我的姑娘。<span class="科">丑哭</span>我的嫂嫂。<span class="科">外</span>呸。好人好家。哭怎么的。<span class="科">丑</span>耍戏有哭有笑。<span class="科">净</span>依我嫁孙家。多与他房匳首饰。若不肯嫁孙家。剥得赤条条。拣个十恶大败日。一乘破轿子。送到王家。房匳首饰。一些没有。再不管他。<span class="科">外</span>将机就机。明日乃是一好日。只说不好。妈妈。十恶大败之日。就是明日送去。<span class="科">净</span>也罢。就是明日。<span class="科">外</span>妈妈。你送去。<span class="科">净</span>我不去。<span class="科">外</span>妹子。你送去。<span class="科">丑</span>嫂嫂。一个泥人。送到庙里去。看个下落。就是我去。</p>
        
        <p class="落诗"><span class="科">外</span>不贪富贵自甘贫。<br /><span class="科">净</span>叵耐无知小贱人。<br /><span class="科">丑</span>惟有感恩并积恨。<br /><span class="科">合</span>万年千载不成尘。</p>
        
        <h2 id=ch11 class="chapter"><span class="出题">第十一出　辞灵</span></h2>
        
        <p class="曲"><span class="牌">破阵子</span><span class="科">旦上</span>翠黛深笼宝镜。蛾眉懒画春山。丝萝虽喜依乔木。椿树还怜老岁寒。偷将珠泪弹。</p>
        
        <p class="白">我生胡不辰。襁褓失慈母。鞠育赖椿庭。成立多艰楚。此日遣于归。父命曷敢阻。进退心恐伤。有泪出肺腑。奴家被继母逼嫁孙郎。我爹爹不允。将机就计。只说今日是十恶大败之日。匆遽之间。将奴出配王家。首饰衣服。并无一件。苦呵。若是亲娘在日。岂忍如此肮脏。不免到祠堂中拜别亲娘神主。此间已是祠堂中了。这一位是我亲娘呵。一入祠堂心惨凄。百年香火叹无儿。涓埃未报母恩德。返哺忍闻乌夜啼。</p>
        
        <p class="曲"><span class="牌">玉交枝</span><span class="科">旦</span>音容不见。望冥中听奴诉言。甫离怀抱娘恩断。目应怎瞑黄泉。谁知继母心太偏。逼奴改嫁相凌贱。<span class="夹白">我那亲娘。孩儿今日出嫁。本待做一碗羹饭与你。料他决不相容。苦莫说羹饭。我要痛哭一场。<span class="科">合</span></span>怕他们闻之见嫌。只得且吞声。泪痕如线。</p>
        
        <p class="白">我的亲娘在日。岂是今日。</p>
        
        <p class="曲"><span class="牌">前腔</span>不能光显。叹资装十无一完。<span class="夹白">爹爹母亲。</span>荆钗裙布奴情愿。<span class="夹白">只是我爹爹年老在堂。奴家去后。</span>叹无人膝下承颜。<span class="夹白">我的亲娘。七岁抛离了你。</span>受他折磨难尽言。<span class="夹白">孩儿倘有一些差处。非打即骂。</span>他全无骨肉亲相眷。<span class="科">合前外上</span></p>
        
        <p class="白">荆钗与裙布。随时逼婚嫁。<span class="科">丑上</span>三夜不息烛。相思何日罢。<span class="科">外</span>我儿哭得这等模样。你在此怎么。<span class="科">旦</span>我在此别母亲神主。<span class="科">外</span>我的儿。</p>
        
        <p class="曲"><span class="牌">忆多娇</span>你且开镜匳。整翠钿。休得界破残装玉筋悬。<span class="夹白">今日我做爹爹的肮脏了你。</span>首饰全无真可怜。<span class="科">合</span>休得愁烦。喜嫁个读书大贤。</p>
        
        <p class="曲"><span class="牌">前腔</span><span class="科">旦</span>愁只愁你子嗣悭。爹老年。何忍教儿离膝前。<span class="夹白">爹爹。你与母亲不谐。孩儿去了。凡事忍耐些罢。</span>莫惹闲非免挂牵。<span class="科">合前丑</span></p>
        
        <p class="白">我儿。你若依了我。嫁了孙家。大样妆匳。十分富贵。今日什么来由。到嫁这个穷鬼。<span class="科">外</span>你好胡说。</p>
        
        <p class="曲"><span class="牌">鬭黑麻</span>自古姻缘事非偶然。五百年来赤绳系牵。儿今去。听教言。<span class="夹白">我的儿。你到王门做媳妇。勿慢勿骄。必钦必敬。</span>孝顺姑嫜。数问寒喧。<span class="科">合</span>灯前泪涟。生离各一天。它有日归宁。吾心始安。</p>
        
        <p class="白">我儿。上轿去罢。<span class="科">旦</span>待孩儿请母亲出来拜辞。<span class="科">外</span>孩儿。那老泼贱。你去拜别他怎么。<span class="科">旦</span>爹爹。天下无有不是的父母。孩儿何忍不辞而去。<span class="科">丑</span>姪女言之有礼。待我去请他来。嫂嫂。女儿请你出来拜别。<span class="科">净在内说</span>不出来。一似张果老倒骑驴。永远不要见这畜生的而。<span class="科">丑</span>姪女儿。你母亲不肯出来受你的拜别。<span class="科">旦</span>既不肯出来。待奴自去请。母亲。开门。开门。<span class="科">净内说</span>不开。不开。<span class="科">旦</span>母亲既不开门。不免就此房门前拜别。我的娘。孩儿呵。</p>
        
        <p class="曲"><span class="牌">前腔</span>蒙教养成人。恩同昊天。<span class="夹白"><span class="科">净内应</span>我又不是你亲娘。说什么昊天。<span class="科">旦</span>我的娘。</span>虽不是你亲生。多蒙保全。儿别去。免忧煎。<span class="夹白">娘。你是个年老之人。休惹闲气。倘爹爹有些不是处。忍耐些罢。</span>努力加餐。望把愁颜变笑颜。<span class="科">合</span>灯前泪涟。生离真可怜。<span class="夹白"><span class="科">外</span>我儿。他衣饰也无一件与你。哭他怎么。<span class="科">旦</span></span>裙布荆钗。奴身自便。</p>
        
        <p class="白"><span class="科">丑</span>姪女儿。拜了爹爹。上轿去罢。<span class="科">外</span>不要拜了。</p>
        
        <p class="曲"><span class="牌">临江僊</span><span class="科">旦</span>百拜哀哀辞膝下。及门无母施鞶。未知何日返家园。出门银烛暗。白日照鱼轩。<span class="科">旦丑吹打下外吊场</span></p>
        
        <p class="曲"><span class="牌">前腔</span>半壁孤灯相吊影。萧萧白发盈颠。那堪弱息离身边。叮咛辞别去。情痛不成干。</p>
        
        <h2 id=ch12 class="chapter"><span class="出题">第十二出　合卺</span></h2>
        
        <p class="曲"><span class="牌">风马儿</span><span class="科">老旦上</span>株守窝居事桑麻。形憔悴。鬓蓝参。<span class="科">生上</span>家寒世薄精神减。凄凉一担。母忧愁。子羞惭。</p>
        
        <p class="白"><span class="科">老旦</span>孩儿。姻缘之事非偶然。前番许将仕来说亲事。我因将荆钗为定。此人一去许久。不见回报。敢是不成了。<span class="科">生</span>母亲。姻缘前生分定。苦苦挂怀则甚。</p>
        
        <p class="曲"><span class="牌">琐寒窗</span><span class="科">老旦</span>这门亲非是我贪婪。无奈人来说再三。送荆钗只愁富室褒谈。良媒竟没一言回俺。反教娘挂肠悬胆。<span class="科">合</span>早间只闻得鹊噪窗南。有何亲旧相探。</p>
        
        <p class="曲"><span class="牌">前腔</span><span class="科">生</span>叹连年贫苦多谙。尤在凄凉一担担。事萱亲朝夕愧缺腴甘。劬劳未答。常怀凄惨。议姻亲断然不敢。<span class="科">合前</span></p>
        
        <p class="曲"><span class="牌">前腔</span><span class="科">末净上</span>论人生嫁女婚男。不是姻缘怎妄贪。谩夸他豪门首饰衣衫。娇娥志洁。甘居清淡。那听他巧言啜赚。这姑姑因此脸羞惭。此来必定喃喃。</p>
        
        <p class="白">此间已是。有人么。<span class="科">老旦</span>有人在外。出去看来。<span class="科">生</span>待孩儿去看。<span class="科">末</span>老夫要见令堂。<span class="科">生</span>请将仕少待。<span class="科">老旦</span>请见。<span class="科">末</span>老安人贺喜。<span class="科">老旦</span>寒门似水。喜从何来。<span class="科">末</span>钱老员外送小姐过门。以此贺喜。<span class="科">老旦</span>仓卒之间。诸事不曾整备。怎生是好。<span class="科">末</span>不费老安人的心。钱宅也没有人来。止有张姑妈送亲。他恰有些絮刮。不要听他。<span class="科">净</span>只要对了新官人。诸事不要管。张老安人出轿。华堂今夜喜筵开。拂拂香风次第来。画鼓频敲龙笛响。新人挪步出庭阶。</p>
        
        <p class="曲"><span class="牌">宝鼎儿</span><span class="科">丑上</span>亲送姪女临门。管取今朝沉醉。</p>
        
        <p class="白"><span class="科">净</span>请老安人迎接姑婆。<span class="科">老旦</span>姑婆请。<span class="科">丑</span>亲家请。<span class="科">净</span>请行礼。再行礼。<span class="科">老旦丑行礼丑</span>此间是那个。<span class="科">末</span>就是新官人。<span class="科">丑</span>你不晓得。这是琼林之琼。亲家面上为何能黄。<span class="科">老旦</span>生成的。<span class="科">丑</span>这房子为何都是曲的。<span class="科">老旦</span>这是旧房。<span class="科">丑</span>不是旧房。正是乔木之家。<span class="科">末净</span>这话才说得好。<span class="科">丑</span>亲家里面有什么冰窨。<span class="科">老旦</span>没有什么冰窨。<span class="科">丑</span>为何冷气直冲。亲家。夜来我哥哥嫂嫂分颜。如今送姪女临门。首饰房匳。诸事不曾完备。望亲家包荒。<span class="科">老旦</span>家下仓卒之间。诸事不曾整备。望姑婆包荒。<span class="科">丑</span>实不相瞒亲家说。没有喜娘。还要我一身充两役。扶我姪女出轿。酒是好歹两桌。都是我的了。<span class="科">末</span>且不要多说。扶持新人出轿。<span class="科">净</span>伏以身骑白马摇金凳。曾向歌楼列管弦。醉后不知明月上。笙歌引入画堂前。</p>
        
        <p class="曲"><span class="牌">花心动</span><span class="科">旦上</span>适遣匆匆。奈眉峰慵画。鬓云羞笼。</p>
        
        <p class="白"><span class="科">净</span>一对新人请上花毯。齐眉并立。一派笙歌列绮罗。女郎今夜渡银河。羞闻织女笑呵呵。今夜断然饶不过。<span class="科">老旦</span>请受礼。<span class="科">丑</span>同受礼。<span class="科">净</span>老安人请训事。<span class="科">老旦</span>姑婆请训事。<span class="科">丑</span>亲家请。<span class="科">老旦</span>占了。夫妻交拜。相敬如宾。务要上和下睦。夫唱妇随。常如鸾凤之和鸣。早叶麒麟之应瑞。姑婆请。<span class="科">丑</span>勤事桑麻。织䌷做布。莫学自己。嫁了这个穷酸饿醋。喜筵独桌。摆在那里。<span class="科">老旦</span>姑婆。仓卒之间。诸事不曾整备。</p>
        
        <p class="曲"><span class="牌">惜奴娇</span>只为家道贫穷。守荆钗裙布。谨身节用。今为姻眷。惟恐玷辱亲家门风。<span class="科">旦</span>空空。愧乏房匳来陪奉。望高堂垂怜宠。<span class="科">合</span>喜气浓。悄似僊郎僊女会合僊宫。</p>
        
        <p class="曲"><span class="牌">前腔</span><span class="科">丑</span>忻逢。夫婿宽洪。可留心遵守四德三从。<span class="科">末</span>勤攻诗赋。休得要效学飘蓬。<span class="科">生</span>重重。命蹇时乖长如梦。<span class="科">老旦</span>谢良言。开愚蒙。<span class="科">合前</span></p>
        
        <p class="曲"><span class="牌">鬭黑麻</span><span class="科">旦</span>家中。虽忝儒宗。论苹蘩箕帚。尚未谙通。愧无能。岂宜适事英雄。<span class="科">老旦</span>融融。非独外有容。必然内有功。<span class="科">合前</span></p>
        
        <p class="曲"><span class="牌">前腔</span><span class="科">生</span>愚蒙。欲步蟾宫。奈才疎学浅。未得蜚冲。愧无能。岂宜先自乘龙。<span class="科">丑</span>　　雍雍。才郎但显功。娇妻拟赠封。<span class="科">合前</span></p>
        
        <p class="曲"><span class="牌">锦衣香</span><span class="科">末</span>夫性聪。才堪重。妇有容。德堪重。天生美质奇才彩鸾凤。<span class="科">生</span>自惭非是汉梁鸿。何当富室。配着孤穷。<span class="科">旦</span>念妾非孟光。奉亲命遣侍明公。今日同欢共。想也曾修种。夫和妇睦。琴调瑟弄。</p>
        
        <p class="曲"><span class="牌">浆水令</span><span class="科">老旦</span>恕贫无香醪泛钟。恕贫无美食献供。<span class="科">丑</span>又无些汤水饮喉咙。妆甚么大媒。做什么亲送。<span class="科">末</span>休相笑。莫妄冲。惟恐外人相讥讽。<span class="科">老旦</span>非缺礼。非缺礼。只为窘中。凡百事。凡百事。望乞包笼。</p>
        
        <p class="曲"><span class="牌">尾</span><span class="科">众</span>佳人才子德堪重。更人才又兼出众。夫妻到老和同。</p>
        
        <p class="落诗"><span class="科">生</span>合卺交欢喜颇浓。<br /><span class="科">老</span>琴调瑟弄两和同。<br /><span class="科">丑</span>今宵賸把银缸照。<br /><span class="科">合</span>犹恐相逢在梦中。</p>
        
        <h2 id=ch13 class="chapter"><span class="出题">第十三出　遣仆</span></h2>
        
        <p class="曲"><span class="牌">出队子</span><span class="科">外上</span>追思前事。追思前事。心下如同理乱丝。虽然颇颇有家私。争奈年高无后嗣。怎不教人怨咨。</p>
        
        <p class="白">万般皆是命。半点不由人。当初招王十朋为婿。谁知我那婆子嫌贫爱富。定要嫁孙家。我女不从。因此变作参商。番成仇怨。是我一时将机就机。将孩儿送过王门。如今赴京科举。思虑他家无人。意欲整西边书房。去请亲家女儿同居住。早晚也好看顾。李成那里。<span class="科">末上</span>水将杖探知深浅。人听言词见腹心。员外有何分付。<span class="科">外</span>李成。王官人往京求取功名。我思量他家无人。欲将西首书房。去请老安人小姐到家居住。早晚也好看顾。<span class="科">末</span>如此甚好。只怕老安人不容。<span class="科">外</span>有我在此。不妨。<span class="科">末</span>小人就去。</p>
        
        <p class="曲"><span class="牌">好姐姐</span><span class="科">外</span>听吾一言说与。那王秀才欲求科举。他若去时。必定家空虚。<span class="科">合</span>堪忧虑。形只影单添凄楚。暮想朝思愈困苦。</p>
        
        <p class="曲"><span class="牌">前腔</span><span class="科">末</span>解元为功名利禄。他应难免分开鸳侣。妻孤母独。怎不愁满腹。<span class="科">合前</span></p>
        
        <p class="曲"><span class="牌">前腔</span><span class="科">外</span>我欲把西边空屋。相请他萱亲荆妇。移来并居。早晚堪照顾。<span class="科">合</span>亲骨肉。及早取来同居住。彼此心欢意满足。</p>
        
        <p class="曲"><span class="牌">前腔</span><span class="科">末</span>小仆蒙东人付嘱。到彼处传说衷曲。他闻此语。拟定无间阻。<span class="科">合前</span></p>
        
        <p class="落诗"><span class="科">外</span>不忍他家受惨凄。<br /><span class="科">末</span>恩东惜树更连枝。<br /><span class="科">外</span>黄河尚有澄清日。<br /><span class="科">末</span>岂可人无得运时。</p>
        
        <h2 id=ch14 class="chapter"><span class="出题">第十四出　迎请</span></h2>
        
        <p class="曲"><span class="牌">挂真儿</span><span class="科">老旦上</span>天付姻缘事谐矣。夫和妇如鱼似水。<span class="科">生上</span>贫处蜗居。羞婚燕尔。惟恐傍人谈耻。<span class="科">旦上</span>菽水承欢胜甘旨。亲中馈未能周备。<span class="科">生</span>慈母心欢。贤妻意美。深喜一家和气。</p>
        
        <p class="白">母亲。苹蘩已喜承宗嗣。功名未遂平生意。黄榜正招贤。囊空无一钱。<span class="科">老旦</span>孩儿。家寒难斡运。谩自心头闷。<span class="科">旦</span>今举若蹉跎。光阴能几何。<span class="科">生</span>母亲。孩儿自与娘子成亲之后。不觉半载。即日黄榜动。选场开。郡中刻限十五日起程。争奈缺少盘缠。如何是好。<span class="科">老旦</span>孩儿。自你父亲亡后。家私日渐凋零。你今缺少盘费。教娘实难措办。<span class="科">旦</span>官人。此系是前程之事。况兼官府催行。虽则家道艰难。如何辞免。可容奴家回去。恳及爹娘。或钱或钞。借些与官人路上盘缠。不知尊意如何。<span class="科">生</span>如此却好。只恐岳丈不从。<span class="科">旦</span>这个不妨。<span class="科">末上</span>若无渔父引。怎得见波涛。自家蒙老员外着我到王秀才家去请取。这里便是。有人在此么。<span class="科">老旦</span>孩儿。是谁在门首。<span class="科">生</span>待孩儿去看。<span class="科">生</span>足下何来。<span class="科">末</span>小人是钱宅来的。<span class="科">生</span>少待。母亲。元来岳丈家里来的人。<span class="科">老旦</span>媳妇。你去看是谁。<span class="科">旦</span>待奴家去看。元来是李成。<span class="科">末</span>是小人。<span class="科">旦</span>一向爹妈好么。<span class="科">末</span>俱各平安。<span class="科">旦</span>今日着你来。有何话说。<span class="科">末</span>老员外闻知秀才官人上京应举。思虑宅上无人。着小人打点空房一所。特着小人来请老安人小姐同家另住。<span class="科">旦</span>这是贫人遇宝。有何不可。你进来见了婆婆。须要下礼。<span class="科">末</span>大人家儿女晓得。<span class="科">老旦</span>媳妇。是谁。<span class="科">旦</span>婆婆。是奴家里使唤的李成。<span class="科">老旦</span>元来是李成舅。请他进来。<span class="科">旦</span>李成进来。<span class="科">末</span>老安人拜揖。<span class="科">老旦</span>李成舅万福。二位亲家安否。<span class="科">末</span>托赖俱各平安。<span class="科">老旦</span>如今亲家着你来有何干。<span class="科">末</span>老安人请坐。待小人说。</p>
        
        <p class="曲"><span class="牌">宜春令</span>恩东命。遣仆来上覆。近闻说官人赴都。解元出路。人去家空。必定添凄楚。意欲把西首房屋。待相邀安人居住。为此特令男女到宅传语。</p>
        
        <p class="曲"><span class="牌">前腔</span><span class="科">老旦</span>蒙错爱。为眷属。这恩德深铭肺腑。奈缘艰苦。迤逦不能勾参岳父。到如今又蒙相呼。顿教娘心中犹豫。试问我孩儿媳妇。怎生区处。</p>
        
        <p class="曲"><span class="牌">前腔</span><span class="科">生</span>因科举。欲赴都。免不得抛妻弃母。千思百虑。母老妻娇。却教谁为主。既岳翁惜寡怜孤。这分明连枝惜树。且自随机应变。慎勿推阻。</p>
        
        <p class="曲"><span class="牌">前腔</span><span class="科">旦</span>夫出路。百事无。况家中前空后虚。晨昏朝暮。虑恐他人生疾妒。既相招共处同居。暂幽栖荜门蓬户。未审婆婆夫主。意中何如。</p>
        
        <p class="白"><span class="科">末</span>安人。且听小人告禀。俺老员外说得好。解元赴选。家中惟有女流。外无老仆。内无小僮。俺小姐既受苹蘩之托。恐缺甘旨之奉。为此将西边空屋。请安人小姐另处。父子又得相亲。妇姑况得其所。安人以为半世尚守孤灯。今而有妇。不肯因人而热。辞之固当矣。据小人愚见。早晚仰赖无人。倘有不测。何以堪处。我家空屋。固非广厦高堂。亦有重叠门户。不使雀穿牖。毋使犬吠室。实为有托。可保无虞。解元衣锦荣归。不惟壮观老员外之门楣。抑且增益老安人之福履。休得三思。幸垂一诺。<span class="科">旦</span>婆婆。李成之言有理。请问去否。<span class="科">老旦</span>儿。你道怎么不去。</p>
        
        <p class="落诗"><span class="科">老</span>家寒羞往见新亲。<br /><span class="科">生</span>世务艰难莫认真。<br /><span class="科">旦</span>此去料应无改易。<br /><span class="科">末</span>迳传消息报东人。</p>
        
        <p class="曲"><span class="牌">绣衣郎</span><span class="科">老旦生旦吊场</span>半生在陋巷幽栖。乐守清贫苟度时。重蒙不弃。大厦千间相周庇。望孩儿异日荣贵。报岳翁今日恩义。<span class="科">合</span>愿从今奋前程万里。愿从今奋鹏程万里。</p>
        
        <p class="曲"><span class="牌">前腔</span><span class="科">生</span>自历学十载书帏。黄卷青灯不暂离。春闱催试。鏖战功名在科场内。金鸾殿拟着荷衣。广寒宫必攀僊桂。<span class="科">合前</span></p>
        
        <p class="曲"><span class="牌">前腔</span><span class="科">旦</span>想苍天不负男儿。一举成名天下知。倘登高第。雁塔题名身荣贵。若能勾赠母封妻。也不枉了争名夺利。<span class="科">合前</span></p>
        
        <p class="曲"><span class="牌">前腔</span><span class="科">老旦</span>黄河尚有澄清日。岂可人无得运时。皇都得意。那时好个风流婿。<span class="科">生</span>我寒儒显赫门楣。太岳翁传扬名誉。<span class="科">合前</span></p>
        
        <p class="落诗"><span class="科">生</span>春闱催试迫违期。<br /><span class="科">旦</span>但愿皇都得意回。<br /><span class="科">老</span>跃过禹门三级浪。<br /><span class="科">合</span>管教平地一声雷。</p>
        
        <h2 id=ch15 class="chapter"><span class="出题">第十五出　分别</span></h2>
        
        <p class="曲"><span class="牌">卜算子</span><span class="科">外上</span>从别女孩儿。心下常萦系。昨日令人去请归。彼此心欢喜。</p>
        
        <p class="白">雪隐鹭鸶飞始见。柳藏鹦鹉语方知。昨日着李成去搬取王亲妈秀才与我女孩儿同家另居。待李成回来。便知分晓。</p>
        
        <p class="曲"><span class="牌">疎影</span><span class="科">老旦上</span>韶光荏苒。叹桑榆暮景。贫困相兼。<span class="科">旦上</span>半载忧愁。一家艰苦。未知何日回甜。<span class="科">生上</span>麄衣粝食心无歉。为亲老常怀凄惨。<span class="科">末上</span>安人贤会。秀才儒雅。小姐贞洁。</p>
        
        <p class="白">老安人。这里正是本宅门首。待小人进去通报。老员外。老安人秀才官人小姐都来了。<span class="科">外</span>在那里。<span class="科">末</span>都在门首。<span class="科">外</span>看坐来。亲家。请里面相见。<span class="科">老旦</span>老亲家先请。<span class="科">外</span>亲家。老夫接待不周。勿令见罪。<span class="科">老旦</span>亲家。老身贫乏。无一丝为聘。遣荆钗言之可羞。<span class="科">外</span>小女愧无百辆迎门。奉苹蘩惟恐有失。<span class="科">老旦</span>未遑造谢。反蒙宠招。<span class="科">外</span>重荷辉临。不胜忻羡。<span class="科">老旦</span>老亲家。亲母如何不见。<span class="科">外</span>老荆有些小恙。不及侍陪。容日再拜。乞恕。乞恕。<span class="科">老旦</span>孩儿过来。见了老亲家。<span class="科">生</span>念十朋一介寒儒。三尺童稚。忝居半子之情。托在万间之庇。有违参拜。无任战兢。<span class="科">外</span>好贤婿。<span class="科">旦</span>爹爹。久别尊颜。且喜无恙。<span class="科">外</span>孩儿起来。亲家母。我闻知令郎起程。虑恐亲家宅上无人。老夫如今打点西边空房屋一所。请亲姆到来。与我孩儿同住。未知尊意如何。<span class="科">老旦</span>老身来此叨扰尊府。<span class="科">外</span>贤婿几时起程。<span class="科">生</span>小生就是今日起程。<span class="科">外</span>李成看酒来。<span class="科">末</span>酒在此。<span class="科">外</span>此一杯酒。一来与老亲家接风。二来与我贤婿饯行。酒三巡。权为饯行之礼。亲家。我家中没有高堂大厦。</p>
        
        <p class="曲"><span class="牌">降黄龙</span>草舍茅簷。蓬荜尘蒙。网罗风飐。尊亲到此。但有无一一望亲遮掩。<span class="科">老旦</span>恩沾万间周庇。悄似寒灰拨焰。使穷亲欢生愁腹。喜生愁脸。</p>
        
        <p class="曲"><span class="牌">前腔</span><span class="科">旦</span>安然。同效鹣鹣。为取功名。反成抛闪。君今此行。又恐怕贪富别取房匳。<span class="科">生</span>休言。我守忠信。自古道贫而无谄。肯贪荣忘恩失义。附热趋炎。</p>
        
        <p class="曲"><span class="牌">前腔</span><span class="科">老旦</span>淹淹。贫守齑盐。常虑衣单。每忧食缺。今为眷属。尤恐将宅第门风辱玷。<span class="科">外</span>休谦。既成姻眷。又何故相弃相嫌。敢攀尊亲宠临。老夫过僭。</p>
        
        <p class="曲"><span class="牌">前腔</span><span class="科">生</span>叨忝。母训师严。三史谙通。九经博览。今承召举。到试闱定有朱衣头点。<span class="科">旦</span>春纤。捧觞低劝。好将心事拘拑。到京师闲花野草。慎勿沾染。</p>
        
        <p class="曲"><span class="牌">黄龙衮</span><span class="科">生</span>休将别泪弹。休将别泪弹。且把愁眉展。背井离乡。谁敢胡沾染。<span class="科">老旦</span>路途迢递。不无危险。才日暮。问路程。寻宿店。</p>
        
        <p class="曲"><span class="牌">前腔</span><span class="科">生</span>萱亲免愁烦。萱亲免愁烦。岳丈休忆念。<span class="科">老旦</span>记取叮咛。客邸当勤俭。<span class="科">外</span>此行只愿鳌头高占。功名遂。姓字香。门楣显。</p>
        
        <p class="曲"><span class="牌">尾声</span><span class="科">生</span>随身不虑无琴剑。虑只虑行囊缺欠。<span class="科">外</span>些少白金相助添。</p>
        
        <p class="白"><span class="科">生</span>多谢岳父厚意。<span class="科">外</span>你去路上要小心。早去早回。<span class="科">老旦</span>孩儿。你过来。我分付你几句。<span class="科">生</span>母亲有何分付。<span class="科">老旦</span>你未晚先投宿。鸡鸣起看天。逢桥须下马。过渡莫争先。古来冤枉事。皆在路途间。做娘的就比树头上黄叶。荷叶上水珠。朝不保暮了。我的儿呵。</p>
        
        <p class="曲"><span class="牌">临江僊</span>渡水登山须仔细。<span class="科">外</span>朝行须听晓鸡啼。<span class="科">旦</span>成名先寄好音回。<span class="科">末</span>蓝袍将挂体。及第便回归。<span class="科">生</span>重荷萱亲勤训诲。感蒙岳丈提携。<span class="夹白">娘子。</span>好生侍奉我亲帏。<span class="夹白">李成。</span>在家勤照顾。<span class="科">末</span>及第便回归。<span class="科">旦扯生介</span>半载夫妻成拆散。婆婆年老怎支持。成名思故里。切莫学王魁。<span class="科">生</span>你不须多嘱付。我及第便回归。</p>
        
        <p class="白"><span class="科">生先下众吊场</span>正是流泪眼观流泪眼。断肠人送断肠人。<span class="科">外</span>孩儿。你夫婿上京取应。好把婆婆恭敬。<span class="科">旦</span>甘旨一一趋承。谨依爹爹严命。<span class="科">老旦</span>多幸多幸。骨肉团圆欢庆。</p>
        
        <p class="曲"><span class="牌">园林好</span>深感得亲家见怜。助白银恩德万千。更广厦容留。贫贱得所。赐喜绵绵。蒙所庇。意拳拳。</p>
        
        <p class="曲"><span class="牌">沉醉东风</span><span class="科">外</span>我孩儿三生有缘。与才郎忝为姻眷。今日赴春闱。程途遥远。助盘费尚忧轻鲜。<span class="科">旦</span>婆当暮年。父当老年。只愿我儿夫荣归故苑。</p>
        
        <p class="曲"><span class="牌">川拨棹</span><span class="科">老旦</span>他凭取才学上京赴选。又恐怕他功名缘分浅。<span class="科">末</span>老安人且莫萦牵。那秀才文章灿然。管登科。作状元。管登科。作状元。</p>
        
        <p class="曲"><span class="牌">红绣鞋</span><span class="科">老旦</span>旦夕祝告苍天。周全。愿他独占魁选。荣显。母妻封赠受皇宣。门楣显。姓名传。得鱼后。怎忘筌。得鱼后。怎忘筌。</p>
        
        <p class="曲"><span class="牌">尾</span>从今且把眉舒展。遇良辰自宜消遣。骨肉永远团圆。</p>
        
        <p class="落诗"><span class="科">外</span>举子纷纷争策艺。<br /><span class="科">老</span>此行愿取登高第。<br /><span class="科">旦</span>马前喝道状元来。<br /><span class="科">合</span>这回好个风流婿。</p>
        
        <h2 id=ch16 class="chapter"><span class="出题">第十六出　赴试</span></h2>
        
        <p class="曲"><span class="牌">水底鱼</span><span class="科">生上</span>天下贤良。赴选临帝乡。白衣卿相。暮登天子堂。</p>
        
        <p class="曲"><span class="牌">前腔</span><span class="科">末上</span>为功名纸半张。引得吾辈忙。人人都想。要登龙虎榜。</p>
        
        <p class="曲"><span class="牌">前腔</span><span class="科">净上</span>有等魍魉。本是田舍郎。妆模作样。也来入试场。</p>
        
        <p class="白"><span class="科">生</span>三年大比选场开。满腹文章特地来。争看世人增价买。信知吾辈是英才。<span class="科">净</span>梅溪。我和你一学朋友。不须通名。趱行则个。</p>
        
        <p class="曲"><span class="牌">甘州歌</span><span class="科">生</span>自离故里。谩回首家乡极目何处。萱亲年老。一喜又还一惧。晨昏幸托年少妻。深感岳丈相怜一处居。<span class="科">合</span>蒙嘱付。牢记取。教我成名先寄数行书。休悒怏。莫叹嗟。白衣换却锦衣归。</p>
        
        <p class="曲"><span class="牌">前腔</span><span class="科">末</span>芳春景最奇。正可人不暖不寒天气。千红万紫。开遍满目芳菲。香车宝马逐队随。不见来往游人浑似蚁。<span class="科">合</span>争如我折桂枝。十年身到凤凰池。身荣贵。回故里。人人都道状元归。</p>
        
        <p class="曲"><span class="牌">前腔</span><span class="科">净</span>迤逦松篁迳里。见野塘溶溶水没沙嘴。鸥凫往来。出没又还惊飞。危桥跨涧人过稀。只见漠漠平沙接远堤。<span class="科">合</span>途中趣。真是奇。绿杨枝上啭黄鹂。难禁受。闻子规。声声叫道不如归。</p>
        
        <p class="曲"><span class="牌">前腔</span><span class="科">众</span>闻知皇都近矣。尚还隔几重烟水。餐风宿水。岂惮路途迢递。一心指望入试闱。恨不得胁生双翅飞。<span class="科">合</span>寻宿处。莫待迟。竹篱茅舍掩柴扉。天将暮。日坠西。渔翁江上钓鱼归。</p>
        
        <p class="曲"><span class="牌">尾</span>问牧童。归村市。香醪同饮典春衣。图得今宵沉醉归。</p>
        
        <p class="落诗"><span class="科">生</span>琢磨成器待春闱。<br /><span class="科">末</span>此去前程唾手回。<br /><span class="科">净</span>青云有路终须到。<br /><span class="科">丑</span>金榜无名誓不归。</p>
        
        <h2 id=ch17 class="chapter"><span class="出题">第十七出　春科</span></h2>
        
        <p class="白"><span class="科">末上</span>钦奉朝廷命。敷施雨露恩。鱼龙皆变化。一跃尽朝天。自家不是别人。礼部伺候的便是。往来听候。侍奉官员。今乃大比贡举之年。正当设科取士之际。国朝委请试官。已在贡院之内。府县郡召举子。俱列棘闱之前。如今将次考试。只得在此伺候。怎见得设科取士。但见开设着茂才科。贤良科。方正科。齐齐整整。印卷所。弥封所。对读所。誊录所。密密严严。委请有总考官。同考官。易考官。书考官。诗考官。春秋考官。礼记考官。人人饱学。提调官。供给官。巡绰官。受卷官。弥封官。总监临官。都干办官。个个清廉。但是天下才子。先到礼部报名。第一场以四书拟题。内选程文四书三篇。五经四篇。务要文章峻洁。第二场以性理群书拟题。内选程论诏诰一篇。表判一篇。俱用礼义精纯。第三场策问五道。无非晓达时务。何必经史辨疑。中式举人。定为三甲。授官进士。分作九阶。第一甲赐进士及第。官授从六品。第二甲赐进士出身。官授正七品。第三甲赐同进士出身。官授从七品。廷策一道。列名状元榜眼探花。游街三日。赐宴琼林。鹿鸣卤薄。正是一封才下兴贤诏。四海应无遗弃才。道犹未了。试官早到。</p>
        
        <p class="曲"><span class="牌">夜游朝</span><span class="科">外杂从上</span>锦袍银绶掌春宫。辅佐承明一统。圣主求贤心重。网罗天下英雄。</p>
        
        <p class="白">乌纱玉带紫金鱼。出入千人拥一车。若问荣华何自至。少年曾读五车书。下官蒙差考试。为天子之辅臣。系文章之司命。荣身食禄。岂容尸位素餐。报主匡时。敢不矢心殚力。今当会试之春。命主礼闱。天下英才。云屯蚁聚。左右。举子入试者。用意搜检。以防怀挟。着他鱼贯而进。</p>
        
        <p class="曲"><span class="牌">水底鱼</span><span class="科">生上</span>天降皇恩。诏我众书生。鱼龙变化。直上九霄云。</p>
        
        <p class="曲"><span class="牌">前腔</span><span class="科">末上</span>慈亲衰倦。弟兄无一人。无人奉养。时刻常挂心。</p>
        
        <p class="曲"><span class="牌">前腔</span><span class="科">净上</span>我是文人。声名天下闻。若还高中。管取第一名。</p>
        
        <p class="白"><span class="科">众见外</span>众举子。我奉九重之命。抡四海之才。每岁考试。不过经书诗对。尽是俗套虚文。我今奏准裁革。第一场各把本经做一篇。第二场破题。第三场作诗。天地人三号。各归号房。挨次呈来。无得错乱。取责不便。<span class="科">杂</span>生员领题。<span class="科">外</span>天字号就把本经做一篇来。</p>
        
        <p class="曲"><span class="牌">黄莺儿</span><span class="科">生</span>鲁史纪周正。<span class="夹白"><span class="科">外</span>正名之实。何者为先。<span class="科">生</span></span>重明伦。先正名。<span class="夹白">先明王霸之分。</span>尊王贱霸功难泯。<span class="夹白"><span class="科">外</span>五霸桓文为盛。事业如何。<span class="科">生</span>齐桓公会诸侯于葵丘。次师召陵以伐楚。晋文公会诸侯践土。天王狩于河阳。</span>葵丘序盟。召陵誓兵。河阳践土诚陵分。<span class="夹白"><span class="科">外</span>春秋以赏罚为事。无乃为僭乎。<span class="科">生</span>春秋天子之事也。故仲尼曰。罪我者其惟春秋乎。知我者其惟春秋乎。</span>细推评。刑诛爵赏。谁识素王情。</p>
        
        <p class="白"><span class="科">外</span>此篇深得春秋赏罚之旨。真内圣外王之学也。可喜可喜。地字号把你本经做一篇来。</p>
        
        <p class="曲"><span class="牌">前腔</span><span class="科">末</span>五典与三坟。见重华。思放勋。<span class="夹白"><span class="科">外</span>昔左史倚相能读坟典丘索之书。子亦能是乎。<span class="科">末</span>不敢。此分内事也。</span>九丘八索吾能省。<span class="夹白"><span class="科">外</span>既然读上古书。且说欲为君尽君道。欲为臣尽臣道。二者当法何人。<span class="科">末</span>君人之道。至文武而尽。人臣之义。当以伊周为法。</span>文谟克勤。武烈继明。商衡周鼎辉相映。<span class="夹白"><span class="科">外</span>如或知汝。则何以哉。<span class="科">末</span>有用我者。务引君当道而已。</span>际风云。盐梅舟楫。一德务臣君。</p>
        
        <p class="白"><span class="科">外</span>此篇深有宰辅器量。深为朝廷得人贺也。人字号把你本经做一篇来看。</p>
        
        <p class="曲"><span class="牌">前腔</span><span class="科">净</span>四圣首弥纶。道阴阳。说鬼神。<span class="夹白"><span class="科">外</span>易主卜筮者说。可信么。<span class="科">净</span>圣人作易。神以知来。知以藏往。是故知幽明之故。</span>知来藏往昭无朕。天根杳冥。月窟浑沦。<span class="夹白"><span class="科">外</span>何为天根。何为月窟。<span class="科">净</span>尧夫云。干遇巽时观月窟。地逢雷处见天根。<span class="科">外</span>夏商之时。易有何名。<span class="科">净</span>夏易首艮。是曰连山。商易首坤。是曰归藏。皆无足传者。</span>连山云断归藏隐。<span class="夹白"><span class="科">外</span>此子年齿虽逾。学识颇到。<span class="科">净</span>不敢。我学生八八六十四卦。三百八十四爻。无不精晓。<span class="科">外笑</span>可知你日亲笔砚。<span class="科">净</span>惶恐。</span>且休颦。韦编三绝。观国利王宾。</p>
        
        <p class="白"><span class="科">外</span>此篇易学颇精。非研穷义理。不能到也。<span class="科">生</span>生员领题。<span class="科">外</span>第二场我出个破题与你做。臣事君以忠。<span class="科">生</span>论辅乎君者。当尽忠于君也。<span class="科">末</span>生员领题。<span class="科">外</span>第二场我出破题与你做。其为人也孝悌。<span class="科">末</span>性禀天地之贵。道尊日月之长。<span class="科">净</span>生员领题。<span class="科">外</span>第二场我出破题与你做。学而第一。学而时习之。不亦说乎。有朋自远方来。不亦乐乎。人不知而不愠。不亦君子乎。<span class="科">净</span>大人。不是这学。乃是鹤儿第一。鹤乃是鹤之子。时乃时时之习也。盖鹤有千岁。得为有寿之禽。小鸟朔飞。渐渐飞高飞远。其母岂不说乎。忽一日飞在青田之内。赤壁之间。同类见他飞得高远。也飞来做了一处。此乃同类相从。岂不乐乎。雄鹤见了雌鹤。就欺心起来。一飞飞起来。站在雌鹤身上。牢牢立定。而不滚也。雌鹤把头来对了雄鹤。雄鹤。你为何欺心。雄鹤答曰。人不知而不愠。不亦君子乎。<span class="科">外</span>天字号第三场。就把桂花为题。光香郎韵。作诗一首。<span class="科">生</span>花如金粟占秋光。月殿移来万斛香。试问嫦娥仙子道。一枝留与状元郎。<span class="科">外</span>地字号第三场。就把梅花为题。光香郎韵。作诗一首。<span class="科">末</span>横斜疎影透波光。玉骨冰肌分外香。昨夜前村雪初霁。今朝应有探花郎。<span class="科">外</span>人字号第三场。就把橘子为题。光香郎韵。作诗一首。<span class="科">净</span>橘子生来耀日光。又酸又涩又馨香。后来结成一个大疙瘩。剖开来到有七八囊。<span class="科">外</span>郎字韵怎么囊。<span class="科">净</span>大人囊得过就罢了。<span class="科">外</span>学问粗疎。回去用心读书。留在下科。<span class="科">净</span>三场文字不得中。六个馒头落得吞。<span class="科">外</span>这几篇皆通。独有天字号为最。天字号那方人氏。姓甚名谁。<span class="科">生</span>温州府永嘉县人氏。姓王。名十朋。<span class="科">外</span>去秋解元是你。今科会元又是你。我把你文字封上御前亲阅定夺。</p>
        
        <p class="曲"><span class="牌">风检才</span><span class="科">众上</span>举子读书大贤。锦绣文章可观。象简罗袍恁作穿。宫花插帽簷偏。<span class="科">合</span>头名是王状元。</p>
        
        <p class="白"><span class="科">小生</span>圣旨下。奉圣旨。策三道词理平顺。条对详明。宜居第一甲第一名王十朋。第二甲第一名王士宏。第三甲第一名周璧。各赐袍服冠带。整备鼓乐。迎送状元及第。游街毕日。即赴翰林谢恩。<span class="科">众</span>万岁。万岁。万万岁。</p>
        
        <p class="落诗"><span class="科">外</span>五百名中第一人。<br /><span class="科">生</span>乌靴纱帽绿袍新。<br /><span class="科">末</span>明朝早赴琼林宴。<br /><span class="科">众</span>斜插宫花谒至尊。</p>
        
        <h2 id=ch18 class="chapter"><span class="出题">第十八出　闺念</span></h2>
        
        <p class="曲"><span class="牌">破阵子</span><span class="科">旦上</span>灯灿金花无寐。尘生锦瑟消魂。凤管台空。鸾笺信杳。孤帏不断离情。巫山梦断银缸雨。绣阁香消玉镜蒙。<span class="夹白">十朋。</span>休怨怀想人。</p>
        
        <p class="白">妾惭非淑女。父命嫁洪儒。矢心共贫素。布荆乐有余。旦夕侍巾栉。齐眉愧不如。两情正欢洽。一旦赴征书。折此蓝田玉。分我合浦珠。翠钿空零落。绿鬓渐萧疎。登楼试晚妆。镜破意踌躇。羞看舞双燕。交彩入空虚。况有高堂亲。忧怀日倚闾。愿言远游子。及早赋归欤。奴家自从才郎别后。每日鸡鸣而起。敬奉姑嫜。勤事父母。如今天尚未明。意欲对镜梳妆。争奈离愁千种。想起别时。不觉垂泪。</p>
        
        <p class="落诗">春风吹柳拂行旌。<br />忆别河桥万种情。<br />天上杏花开欲遍。<br />才郎从此步云程。</p>
        
        <p class="曲"><span class="牌">四朝元</span>云程思奋。迢迢赴玉京。为策名僊籍。献赋金门。一旦成孤另。自骊驹唱断。自骊驹唱断。空忆草碧河梁。柳绿长亭。一骑天涯。正是百花风景。到此春将尽。<span class="夹白">嗏。</span>寂寞度芳辰。凤帐鸳衾。翠减兰香冷。君行万里程。妾怀万般恨。别离太急。思思念念。是奴薄命。</p>
        
        <p class="落诗">薄命佳人多苦辛。<br />通宵不寐听鸡鸣。<br />高堂侍奉三亲老。<br />要使晨昏妇道行。</p>
        
        <p class="曲"><span class="牌">前腔</span>妇仪当尽。昏问寝兴。听谯楼更漏。紫陌鸡声。忙把衣衫整。要殷勤定省。要殷勤定省。自觑堂上姑嫜。萱草椿庭。白发三亲。也索一般恭敬。不敢辞劳顿。<span class="夹白">嗏。</span>端不为家贫。欲尽奴情。愿采苹蘩进。儿夫事远征。亲年当暮景。孝思力罄。行行步步。是奴常分。</p>
        
        <p class="落诗">事亲一一体天心。<br />无暇重调绿绮琴。<br />憔悴容颜愁里变。<br />妆台从此懒相临。</p>
        
        <p class="曲"><span class="牌">前腔</span>慵临妆镜。菱花暗锁尘。自曲江人去。凤折鸾分。羞睹孤飞影。渐脂憔粉悴。渐脂憔粉悴。说甚眉扫青山。鬓挽乌云。玉筯痕多。只为荆钗情分。肠断当年聘。<span class="夹白">嗏。</span>欲照又还停。只见貌减容消。展转添愁闷。团团宝鉴明。萧萧翠环冷。为思结发。丝丝缕缕万千愁病。</p>
        
        <p class="落诗">愁病恹恹瘦损神。<br />只因夫婿寓瑶京。<br />那堪雁帛鱼书杳。<br />肠断香闺独宿人。</p>
        
        <p class="曲"><span class="牌">前腔</span>从离乡郡。皇都觅利名。想龙门求变。豹文思炳。凤阁图衣锦。奈归期未定。奈归期未定。便做折桂蟾宫。赐宴琼林。须念兰房。有奴孤形独影。莫向红楼凭。<span class="夹白">嗏。</span>独坐暗伤神。雁杳鱼沉。教奴望断衡湘信。长安红杏深。家山白云隐。早祈归省。孜孜翕翕。举家欢庆。</p>
        
        <p class="曲"><span class="牌">尾声</span>时光似箭如梭掷。勤把萱亲奉侍。专等儿夫返故里。</p>
        
        <p class="落诗">只为求名岂顾亲。<br />儿夫必定离京城。<br />真个路遥知马力。<br />果然日久见人心。</p>
        
        <h2 id=ch19 class="chapter"><span class="出题">第十九出　参相</span></h2>
        
        <p class="白"><span class="科">末上</span>碧玉堂前列管弦。珍珠帘卷袅沈烟。不闻阃外将军令。只听朝中天子宣。自家不是别人。乃是万俟丞相府中堂候官的是也。且说我那丞相。真个官高极品。累代名家。身居八座之尊。班列群僚之上。论文呵。对先圣夜读诗书。论武呵。总元戎时观韬略。巍巍驾海紫金梁。兀兀擎天碧玉柱。休说官高极品。先夸相府轩昂。泥金楼阁。重簷叠栋。直起上一千层。碾玉栏杆。傍水临阶。斜连着十二曲。窗横面面碧琉璃。砖砌行行红玛瑙。屏开翡翠。兽炉中喷几阵香风。帘卷虾须。仙仗间会三千朱履。门排画戟。坐拥金钗。响当当的是玉珮声摇。明晃晃的是珠帘色耀。后堂中安一张影玲珑光灿烂数十层雕花刻草八柱象牙床。正厅上闲放着四围香散漫色鲜妍几多样描鸾画凤九鼎莲花帐。金间玉。玉间金。雕鞍宝凳。红映紫。紫映红。绣褥花裀。人人道是玉桥边开着两扇慷慨孟尝门。凤城中盖着一所异样神仙窟。道犹未了。丞相早到。</p>
        
        <p class="曲"><span class="牌">贺圣朝</span><span class="科">净上</span>几年职掌朝纲。四时燮理阴阳。一人有庆寿无疆。兆民赖之安康。</p>
        
        <p class="白">爵尊一品。为天子之股肱。位总百官。乃朝廷之耳目。庙堂宠任。朝野驰名。正是一片丹心能贯日。四方志气可凌云。自家万俟丞相是也。吾有一女。小字多娇。虽年及笄。争奈姻缘未遂。今年状元。乃是温州人氏。姓王名十朋。此人才貌兼全。俺要招他为婿。不知缘分如何。他今日必来参拜。且叫堂候官分付。堂候官那里。<span class="科">末</span>珍珠帘下忽传声。碧玉堂前听使令。覆丞相。有何钧旨。<span class="科">净</span>堂候官。今年状元乃是温州人氏。姓王名十朋。此人才貌双全。欲要招他为婿。只今便要成亲。你怎么说。<span class="科">末</span>告丞相。小姐是瑶池阆苑神仙。状元是天禄石渠贵客。若成了姻缘。不枉天生一对。<span class="科">净</span>正是。他今日必来参拜。你在衙门首。来时节须先露其意。<span class="科">末</span>暂辞恩相去。专等状元来。</p>
        
        <p class="曲"><span class="牌">菊花新</span><span class="科">生上</span>十年身到凤凰池。一举成名天下知。脱白挂荷衣。功名遂少年豪气。</p>
        
        <p class="白">引领神仙下翠微。云间相逐步相随。桃花已透三千丈。月桂高攀第一枝。阆苑应无先去客。杏园惟有后题诗。男儿志气当如此。金榜题名天下知。小生得了头名状元。深蒙圣恩。除授饶州佥判。方已朝回。必须参见万俟丞相。<span class="科">末见介</span>状元贺喜。<span class="科">生</span>何喜可贺。<span class="科">末</span>丞相有一多娇小姐。欲招状元为婿。只今便要成亲。<span class="科">生</span>小生自有寒荆在家焉敢望此。烦请通报。<span class="科">末</span>少待。<span class="科">介</span>告丞相。状元已在门首。<span class="科">净</span>着他进来见我。<span class="科">末</span>请状元进去相见。<span class="科">生见拜介</span>小生一介寒儒。久困山泽。郡乏贤才。勉使来试。忝蒙天眷。皆赖丞相提携之赐。谨造钧墀参拜。不胜愧感之至。<span class="科">净</span>状元且休闲说。休闲讲。我有一事与你说。男子生而愿为之有室。女子生而愿为之有家。我有一女。小字多娇。欲招你为婿。只今就要成亲。你心下如何。<span class="科">生</span>深蒙不弃微贱。感德多矣。奈小生已有寒荆在家。不敢奉命。<span class="科">净</span>你是读书之人。何故见疑。自古道。富易交。贵易妻。此乃人情也。<span class="科">生</span>丞相岂不闻宋弘有云。糟糠之妻不下堂。贫贱之交不可忘。小生不敢违例。<span class="科">净怒</span>我到违例。</p>
        
        <p class="曲"><span class="牌">八声甘州歌</span>穷酸魍魉。对我行辄敢数黑论黄。妆模作样。恼得我气满胸膛。<span class="科">生</span>平生颇读书几行。岂敢紊乱三纲并五常。<span class="科">末</span>斟量。不如且顺从何妨。</p>
        
        <p class="曲"><span class="牌">前腔</span><span class="科">净</span>端详。这搊搜伎俩。怎做得潭潭相府东床。出言挺撞。那些个谦让温良。<span class="科">生</span>微名忝登龙虎榜。肯做弃旧怜新薄幸郎。望参详。料乌鸦怎配鸾凰。</p>
        
        <p class="曲"><span class="牌">解三酲</span><span class="科">末</span>状元你且休闲讲。这姻事果是无双。当朝宰相为岳丈。论门户。正相当。<span class="科">生</span>寒儒怎敢过望想。自古道糟糠妻不下堂。<span class="科">净</span>忒无状。把花言巧语。一赸胡谎。</p>
        
        <p class="曲"><span class="牌">前腔</span><span class="科">末</span>你千推万阻。靡恃己长。只怕你舌剑唇鎗反受殃。<span class="科">生</span>谩自相劳让。停妻再娶谁承望。又何苦。恁相当。<span class="科">净</span>朝纲选法咱把掌。使不得祸到临头烧好香。不轻放。定改除远方。休想还乡。</p>
        
        <p class="白"><span class="科">净</span>堂候官。与我赶出去。</p>
        
        <p class="落诗"><span class="科">净</span>叵耐穷酸太不良。<br /><span class="科">生</span>有妻焉敢赘高堂。<br /><span class="科">末</span>大隹飞上梧桐树。<br /><span class="科">合</span>自有傍人说短长。</p>
        
        <p class="白"><span class="科">净吊</span>这畜生无理。我招他为婿。到有许多推故。堂候官。他除授那里做官。<span class="科">末</span>除授江西饶州佥判。<span class="科">净</span>第二名王士宏除授那里。<span class="科">末</span>他在广东潮阳佥判。<span class="科">净</span>西江是鱼米之地。广东潮阳是烟瘴地面。有何难处。眉头一蹙。计上心来。却将第二名王士宏除授饶州佥判。将王十朋改调潮阳。绝他归计。明日张榜示众。<span class="科">末</span>是好计。</p>
        
        <p class="落诗"><span class="科">净</span>改调潮阳祸必侵。<br /><span class="科">末</span>教他必定丧残生。<br /><span class="科">净</span>平生不作皱眉事。<br /><span class="科">末</span>世上应无切齿人。</p>
        
        <h2 id=ch20 class="chapter"><span class="出题">第二十出　传鱼</span></h2>
        
        <p class="曲"><span class="牌">醉落魄</span><span class="科">生上</span>乡关久别应多虑。幸登高第得铨除。修书欲寄报平安。浼承局。带回归。</p>
        
        <p class="白">亏心折尽平生福。行短天教一世贫。念小生贫寒之际。以荆钗为聘。遂结姻亲。临行又蒙岳丈接取母亲妻子一同居住。仍赠盘缠赴京。得了头名状元。深蒙圣恩。除授饶州佥判。本欲回乡视亲。不合参见万俟丞相。反要招我为婿。只因不从。被他拘留听候。不得回乡。只得写封家书回去。通报母亲妻子知道。我昨日在省门外。有一承局差往温州下文书。与他说了。约我今日来取书。待我写完。在此等他。</p>
        
        <p class="曲"><span class="牌">一封书</span>男百拜拜复。母亲尊前妻父母。离膝下到都。一举成名身挂绿。蒙除授饶州佥判府。待家眷临京往任所。寄家书。附承局。草草不恭儿拜复。</p>
        
        <p class="白">书已写完。在此等待承局到来。<span class="科">末上</span>传递急如火。官差不自由。自家承局的是也。公差到浙江递送公文。昨日王状元与我说要寄家书回去。不免到下处取书。<span class="科">生</span>承局起动你来了。<span class="科">末</span>状元写完在此未曾。<span class="科">生</span>写完在此了。<span class="科">末</span>既完了。送在那里去。<span class="科">生</span>此书烦附与温州在城双门巷里钱贡元家下。<span class="科">末</span>状元姓王。为何到钱宅。<span class="科">生</span>是我岳丈家中。</p>
        
        <p class="曲"><span class="牌">懒画眉</span>烦伊传递彩云笺。你到吾家可代言。因参相府被留连。不能勾归庭院。传与我萱亲莫挂牵。</p>
        
        <p class="曲"><span class="牌">前腔</span><span class="科">末</span>状元深念北堂萱。料想尊堂忆状元。泥金先把好音传。他必定生欢忭。正是一纸家书抵万钱。</p>
        
        <p class="落诗"><span class="科">生</span>平安一纸喜重重。<br /><span class="科">末</span>阖宅投呈喜信通。<br /><span class="科">生</span>只恐匆匆说不尽。<br /><span class="科">末</span>行人临发又开封。</p>
        
        <h2 id=ch21 class="chapter"><span class="出题">第二十一出　套书</span></h2>
        
        <p class="曲"><span class="牌">双劝酒</span><span class="科">净上</span>儒冠误身。一言难尽。为玉莲可人。常怀方寸。若得他配合秦晋。那其间燕尔新婚。</p>
        
        <p class="白">凡人不可貌相。海水不可斗量。谁想王十朋得了头名状元。除授饶州佥判。见说万俟丞相招他为婿。推阻不从。打听得承局到温州公干。王十朋教他寄书。我不免在门首等承局来。也教他寄一封回去。</p>
        
        <p class="曲"><span class="牌">前腔</span><span class="科">末上</span>官差限紧。心中愁闷。途路上苦辛。怎辞劳顿。只恐怕误了公文。那其间有口难分。</p>
        
        <p class="白"><span class="科">净</span>足下莫不是承局哥么。<span class="科">末</span>小子正是承局。<span class="科">净</span>你认得我么。<span class="科">末</span>有些面善。不知官人上姓。<span class="科">净</span>我是温州五马坊大门楼孙半州便是。<span class="科">末</span>孙官人也是温州。与王状元同乡。<span class="科">净</span>正是。<span class="科">末</span>王状元有书在此。教我稍回去。我才在他下处取得书在此。<span class="科">净</span>元来如此。<span class="科">末</span>官人你在此贵干。<span class="科">净</span>说不得。<span class="科">末</span>为什么说不得。</p>
        
        <p class="曲"><span class="牌">刘泼帽</span><span class="科">净</span>念我到此求科举。因不第羞回乡里。修书欲报娘和父。待浼承局。只怕相推阻。</p>
        
        <p class="曲"><span class="牌">前腔</span><span class="科">末</span>自家虽在京城住。温台路来往极熟。官人若有家书附。休得要踌躇。咱与你稍回去。</p>
        
        <p class="白"><span class="科">净</span>承局哥。既蒙允肯。同到下处写书与你。<span class="科">末</span>如此同行。<span class="科">净</span>这里便是下处。请坐。<span class="科">末</span>不敢。<span class="科">净</span>承局哥。我本待留你吃一杯淡酒。一来没人在此不便当。送一钱银子与你。自去酒肆中去吃三杯。待我写完了书。你来取。<span class="科">末</span>多谢。无功蒙厚禄。不敢受。<span class="科">净</span>亵凟尊前。请收了。<span class="科">末</span>如此受了。我去吃了酒。官人你写完了。我就来取。<span class="科">净</span>我就写在此。<span class="科">末下净叫介</span>孙官人。怎么又叫我。<span class="科">净</span>我与你说。这个包儿。倘若到酒肆中吃醉了。这包儿放在那里。不如放在此。吃了酒一发来取。<span class="科">末</span>我晓得。你说道我拿了一钱银子去了。不来取书。拿我包在此做当头。<span class="科">介</span>我便放在此。你不要动。里面有王状元的书在里面。<span class="科">净</span>我生疔疮也不动。<span class="科">净末</span>自沽三酌酒。早写万金书。<span class="科">末下净吊场</span>不施心上无穷计。怎得他人一纸书。想承局去远了。我把包袱开将起来。且喜王状元书已在。待我读一遍。</p>
        
        <p class="曲"><span class="牌">一封书</span>男百拜拜复。母亲尊前妻父母。离膝下到都。一举成名身挂绿。蒙除授饶州佥判府。待家小临京往任所。寄家书。附承局。草草不恭男拜复。<span class="夹白">写得好。我与他同学。况字迹与我相同。他写家书。我写休书。一句改一句。专怪钱贡元不肯将女儿嫁我。今改休书一封回去。且待我改起来。<span class="科">改介</span></span>男百拜拜复。母亲尊前妻父母。<span class="夹白">正是才人。一句包了一家门。<span class="科">改</span></span>男八拜拜复。妈妈萱亲想万福。离膝下到都。一举成名身挂绿。<span class="科">改</span>孩儿已挂绿。蒙除授饶州佥判府。<span class="科">改</span>佥判饶州为郡牧。待家小同临往任所。<span class="夹白">若不改伤情。怎得玉莲到手。<span class="科">改</span></span>我取了万俟丞相女。可使前妻别嫁夫。寄家书。免嗟吁。草草不恭儿拜复。<span class="科">改</span>我到饶州来取汝。</p>
        
        <p class="白">丈二的和尚。只教摸我的头不着。且放他在包袱里。如今写我的。</p>
        
        <p class="曲"><span class="牌">清江引</span>求名未遂。羞归乡里。淹滞在京都地。拜复我爹娘。休把儿牵系。指日间到家庭重贺喜。</p>
        
        <p class="白"><span class="科">末上</span>折梅逢驿使。寄与陇头人。<span class="科">净</span>我在这里等你。书已写完了。你包袱原封不动。这是我的家书。烦老兄带到五马坊开典当的才六七开拆。<span class="科">末</span>不须分付。<span class="科">净</span>聊奉白金一两。以为路费。<span class="科">末</span>多谢厚赐。</p>
        
        <p class="曲"><span class="牌">朱奴儿</span><span class="科">净</span>因科举离乡半春。从别后断羽绝鳞。今日天教遇你们。趁良使附归音信。<span class="科">合</span>还历尽山郭水村。指日到东瓯郡。</p>
        
        <p class="曲"><span class="牌">前腔</span><span class="科">末</span>是则是公文限紧。蒙相委怎敢不允。拚十朝与半旬。到宅上备说元因。<span class="科">合前</span></p>
        
        <p class="落诗"><span class="科">净</span>休惮山高与路长。<br /><span class="科">末</span>此书管取到华堂。<br /><span class="科">净</span>不是一番寒彻骨。<br /><span class="科">合</span>争得梅花扑鼻香。</p>
        
        <h2 id=ch22 class="chapter"><span class="出题">第二十二出　获报</span></h2>
        
        <p class="曲"><span class="牌">临江僊</span><span class="科">老旦上</span>凭栏极目天涯远。那人去远如天。<span class="科">旦上</span>鳞鸿无事竟茫然。今春才又过。何日是归年。</p>
        
        <p class="白"><span class="科">老旦</span>春闱催试怕违期。一纸音书绝雁鱼。<span class="科">旦</span>此去定应攀月桂。拜恩衣锦听荣除。<span class="科">老旦</span>自从你丈夫去后。杳无音信回来。<span class="科">旦</span>婆婆。想没有便人。<span class="科">老旦</span>我与你倚门而望。<span class="科">旦</span>婆婆请先行。奴家随后。</p>
        
        <p class="曲"><span class="牌">傍妆台</span><span class="科">老旦</span>意悬悬。倚门终日。望得眼儿穿。自他去京历鏖战。杳无一纸信音传。<span class="科">旦</span>多应他在京得中选。因此上无暇修书寄故园。<span class="科">老旦</span>他既登金榜。怎不锦旋。越教娘心下转萦牵。</p>
        
        <p class="曲"><span class="牌">前腔</span><span class="科">旦</span>何劳忧虑恁拳拳。且自把愁眉暂展。闲消遣。虽眼下人不见。终有日再团圆。<span class="科">老旦</span>愁只愁他命乖福分浅。又恐怕客邸淹留疾病缠。<span class="科">旦</span>死生有命。富贵在天。不须忧虑泪涟涟。</p>
        
        <p class="曲"><span class="牌">不是路</span><span class="科">末上</span>渡口离船。早来到钱家宅院前。咱不免偷闲先下彩云笺。<span class="科">老旦</span>甚人言。因何直入咱庭院。<span class="科">末</span>为一举登科王状元。<span class="夹白"><span class="科">老旦</span>那个王状元。<span class="科">末</span>就是王十朋状元。<span class="科">老旦旦</span>可有书么。</span>因来便。特令稍带家书转。<span class="科">老旦旦</span>喜从人愿。喜从人愿。</p>
        
        <p class="曲"><span class="牌">前腔</span><span class="夹白"><span class="科">旦</span>先生。他</span>为何不整归鞭。付与你书时说甚言。<span class="科">末</span>教传语道因参丞相被留连。<span class="夹白"><span class="科">旦</span>婆婆。留连不得回来了。<span class="科">老旦</span>媳妇。</span>且省忧煎。可备些薄礼酬劳倦。<span class="科">旦</span>就把银钗当酒钱。<span class="科">老旦</span>物轻鲜。权充支费休辞免。<span class="夹白"><span class="科">末</span>小人公文紧急。不敢久稽。多谢了。</span>去心如箭。去心如箭。<span class="科">下</span></p>
        
        <p class="曲"><span class="牌">皂角儿</span><span class="科">老旦</span>想连年时乖运蹇。喜今日姓扬名显。步蟾宫高攀桂枝。跳龙门首登金殿。绣宫花斜插戴。帽簷偏琼林宴。胜似登僊。<span class="科">合</span>早辞帝辇。荣归故苑。那时节夫妻母子。大家欢忭。</p>
        
        <p class="曲"><span class="牌">前腔</span><span class="科">旦</span>想前生曾结分缘。与才郎共成姻眷。喜得他脱白挂绿。怕嫌奴体微名贱。若得他贫相守。富相连。心不变。死而无怨。<span class="科">合前</span></p>
        
        <p class="曲"><span class="牌">尾</span><span class="科">外净上</span>鹊声喧。灯花艳。<span class="夹白"><span class="科">末上</span>老员外。老安人。姐夫中了状元。有书回来了。<span class="科">外净</span></span>果然今有信音传。整备华堂开玳筵。</p>
        
        <p class="白">亲家且喜。我儿且喜。<span class="科">老旦</span>小儿有书回来。正欲着令爱来请亲家看书。<span class="科">旦</span>正要来请爹爹。<span class="科">净</span>亲家请坐。连日有慢。闻得小官人有家书来。我们两老口特来看书。<span class="科">老旦</span>送上去令尊看。<span class="科">旦</span>爹爹。书在此。<span class="科">外</span>还送与婆婆开拆。<span class="科">净</span>老员外。你看封皮上写那个开拆就是了。<span class="科">外</span>此书烦附岳父大人亲手开拆。</p>
        
        <p class="曲"><span class="牌">一封书</span>男八拜上覆。妈妈萱亲想万福。<span class="夹白"><span class="科">旦</span>此书起句就差了。儿子写书与母亲。顿首百拜须是。怎么只写八拜。<span class="科">外</span>便是。孩儿。<span class="科">净</span>不差。正是八拜。亲家两拜。我也是两拜。夫妻之情。也是两拜。凑成八拜。<span class="科">旦</span>此书不是有才学人写的。既称妈妈。又是萱亲。萱亲就是妈妈。妈妈就是萱亲。一人到有两样称呼。<span class="科">净</span>正是有才学人写的。妈妈是我。萱亲是你的婆婆。<span class="科">外</span></span>孩儿已挂绿。佥判饶州为郡牧。<span class="夹白"><span class="科">净</span>怎么便叫挂绿。<span class="科">外</span>做了官。便是挂绿。亲家。且喜贤婿做了官了。<span class="科">净</span>亲家。我这两只眼。就是识宝的回回。我说道王官人两耳垂肩。定做朝官。鼻如截筒。一世不穷。我说也不曾说。<span class="科">外</span>说来说来。<span class="科">净</span>说我亲家𦞘𦞘𫆫𫆫<a epub:type="noteref" href="#char02"><sup>注</sup></a>。定做奶奶。看我女儿袅娜娉婷。定做夫人。我说也不曾说。<span class="科">外</span>说来说来。<span class="科">旦</span>爹爹。佥判是佐贰官。郡牧是正堂官。如何一人到做两样官。<span class="科">净</span>我儿你不晓得。这是饶的。<span class="科">外</span>官也有得饶。<span class="科">净</span>你再念。<span class="科">外</span></span>佥判饶。<span class="夹白"><span class="科">净</span>恰又来。佥判是饶。<span class="科">外</span>饶州是地方。<span class="科">净</span>你不曾说出州字来。<span class="科">外</span>不要多说。待我再念。</span>我娶了万俟丞相女。可使前妻别嫁夫。<span class="夹白"><span class="科">旦</span>爹爹。这书有头无尾。不要看了。<span class="科">外</span>这是没志气人写的。不要看了。<span class="科">净</span>大凡干事都要干了。若不了当。你也不快活。我也不快活。<span class="科">外</span>也罢。待我看了。</span>寄休书。免嗟吁。我到饶州来取汝。</p><aside epub:type="footnote" id="char02"><p>「⿰肉建」～「⿰肉爱」～</p></aside>
        
        <p class="白"><span class="科">净</span>老贼招得好女婿。贱人嫁得好老公。我一了说他娘儿两个。脑后见腮。定是无义之人。可可的信了我的嘴。<span class="科">外</span>初起说他许多好。如今又说他不好。<span class="科">净</span>我要他好便好。要他不好便不好。<span class="科">外</span>我这贤婿。决无此情。<span class="科">老旦</span>亲家妈。我孩儿不是忘恩负义的人。<span class="科">净</span>穷了八万年的王败落。快走出去。</p>
        
        <p class="曲"><span class="牌">剔银灯</span><span class="科">老旦</span>亲家母不须怒起。容老身一言咨启。我孩儿颇颇识法理。肯贪荣忘恩失义。须知天不可欺。决不肯停妻娶妻。</p>
        
        <p class="曲"><span class="牌">前腔</span><span class="科">净</span>忘恩义穷酸饿鬼。才及第辄敢无理。只因我贱人不度己。教娘受腌臜恶气。他今日却元来负你。<span class="夹白">呸。</span>羞杀了丫头面皮。</p>
        
        <p class="曲"><span class="牌">前腔</span><span class="科">旦</span>书中句全无礼体。竟不审其中详细。葫芦提便说他不是。骂得我无言抵对。<span class="夹白">娘。</span>休疑说闲是非。决不肯将奴负亏。</p>
        
        <p class="曲"><span class="牌">前腔</span><span class="科">外</span>妈妈且回嗔做喜。我孩儿不须垂泪。终不然为着家书至。将好意番成恶意。娘儿休辩是非。真和假三日后便知。</p>
        
        <p class="落诗"><span class="科">外</span>一纸家书未必真。<br /><span class="科">净</span>思量情理转生嗔。<br /><span class="科">老</span>霸王空有重瞳目。<br /><span class="科">合</span>有眼何曾识好人。</p>
        
        <p class="白"><span class="科">净吊</span>李成那里。你来。你来。<span class="科">末上</span>老安人为何嚷乱。<span class="科">净</span>不好了。你姐夫赘在万俟丞相府中做了女婿了。<span class="科">末</span>敢没有此事。<span class="科">净</span>怎么没有此事。休书写了家来了。<span class="科">末</span>老安人不要恼。待我与老员外同到街坊上问个实信。<span class="科">净</span>你同老员外打听消息。没有这样的事情便好。你若不打听得真信回来。不要见我的面。</p>
        
        <h2 id=ch23 class="chapter"><span class="出题">第二十三出　觅真</span></h2>
        
        <p class="白"><span class="科">末上</span>万事不由人计较。一生都是命安排。王秀才把荆钗为定。如何便得成亲。只因小娘子不从孙宅。老安人忿性。把他嫁了王秀才。结亲之后。上京应举。至今不回来。说道得了头名状元。入赘万俟丞相府中。教娘离了媳妇。因此僝僽搅恼。今日老员外出去。体问虚实。未知若何。只得在此等候。</p>
        
        <p class="曲"><span class="牌">普贤歌</span><span class="科">外</span>书中语句有差讹。致使娘儿絮刮多。真伪怎定夺。是非争奈何。尺水番成一丈波。</p>
        
        <p class="白"><span class="科">末</span>老员外回来了。<span class="科">外</span>李成。我今日出去体问王秀才消息。未知端的。我与你同行到妹子家去走一遭。<span class="科">末</span>小人同去。转湾抹角。此间便是。<span class="科">叫介</span></p>
        
        <p class="曲"><span class="牌">前腔</span><span class="科">丑上</span>奴奴方始念弥陀。忽听堂前谁叫我。偷睛把眼睃。却是我哥哥。<span class="夹白">阿三。</span>快把柴来烧焰火。</p>
        
        <p class="白"><span class="科">末</span>妈妈。烧焰火怎么。<span class="科">丑</span>你不晓得。客来看火色。没茶也过得。<span class="科">末</span>这等虽无焰头。且是热闹。<span class="科">丑</span>哥哥。入门不问荣枯事。观察容颜便得知。哥哥有何缘故。眉头不展。面带忧愁。<span class="科">外</span>妹子。说不得。<span class="科">丑</span>哥哥但说不妨。</p>
        
        <p class="曲"><span class="牌">蛮牌令</span><span class="科">外</span>儿婿往京畿。前日附书回。道重婚丞相女。使母弃前妻。我儿道非夫写的。你嫂嫂怒从心起。真和假俱未知。为此特来询问详细。</p>
        
        <p class="曲"><span class="牌">前腔</span><span class="科">丑</span>哥哥听咨启。不必恁忧虑。我邻居孙官人。赴选近回归。他在京必知事体。问他音信。便知端的。<span class="科">外</span>无由去他宅里。你可令人请来问个详细。<span class="夹白"><span class="科">净上</span>日里莫说人。夜里莫说鬼。方才说小子。小子便来至。<span class="科">末</span></span>未相请。谁来报你。<span class="夹白"><span class="科">净</span>我在戏房中听得。<span class="科">末</span></span>这科诨休要提。且与东人相见施礼。</p>
        
        <p class="白"><span class="科">净见介</span>妈妈。此位是谁。<span class="科">丑</span>这是我的哥哥。<span class="科">净</span>元来是你令兄。正是有眼不识泰山。小子前番求亲。不蒙允肯。<span class="科">外</span>非是不从。乃是姻缘不到。<span class="科">净</span>令婿得了头名状元。除授饶州佥判。曾有书回么。<span class="科">外背云</span>且住。我只说道没有书回。<span class="科">介</span>不曾有书回来。<span class="科">净背云</span>怎么没有书回来。且将错就错。且说与他知道。<span class="科">介</span>可知道没有书回来。他在万俟丞相府中做了女婿了。<span class="科">外</span>足下如何知道。<span class="科">净</span>我与他赴试。如何不知。<span class="科">丑</span>此事实么。<span class="科">净</span>小子亲眼见他。如何不实。<span class="科">丑</span>实不相瞒。前日有一个承局递书回来。<span class="科">净</span>怎么说的。<span class="科">丑</span>哥哥正在狐疑之间。足下亲见。此事实了。<span class="科">净</span>可知道小子最老实的。不敢说谎。<span class="科">丑</span>王十朋负义的贼。<span class="科">净</span>我说道被他负了。</p>
        
        <p class="曲"><span class="牌">川拨棹</span>我当初问亲。你们不听允。到今日被他负恩。<span class="科">外</span>当初是我忒好意。谁想他们忘了本。</p>
        
        <p class="曲"><span class="牌">前腔</span><span class="科">净</span>咱心里愿续此亲。<span class="科">外</span>贫穷老汉。没福分攀豪俊。<span class="科">净</span>休恁言辞谦逊。我先拜了尊丈人。</p>
        
        <p class="白"><span class="科">末插科</span>正是不来亲者强来亲。<span class="科">丑</span>若不嫌弃。仍旧妙员作媒。<span class="科">净</span>如蒙允肯。事不宜迟。小子今日送财礼。明日就要成亲。<span class="科">丑</span>孙官人。你送什么财礼。<span class="科">净</span>我送黄金一百两。段子一百疋。胡羊宝钞好酒都是一般送。<span class="科">丑</span>既停当了。便回去安排礼物送来。<span class="科">净</span>如此。小人告退。貌儿光光。好做新郎。分付邻舍。与我暖房。<span class="科">末</span>便见热闹。<span class="科">净</span>正是人心金石坚相似。花有重开月有圆。<span class="科">先下外吊</span>妹子。虽然如此。不知我的婆婆意下如何。<span class="科">丑</span>不妨。待我去与嫂嫂说。</p>
        
        <p class="曲"><span class="牌">生姜芽</span><span class="科">外</span>从他往京畿。两月余。一心指望登科第。回乡里。忍舍得轻辜负。相门重赘多娇女。不思量撇下荆钗妇。<span class="科">合</span>弃旧怜新小人儒。亏心折尽平生福。</p>
        
        <p class="曲"><span class="牌">前腔</span><span class="科">丑</span>畜生反面目。太心毒。辜恩负义难容恕。真堪恶。且放怀。休疑虑。他既贪图荣贵重婚娶。咱这里别选收花主。<span class="科">合前</span></p>
        
        <p class="曲"><span class="牌">前腔</span><span class="科">末</span>恩东免嗟吁。且听覆。言清行浊心贪污。违法度。恩和义。都不顾。半载夫妻曾厮聚。一时间却把婵娟误。<span class="科">合前</span></p>
        
        <p class="落诗"><span class="科">外</span>骨肉参商泪满襟。<br /><span class="科">丑</span>哥哥不必再沉吟。<br /><span class="科">末</span>人情若比初相识。<br /><span class="科">合</span>到老终无怨恨心。</p>
        
        <h2 id=ch24 class="chapter"><span class="出题">第二十四出　大逼</span></h2>
        
        <p class="曲"><span class="牌">字字双</span><span class="科">净上</span>试官没眼他及第。得志。恋着相府多荣贵。入赘。不思贫窘弃前妻。忘义。叵耐穷酸太无知。呕气。</p>
        
        <p class="白">黄柏肚皮甘草口。才人相貌畜生心。叵耐辜恩负义贼。弃旧怜新。入赘万俟丞相府中了。前日寄书回来。教母亲离了媳妇。这气如何忍得。我家老贼儿今早出去。体问消息。未知若何。待他回来。便知分晓。</p>
        
        <p class="曲"><span class="牌">玉胞肚</span><span class="科">外上</span>读书豪俊。忍撇下欧城故人。<span class="科">丑上</span>负心贼有才实无信。才及第。弃旧怜新。<span class="科">合</span>他贪奢恋侈。实丕丕使不仁。行短天教一世贫。</p>
        
        <p class="白"><span class="科">外</span>只因差一着。满盘都是空。<span class="科">净</span>老儿。体问消息如何了。<span class="科">外</span>一言难尽。<span class="科">净</span>怎么说。<span class="科">丑</span>好教嫂嫂知道。恰才哥哥到我家中。说那王秀才的情节未尽。恰好孙官人近日在京回来。正好到我家中探望。我将此事问他。真个赘在万俟丞相府中了。言语并不差池。<span class="科">净</span>实也不实。<span class="科">丑</span>怎么不实。<span class="科">净</span>我说道老贼不听我说。你做得好事。</p>
        
        <p class="曲"><span class="牌">浆水令</span>你当初不由我们。却元来被他负恩。<span class="科">外</span>世间谁是预知人。何须鬭口与我相争。<span class="科">丑</span>都忍耐。莫解分。家必自毁令人哂。<span class="科">合</span>寻思起。寻思起。教人气忿。谁知道。谁知道。恁般不仁。</p>
        
        <p class="曲"><span class="牌">前腔</span><span class="科">丑</span>那孙官人来说事因。他依然要愿续此亲。<span class="科">净</span>那人果不弃寒门。教他选日下定成亲。<span class="科">外</span>听伊言。心自忖。只恐我儿不从顺。<span class="科">合前净</span></p>
        
        <p class="白">姑娘。既然孙小官人果有此心。事不宜迟。<span class="科">丑</span>便是。他今日送财礼。明日就成亲。<span class="科">净</span>若如此甚好。<span class="科">丑</span>我便去报与他知道。教哥哥便去对玉莲说。教他整备成亲。<span class="科">外</span>我难对他说。你们自去与他说。<span class="科">净</span>姑娘。待我自与玉莲说。你二人自回去。<span class="科">介</span>情到不堪回首处。一齐分付与东风。<span class="科">外丑先下净</span>且叫玉莲与他说。肯嫁孙家。房匳首饰。件件与他。若不肯时。头上剥到脚下。打他半死。不怕不从。玉莲。</p>
        
        <p class="曲"><span class="牌">金蕉叶</span><span class="科">旦上</span>奈何奈何信谗言。母亲怪我。尺水番成一丈波。<span class="夹白">天那。</span>是何人暗地里调唆。</p>
        
        <p class="白"><span class="科">见介净</span>孩儿。早知今日。悔不当初。早依我说。不见如此。你爹爹出去体问你丈夫消息。委实赘在万俟丞相府中了。你爹爹说道。他那里重婚。我这里改嫁。因此将你许了孙家了。你可梳妆整备。<span class="科">旦</span>母亲差矣。王秀才是贤良儒士。未必辜恩负义。玉莲是贞洁妇人。焉敢再嫁。他果然重婚相府。奴家情愿在家守节。<span class="科">净</span>什么守节。要知山下路。须问过来人。我当时若守得定时。为何又嫁你老子。守节二字。只好口说。一个时辰也熬不得的。<span class="科">旦</span>母亲。此乃伤风化之言。不须提起。<span class="科">净</span>我儿。今番断不由你了。依了娘说。我与你母子相亲。再若不从。朝一顿。暮一顿。打得你黄肿成病。教你汤不得吃。水不得进。嫁不嫁。今日还我个明白。</p>
        
        <p class="曲"><span class="牌">孝顺歌</span>孙员外家富足。他们有的是金共玉。你一心嫁寒儒。缘何弃撇汝。<span class="科">旦</span>容奴禀复。未必儿夫将奴辜负。那一个横死贼徒。忒兀自生疾妒。<span class="科">净</span>这纸书你重看取。明写着赘相府。</p>
        
        <p class="曲"><span class="牌">前腔</span><span class="科">旦</span>书中句都是虚。没来由认真闲气蛊。他曾读圣贤书。如何损名誉。<span class="科">净</span>你这腌臜蠢物。他弃旧联新。情如朝露。你原自不改前非。又敢来胡推　　阻。<span class="科">旦</span>富与贵人所欲。论人伦焉敢把名污。</p>
        
        <p class="曲"><span class="牌">前腔</span><span class="科">净</span>他登高第身挂绿。侯门赘居谐凤侣。<span class="科">旦</span>他为官理民庶。必然守法度。岂肯停妻再娶。<span class="科">净</span>他负义辜恩。一筹不数。你因甚苦死执迷。不听娘言语。<span class="科">旦</span>空自说要改嫁奴。宁可翦下发做尼姑。<span class="科">净打旦介</span></p>
        
        <p class="曲"><span class="牌">前腔</span>贼泼贱敢抵触。告官司拷打你不孝妇。<span class="科">旦</span>官司要厚风俗。终不然勒奴再嫁夫。<span class="夹白"><span class="科">净</span>抵触得我好。<span class="科">旦</span></span>非奴抵触。<span class="科">净</span>恼得娘心头腾腾发怒。便打死你这丫头。罪不及重婚母。<span class="科">旦</span>打死了奴。做个节孝妇。若要奴再招夫。直待石烂与江枯。</p>
        
        <p class="白"><span class="科">净</span>贱人。石头怎得烂。江水怎得枯。你敢说三个不嫁么。<span class="科">旦</span>不嫁。不嫁。只是不嫁。<span class="科">净</span>好回得停当。我要你嫁孙家。一片好心。你到反为不美。罢罢。自从今日。脱下衣服首饰还我。与你三条门路。刀上死也得。水里死也得。绳上死也得。只凭你。肯嫁孙家。进我门来。不肯嫁。好好走出去。</p>
        
        <p class="落诗"><span class="科">旦</span>萱亲息怒且相容。<br /><span class="科">净</span>母命如何不听从。<br /><span class="科">旦</span>休想门阑多喜庆。<br /><span class="科">净</span>管教女婿近乘龙。</p>
        
        <p class="白"><span class="科">旦吊</span>自古道忠臣不事二君。烈女不更二夫。焉肯再事他人。母亲逼奴改嫁。不容推阻。如之奈何。千休万休。不如死休。倘若落在他圈套。不如将身丧于江中。免得玷辱此身。以表贞洁。</p>
        
        <p class="曲"><span class="牌">五更转</span>心痛苦。难分诉。<span class="夹白">丈夫。</span>一从往帝都。终朝望你谐夫妇。谁想今朝。拆散中途。我母亲信谗言。将奴误。<span class="夹白">娘呵。</span>你一心贪恋。贪恋他豪富。把礼义纲常全然不顾。</p>
        
        <p class="白">母亲。你今日听信假书。逼奴改嫁。此事决然不可。</p>
        
        <p class="曲"><span class="牌">前腔</span>奴哽咽。难移步。不想堂前有老姑。<span class="夹白">婆婆。奴家今日撇了你去。</span>千愁万怨。休怨儿媳妇。也不是你孩儿将奴辜负。<span class="夹白">婆婆。奴家若不改嫁。又不投江。</span>恐母亲逼勒奴生嗔怒。<span class="夹白">罢罢。</span>贤愚寿夭天之数。拚死黄泉。<span class="夹白">丈夫。</span>不把你清名辱污。</p>
        
        <p class="曲"><span class="牌">满江红</span>拚此身来。早去跳江心。捞明月。<span class="科">下</span></p>
        
        <h2 id=ch25 class="chapter"><span class="出题">第二十五出　发水</span></h2>
        
        <p class="白"><span class="科">末上</span>温州棠树绿阴浓。今佐闲优镇国东。海甸圻墙千里外。蓬莱官赐五云中。春回画省苗阴合。雨过青林荔子红。莫倚凡情宫内重。回来方岳拜三公。吾乃钱安抚衙里亲随。我本官前任是温州府太守。今蒙圣恩除授福建安抚。欲去之任。今日就在此江心渡口上船。明日侵早开港出洋。行李俱已完备。夫人与家眷都上舟了。惟我相公府里辞官便来。恐有分付。男女只得在此等候。</p>
        
        <p class="曲"><span class="牌">粉蝶儿</span><span class="科">外上</span>一片襟期。清似五湖秋水。喜声名上达丹墀。感皇恩。蒙圣宠。迁除福地。秉忠心肃清奸弊。</p>
        
        <p class="白">下官远离北地。来任东欧。紫绶金章。官闲五马。擢居太守之尊。朱旛皂盖。守镇三山。升为安抚之职。才兼文武双全。德化军民两益。行李未曾离浙左。声名先已到闽南。<span class="科">净上</span>永嘉县县丞递人夫手本。<span class="科">外</span>取上来。多了。<span class="科">净</span>不多。两只船。一百七十人夫。不多。<span class="科">外</span>起去伺候。左右何在。<span class="科">末</span>频听指挥黄阁下。忽闻呼唤画堂前。覆相公。有何使令。<span class="科">外</span>与我唤船家来分付他。<span class="科">末叫介</span></p>
        
        <p class="曲"><span class="牌">山歌</span><span class="科">丑上</span>做稍公。做稍公。起桩开船便拔篷。相公要往福州去。愿天起阵好顺风。</p>
        
        <p class="白"><span class="科">末</span>好好。说得利市。<span class="科">外</span>稍子。明早开船。<span class="科">丑</span>明早赛神好开船。<span class="科">外</span>合用物件说将来。<span class="科">丑道介外</span>你且听我说。夜来寝睡之间。忽有神人嘱付言语。说有节妇投江。使吾捞救。又道此妇人与吾有义女之分。汝等驾几只小船。沿江巡哨。不拘男妇。捞救得时。重重赏你。<span class="科">众</span>领钧旨。</p>
        
        <p class="曲"><span class="牌">铧锹儿</span><span class="科">外</span>乘桴浮海非吾愿。算来人被利名牵。登舟过福建。须要防危虑险。<span class="科">合</span>明早动船。开洋过浅。愿阵好风。吉去善转。</p>
        
        <p class="曲"><span class="牌">前腔</span><span class="科">丑</span>撑船道业虽微贱。水晶宫里活神仙。铺盖且柔软。蓑衣簟眠。<span class="科">合前</span></p>
        
        <p class="落诗"><span class="科">外</span>今朝船上且淹宵。<br /><span class="科">末</span>来早江头看落潮。<br /><span class="科">丑</span>撑驾小舟归大海。<br /><span class="科">合</span>这回不怕浪头高。</p>
        
        <h2 id=ch26 class="chapter"><span class="出题">第二十六出　投江</span></h2>
        
        <p class="曲"><span class="牌">梧叶儿</span><span class="科">旦上</span>遭折挫。受禁持。不由人不泪垂。无由洗恨。无由远耻。事临危。拚死在黄泉作怨鬼。</p>
        
        <p class="白">自古道河狭水紧。人急计生。来到江头了也。天那。夫承宠渥。九重仙阙拜龙颜。妾受凄凉。一纸诈书分凤侣。富室强谋娶妇。惑乱人伦。萱堂怒逼成亲。毁伤风化。妾岂肯从新而弃旧。焉能反正以从邪。争如就死忘生。不可辜恩负义。一怕损夫之行。二恐误妾之名。三虑玷辱宗风。四恐乖违妇道。惟存节志。不为邀名。拴原聘之荆钗。永随身伴。脱所穿之绣履。遗弃江边。妾虽不能效引刀断鼻朱妙英。却慕取抱石投江浣纱女。</p>
        
        <p class="曲"><span class="牌">香罗带</span>一从别了夫。朝思暮苦。寄来书道赘居丞相府。母亲和姑妈逼勒奴也改嫁孙郎妇。奴岂肯再招夫。萱堂苦苦责打奴。只得拚死在黄泉路。免得把清名来辱污。</p>
        
        <p class="曲"><span class="牌">胡捣练</span>伤风化。乱纲常。萱亲逼嫁富家郎。若把身名辱污了。不如一命丧长江。<span class="科">投江介丑上救旦下</span></p>
        
        <p class="曲"><span class="牌">五供养</span><span class="科">外上</span>餐风宿水。海舟中多少忧危。终宵魂梦里。似神迷。披衣强起。玉宇清高如洗。江风紧。海潮回。侧听邻岸晓鸡啼。</p>
        
        <p class="白">人平不语。水平不流。叫稍水。什么人。</p>
        
        <p class="曲"><span class="牌">山歌</span><span class="科">丑上</span>夜行船里捞救一枝花。五更转说天净纱。脱布衫跳下江儿水。一只红绣鞋。失落在浣溪沙。</p>
        
        <p class="白">禀老爹。夜至五更前后。有一妇人投水。小的捞救在船。<span class="科">外</span>果有一妇人。宁可信其有。不可信其无。快请夫人出来。一壁厢把投水妇人换了衣服。带过来。</p>
        
        <p class="曲"><span class="牌">菊花新</span><span class="科">贴旦上</span>日上三竿犹未起。闻呼未审何因。</p>
        
        <p class="白"><span class="科">外</span>夜来有一妇人投江。稍手救得在小船上。夫人。你把些干衣服与他换了湿的。来见我。</p>
        
        <p class="曲"><span class="牌">糖多令</span><span class="科">旦上</span>无奈祸临头。今朝拚死休。如痴似醉任飘流。不想舟人捞救。我身出丑。脸惭羞。</p>
        
        <p class="白"><span class="科">见介外</span>妇人。我且问你。你是何等人家儿女。因何短见投水。必有缘故。</p>
        
        <p class="曲"><span class="牌">玉交枝</span><span class="科">旦</span>容奴伸诉。<span class="夹白"><span class="科">外</span>你那里住居。<span class="科">旦</span></span>念妾在双门住居。<span class="夹白"><span class="科">外</span>姓甚名谁。<span class="科">旦</span></span>玉莲姓钱儒家女。<span class="夹白"><span class="科">外</span>元来与我同姓。你曾嫁人么。<span class="科">旦</span></span>年时获配鸳侣。<span class="夹白"><span class="科">外</span>既有丈夫。丈夫姓甚名谁。在家出外。<span class="科">旦</span></span>王十朋是夫出应举。<span class="夹白"><span class="科">外</span>且住。王十朋是你丈夫。他得中了头名状元。有书回来么。<span class="科">旦</span></span>数日前有传尺素。<span class="夹白"><span class="科">外</span>既有书来。为何投水。<span class="科">旦</span></span>因此书骨肉间阻。因此书衔冤负屈。</p>
        
        <p class="白"><span class="科">外</span>书中必有缘故。</p>
        
        <p class="曲"><span class="牌">前腔</span><span class="科">旦</span>书中缘故。道休妻重婚在相府。<span class="科">外</span>他是读书人。岂肯违法度。<span class="夹白">我晓得了。</span>莫不是朋党嫉妒。<span class="科">旦</span>萱亲信听谗诈书逼奴改嫁孙郎妇。<span class="夹白"><span class="科">外</span>怎么不从母命。<span class="科">旦</span></span>论贞洁不更二夫。奴焉敢伤风败俗。</p>
        
        <p class="白"><span class="科">外</span>元来是王状元的贞烈夫人。快请起来。</p>
        
        <p class="曲"><span class="牌">前腔</span>听他言语。论贞洁他人怎比。思量我也难留你。<span class="夹白">左右叫舟子。</span>不如送还伊父。<span class="科">旦</span>若还送奴归故里。不如早丧黄泉路。到显得名传万古。尽教他前婚后娶。</p>
        
        <p class="曲"><span class="牌">前腔</span><span class="科">外</span>不须忧虑。且带你同临任所。修书遣人饶州去。管教你夫妇重会。<span class="科">旦</span>若还这般周济奴。犹如久旱逢甘雨。便是妾重生父母。望公相与奴做主。</p>
        
        <p class="白"><span class="科">外</span>既然如此。不肯回去。我不是别人。乃是前任本府太守。今蒙圣恩除授福建安抚。即日将带家小之任。你丈夫既为饶州佥判。与福建相隔不远。你如今不肯回去。就在我船上。与我老夫人同临任所。我想起来。一路上怎么称呼。他也姓钱。我也姓钱。你拜我为义父。到任所修一封书。差人到饶州报与你丈夫知道。教他取你去。夫妇重会。缺月再圆。心下如何。<span class="科">旦背云</span>若无钧眷在船。事有可疑。既有钧眷在船。去也无妨。只是撇了婆婆。于理不当。<span class="科">介</span>若得老相公如此周全。重生父母。再养爹娘。<span class="科">外</span>将酒来。递了我的酒。<span class="科">介</span>梅香。左右。都要称小姐。</p>
        
        <p class="曲"><span class="牌">黄莺儿</span><span class="科">旦</span>公相望垂怜。感夫人意非浅。又蒙结拜为姻眷。恩德万千。何日报全。愿公相早登八位三台显。<span class="科">合</span>泪涟涟。双亲远别。重得遇椿萱。</p>
        
        <p class="曲"><span class="牌">前腔</span><span class="科">外</span>不必泪涟涟。这相逢非偶然。同临任所为姻眷。聊附寸笺。饶州报传。管教你夫妇重相见。<span class="科">合</span>免忧煎。夫妻有日。重得遇椿萱。</p>
        
        <p class="曲"><span class="牌">前腔</span><span class="科">贴</span>天赐这姻缘。喜他们也姓钱。同临任所作宛转。明日动船。开洋过浅。愿一阵好风。急去登福建。<span class="科">合前</span></p>
        
        <p class="曲"><span class="牌">前腔</span><span class="科">旦</span>溺水自心酸。我婆婆苦万千。堂前继母心不善。儿夫去远。家尊老年。何日得见王佥判。<span class="科">合前</span></p>
        
        <p class="落诗"><span class="科">外</span>夫妻忧虑各西东。<br /><span class="科">老</span>会合今朝喜气浓。<br /><span class="科">旦</span>一叶浮萍归大海。<br /><span class="科">合</span>人生何处不相逢。</p>
        
        <h2 id=ch27 class="chapter"><span class="出题">第二十七出　忆母</span></h2>
        
        <p class="曲"><span class="牌">喜迁莺</span><span class="科">生上</span>从别家乡。期逼春闱。催赴科场。鹏程展翅。蟾宫折桂。幸喜名标金榜。旅邸忆念。孤鸾幽室。萱花高堂。鱼雁杳。信音稀。使人日夜思想。</p>
        
        <p class="白">人在东欧。身淹上苑。望中山色空迷眼。终朝旅思叹萧条。高堂亲鬓愁衰短。秦岭云横。蓝关雪漫。潮阳未到魂先断。春归花落久栖迟。愁深那觉时光换。</p>
        
        <p class="曲"><span class="牌">雁鱼锦</span>长安四月花正飞。见残红万片皆愁泪。何苦被利禄成抛弃。如今把孤身旅泊天涯。意悬悬止不住思维。音书曾有回。只怕他望帝都欲赴愁迢递。望目断故园。知他知也未。</p>
        
        <p class="曲"><span class="牌">前腔</span>当时。痛别慈帏。论奉亲行孝也萦怀不寐。年华有几。总然是百岁如奔骑。论早晚须问起居。论寒暑须当护持。论供养。要甘肥。因赴举。把苹蘩馈托与我妻。知他看承处怎的。俺这里对青山。望白云。镇日瞻亲舍。他那里翘白首。看红日。终朝忆帝畿。</p>
        
        <p class="曲"><span class="牌">前腔</span>嗟吁。凤别鸾离。怎如得俦莺偶燕时相聚。凄楚寒窗。寂寞旅况。闪杀当时。甘效于飞。孤灯夜雨。溜声不断。却把寸心滴碎。只为那钗荆裙布妻难弃。总有紫阁香闺人怎迷。</p>
        
        <p class="曲"><span class="牌">前腔</span>猛思。那日临行际。蒙岳丈惜伊玉树。兼爱我寒枝。念行囊空虚。欣然便周全助路资。召共居。感此义山恩海深难弃。细踌躇。甚日酬取。教我怎生忘渠。但愿得一家到此沾禄养。也显得半子从今展孝私。</p>
        
        <p class="曲"><span class="牌">前腔</span>论科举。本图看春风杏枝。玉马骤香衢。岂知他陷我在瘴岭烟区。愁只愁身归凤池。恨只恨衅生鸳侣。人不见。气长吁。只为蝇头蜗角微名利。致使地北天南怨别离。</p>
        
        <p class="白">左右过来。<span class="科">丑上</span>厅上一呼。阶下百诺。相公有何指挥。<span class="科">生</span>前月寄书回去。接取老夫人并家眷来此同赴任所。经今日久。将次来到。你可到十里长亭伺候迎接。不得有违。<span class="科">丑</span>如此便去。<span class="科">下</span></p>
        
        <p class="落诗"><span class="科">生</span>家乡千里隔相思。<br />目断欧城人到迟。<br />旅邸难禁长日静。<br />魂消几度夕阳时。</p>
        
        <h2 id=ch28 class="chapter"><span class="出题">第二十八出　哭鞋</span></h2>
        
        <p class="曲"><span class="牌">梧叶儿</span><span class="科">老旦上</span>儿媳妇。哭啼啼。昨夜三更出绣帏。今早起来没寻处。使我无把臂。一重愁番做两重悲。使我泪偷垂。</p>
        
        <p class="白">天有不测风云。人有旦夕祸福。我媳妇被逼嫁不从。哭了一夜。今早不知那里去了。<span class="科">末上</span>莫取非常乐。须防不测忧。老安人。不好了。小人到江边去访问。见许多人说我小姐投江死了。拾得绣鞋在此。<span class="科">老旦</span>呀。果是我媳妇的。痛杀我也。<span class="科">倒地介</span></p>
        
        <p class="曲"><span class="牌">山坡羊</span>撇得我不尴不尬。闪得我无聊无赖。<span class="夹白">亲家。</span>你一霎时认真逼他去投江海。怎布摆祸从天上来。你嫡亲父母尚且不遮盖。反将他谐老夫妻生打开<span class="科">合</span>哀哉。扑簌簌。泪满腮。伤怀。生擦擦。痛怎挨。</p>
        
        <p class="白"><span class="科">外净上</span>隔墙须有耳。窗外岂无人。亲家为何啼哭。<span class="科">老旦</span>亲家。不好了。我的媳妇投江死了。<span class="科">外</span>怎么晓得。<span class="科">老旦</span>见有绣鞋在此。<span class="科">外哭倒介</span></p>
        
        <p class="曲"><span class="牌">山坡羊</span><span class="夹白">儿。你</span>不念我年华高迈。不念我形衰力败。不念我无人养老。不念我绝宗派。<span class="夹白">我想这桩事。不是别人。</span>都是你老祸胎。受了孙家婚聘财。逼得他衔冤负屈投江海。<span class="夹白">亲家。我有一搭地。指望令郎与小女把我两块老骨头埋葬。不想令郎又赘在相府。不得回来。小女又投江死了。我好命苦。</span>闪得我有地无人筑墓台。<span class="科">合</span>哀哉。扑簌簌。泪满腮。伤怀。生擦擦。痛怎挨。</p>
        
        <p class="白"><span class="科">净</span>亲家。你令郎赘在相府做了女婿。我女投江死了。如今与你没相干了。寺里观音请出。<span class="科">外</span>我的女儿肉尚未冷。你就赶他出去。<span class="科">净</span>你两个做了一家。我出去了罢。<span class="科">外</span>亲家。你听那老不贤。在这里与他难相处。莫若到京见令郎。不知意下如何。<span class="科">老旦</span>老身正欲如此。耐我身伴无人。怎生去得。<span class="科">外</span>我着李成送亲家前去。<span class="科">净</span>我自要他去不得。<span class="科">外</span>谁要你多言。<span class="科">老旦</span>亲家。老身不识进退。有一言相恳。<span class="科">外</span>亲家但说不妨。<span class="科">老旦</span>欲往江边祭奠。以表妇姑之情。<span class="科">外</span>可怜。不劳亲家费心。李成今晚整备祭品。等候王老安人祭奠。<span class="科">老旦</span>亲家。老身就此拜别。</p>
        
        <p class="曲"><span class="牌">胜如花</span>辞亲去。别泪零。岂料登山蓦岭。只因人递简传书。教娘离乡背井。未知道何日欢庆。<span class="科">合</span>愁只愁一程两程。况未闻长亭短亭。暮止朝行趱长途曲径。休辞惮跋踄奔兢。愿身安早到京城。愿身安早到京城。</p>
        
        <p class="曲"><span class="牌">前腔</span><span class="科">外</span>我为绝宗派。结婚姻。指望一牢永定。谁知他又赘在侯门。今日番成画饼。辜负了田园荒径。<span class="科">合前</span></p>
        
        <p class="曲"><span class="牌">前腔</span><span class="科">净</span>他家锅中米没半升。去恋着豪门。不思旧亲。到如今一旦身荣。撇却糟糠布荆。短行处教人怒冲。<span class="科">合前外</span></p>
        
        <p class="白">李成。你送王老安人到京。面会王状元。即便回来。<span class="科">末</span>男女理会得。</p>
        
        <p class="曲"><span class="牌">前腔</span>蒙员外分付情。对状元一诉明。幸喜得日暖风恬相送起程。伤目兮桑榆暮景。<span class="科">合前</span></p>
        
        <p class="落诗">生离死别痛无加。<br />路上行人莫叹嗟。<br />花正开时遭雨打。<br />月当明处被云遮。</p>
        
        <h2 id=ch29 class="chapter"><span class="出题">第二十九出　抢亲</span></h2>
        
        <p class="白"><span class="科">净</span>莫信直中直。须防仁不仁。我本等是一段美意。不想这丫头行此拙路。老员外止生这女儿。今被他日夜啼哭。教我怎么过得日子。如今送亲家去了。这一回来。教我躲在那里。躲在这里罢。<span class="科">外</span>有这等事。一家好人家。都被那老不贤弄坏了。虽是王十朋赘在相府。未审虚实。今日也逼孩儿改嫁。明日也逼孩儿改嫁。受不过凌辱忿气。投江身死。你那里去。老泼妇。如今走在天上去。<span class="科">净</span>老员外不要恼。要打便打。要骂便骂。我跪在这里了。<span class="科">外</span>老泼妇。谁教你逼死了我儿。我也不要你了。<span class="科">净</span>我也只要他做好人。后边靠他。谁想女儿认真苦恼。你若赶我出去。那个要我。<span class="科">外</span>邻舍人家去。<span class="科">净</span>十家邻舍九家断。那里去得。<span class="科">外</span>亲友人家去。<span class="科">净</span>平昔没有盘盒来往。做人不好。也去不得。<span class="科">外</span>和尚寺里去。<span class="科">净</span>屈嫁和尚是好惹的。我去也罢。怕被人笑话你。<span class="科">外</span>原来没处去。</p>
        
        <p class="曲"><span class="牌">忆虎序</span>当初娶汝。<span class="夹白"><span class="科">净</span>正是大盘大盒娶的。<span class="科">外</span></span>指望生男育女。<span class="夹白"><span class="科">净</span>你到说我没用。你头未上床脚先睡了。那个没用。依了我。十个还养得出哩。<span class="科">外</span>老泼妇。今日也与我孩儿嚷乱。明日也与我孩儿嚷乱。</span>逼勒我孩儿投江身死。<span class="夹白"><span class="科">净</span>他自寿命短促。自家死的。与我甚么相干。<span class="科">外</span></span>我写状经官。经官呈告你。<span class="夹白"><span class="科">净</span>告我得何罪。<span class="科">外</span></span>告你是不贤妇薄幸妻。若到官司。打你皮绽肉飞。</p>
        
        <p class="白"><span class="科">净</span>当初是我不合讨了他的便宜。如今我就下他一个礼。也没人笑我。</p>
        
        <p class="曲"><span class="牌">前腔</span>我当初嫁你。也是明媒正娶。又不是暗地里偷情。强来随你。相随百步。尚有徘徊之意。免告官司。免告官司。和你团圆到底。</p>
        
        <p class="白"><span class="科">外</span>起去。<span class="科">净</span>嗄。他被我一哭。心就软了。<span class="科">外</span>我赶他出去。被人笑话。过来。<span class="科">净</span>嗄。<span class="科">外</span>留你在家。要依我三件事。<span class="科">净</span>勿要说三件。十件也依你。<span class="科">外</span>第一件事。我与人讲话。不要你多嘴。<span class="科">净</span>若有我的说话。添这等一句儿。<span class="科">外</span>第二件。不要与我同吃饭。<span class="科">净</span>我自有王帝吃。那个要与你同吃。<span class="科">外</span>那个王帝。<span class="科">净</span>灶君王帝。你也要依我三件事。<span class="科">外</span>那三件。<span class="科">净</span>鱼干酸汤白米饭。吃饱了。朝也喀。暮也喀。养还你班稍抉。<span class="科">下外吊场</span>祸福无门。唯人自召。我那老不贤听信谗书。接了孙家财礼。逼令女儿改嫁。只因受逼不过。已自投江死了。况孙家是个无籍之徒。必来我家打闹。我更年老力弱。难以抵对。如何是好。</p>
        
        <p class="曲"><span class="牌">梨花儿</span><span class="科">丑上</span>姪女许了孙汝权。受他财礼千千贯。今日成亲多喜欢。<span class="夹白">嗏。</span>姑娘只要长长段。</p>
        
        <p class="白">呀。哥哥。今日嫁女吉日。因何在此愁闷。<span class="科">外哭介</span>都是你害我女儿投江死了。还要说。<span class="科">丑</span>真个好苦。<span class="科">外</span>你且不要哭。这孙家事怎生回他。<span class="科">丑</span>人既死了。终不然捻一个与他。若没有人。拚得还他财礼便了。若说不来。财礼也不要还他。更又赖他。<span class="科">外</span>赖他什么。<span class="科">丑</span>赖他倚恃豪富。威逼成亲。以致我女身死。<span class="科">外</span>这都是你生出来许多事端。我不管。你自去回他。<span class="科">丑</span>哥哥。孙汝权不是好人。怎肯罢休。我有一计在此。将几件衣服与我穿了。哄上轿去。我到他家里。与他说话便了。<span class="科">外</span>既如此。我自进去。正是野花不种年年有。烦恼无根日日生。<span class="科">下</span></p>
        
        <p class="曲"><span class="牌">前腔</span><span class="科">净众上</span>今日娶亲谐凤鸾。不知何故来迟缓。莫非他人生异端。<span class="夹白">嗏。</span>须知人乱法不乱。</p>
        
        <p class="白"><span class="科">丑</span>孙相公。来了么。<span class="科">净</span>张姑妈。快请新人上轿。我在此亲迎。<span class="科">丑</span>晓得了。分付众人在青龙头转一转。<span class="科">净分付众转介</span>礼人与我快请新人。<span class="科">请介丑带兜头哭上介转介净</span>礼人拜了家庙就结亲。<span class="科">喝礼介拜介净揭盖</span>好也。好也。你受了我财礼。藏了姪女。赖我亲事。<span class="科">丑</span>我不是骗你。我姪女已投江死。拚得还你财礼。大家罢休。<span class="科">净</span>一倍还我十倍。我也只要老婆。<span class="科">丑</span>呸。小鬼头儿。你倚恃豪富。威逼我姪女投水已身死。你要怎的。<span class="科">净</span>这泼皮到来诬赖我。</p>
        
        <p class="曲"><span class="牌">恁麻郎</span>我告你局骗人财礼。<span class="科">丑</span>我告你威逼人投水。<span class="科">净</span>怎误我白罗帕见喜。<span class="科">丑</span>闷得他黄泉做鬼。<span class="科">末</span>息怒威。宁耐取。<span class="科">净</span>休想我轻轻放过你。<span class="科">丑</span>我怕你强横小贼驴。<span class="科">净</span>我那怕你腌臜臭𩩨<a epub:type="noteref" href="#char03"><sup>注</sup></a>。<span class="科">末</span>算从来男不和女敌。自古道穷不共富理。<span class="科">丑</span>打你嘴。<span class="科">净</span>踢你的腿。<span class="科">末</span>须亏了中间相劝的。<span class="科">丑</span>这事情天知地知。<span class="科">净</span>这见识心黑又意黑。<span class="科">末</span>怎辨别他虚你实。也难明他非你是。<span class="科">净</span>不放你。<span class="科">丑</span>不放你。<span class="科">末</span>自古饶人不是痴。</p><aside epub:type="footnote" id="char03"><p>「⿰骨「⿱皮川」」</p></aside>
        
        <p class="白"><span class="科">净</span>你藏了女儿。诬赖人命。若见了尸首。万事俱休。不见尸首。教你粉碎。</p>
        
        <p class="落诗"><span class="科">净</span>窝藏姪女忒无知。<br /><span class="科">丑</span>威逼成亲事岂宜。<br /><span class="科">净</span>好手中间逞好手。<br /><span class="科">丑</span>吃拳须记打拳时。</p>
        
        <h2 id=ch30 class="chapter"><span class="出题">第三十出　祭江</span></h2>
        
        <p class="曲"><span class="牌">风马儿</span><span class="科">老旦上</span>柳拂征衣露未央。可怜年迈往他乡。<span class="科">末</span>谩自殷勤设奠。血泪洒长江。</p>
        
        <p class="白"><span class="科">老旦</span>渺渺茫茫浪泼天。可怜辜负你青年。<span class="科">末</span>小姐。你清名须并浣纱女。白发亲姑谁可怜。老安人。正在此处拾的绣鞋。<span class="科">老旦</span>就此摆下祭礼。</p>
        
        <p class="曲"><span class="牌">绵搭絮</span>寻纵觅迹到江边。<span class="夹白">李成舅。可曾带得香来。<span class="科">末</span>小人不曾带得。<span class="科">老旦</span>我那儿。只一块香没福受用。<span class="科">苦</span></span>只得撮土为香。礼虽微表姑情意坚。望灵魂暂且听言。指望松萝相倚。谁想你抱石含冤。<span class="夹白">这也不要埋怨你丈夫。</span>都是你的亲娘把乘龙女婿嫌。</p>
        
        <p class="曲"><span class="牌">忆多娇</span><span class="科">末</span>愁哽咽。情惨切。萱堂苦逼中道绝。暮忆朝思难诉说。<span class="科">合</span>丧溺江心。丧溺江心。永远传扬孝烈。</p>
        
        <p class="白"><span class="科">老旦</span>我那媳妇的儿。我有半年粮食。也不见得到你家来。</p>
        
        <p class="曲"><span class="牌">绵搭絮</span>只为家贫无倚。在他闾阎。是你的儿夫去经年。杳没音信传。<span class="夹白">是你的继母呵。</span>信谗言。镇日熬煎。熬煎得你抱屈含冤。<span class="夹白">我那儿。</span>撇得我无倚无依。<span class="夹白">你带我的孝。才是顺理。今日呵。</span>反披麻哭少年。</p>
        
        <p class="曲"><span class="牌">忆多娇</span><span class="科">末</span>心痛惜。情惨戚。将身赴江学抱石。可怜夫妇鸾凤拆。<span class="科">合</span>即日登程。渺渺音容远隔。</p>
        
        <p class="白"><span class="科">末</span>老安人。不须啼哭。趱行前去。</p>
        
        <p class="曲"><span class="牌">风入松</span><span class="科">老旦</span>叹连年贫苦未逢时。谁想一旦分离。我孩儿自别求科举。怎知道妻房溺水。但说来又恐惊骇我儿。决不可与他知。<span class="科">末</span>安人不必恁忧虑。且听男女咨启。只说状元催逼起。先令我送安人来至。那其间方说就里。决不要使惊疑。</p>
        
        <p class="曲"><span class="牌">急三鎗</span><span class="科">老旦</span>痛易情难诉。痛易情难诉。常思忆。常忧虑。心戚戚。泪如珠。<span class="科">末</span>且自登程去。且自登程去。休思忆。休忧虑。途路上。免嗟吁。</p>
        
        <p class="曲"><span class="牌">风入松</span><span class="科">老旦</span>如何教我免嗟吁。我这老景凭谁。年华老迈难移步。旦夕间有谁来温顾。恨只恨他们继母逼他嫁。死得最无辜。<span class="科">末</span>果然死得最无辜。论贞洁真无。姻缘契合从今古。拆散了夫妻皆天数。漫腾腾洛阳近也。今且喜到京都。</p>
        
        <p class="落诗">万里关山去路长。<br />可怜年迈往他乡。<br />江边不敢高声哭。<br />恐怕猿闻也断肠。</p>
        
        <h2 id=ch31 class="chapter"><span class="出题">第三十一出　见母</span></h2>
        
        <p class="曲"><span class="牌">夜行船</span><span class="科">生上</span>一幅鸾笺飞报喜。垂白母料已知之。日渐过期。人何不至。心下转添萦系。</p>
        
        <p class="白">雁塔题名感圣恩。便鸿昨已寄佳音。思亲目断云山外。缥缈乡关多白云。下官前日修书附承局带回。请取家小。同临任所。一去许久。不见到来。使我常怀忧念。正是虽无千丈线。万里系人心。</p>
        
        <p class="曲"><span class="牌">前引</span><span class="科">老旦</span>死别生离辞故里。经历尽万种孤凄。<span class="科">末上</span>昨过村庄。今入城市。深感老天垂庇。</p>
        
        <p class="白"><span class="科">老旦</span>这里是那里了。<span class="科">末</span>京师地面了。<span class="科">老旦</span>闻说京师锦绣邦。果然风景异他乡。<span class="科">末</span>红楼翠馆笙歌沸。柳陌花街兰麝香。<span class="科">老旦</span>李成舅。你晓得状元行寓在何处。<span class="科">末</span>小人一路打听。行馆就在四牌坊。老安人把孝头梳藏了。谩谩说也未迟。<span class="科">老旦</span>这也说得有理。<span class="科">末</span>牌子。这里可是王状元行馆么。<span class="科">净上</span>这里就是。<span class="科">末</span>通报家里有人在此。<span class="科">净</span>禀老爷。家里有人在外。<span class="科">生</span>着他进来。<span class="科">末</span>老爷。李成磕头。<span class="科">生</span>起来。老安人小姐来了。<span class="科">末</span>来了。<span class="科">生接背问末介</span>小姐为何不见。<span class="科">末</span>后面来了。<span class="科">生</span>母亲请坐。孩儿拜见。一路风霜。久缺甘旨。恕孩儿不孝之罪。<span class="科">老旦</span>儿。你在此一向好么。<span class="科">生</span>母亲听禀。</p>
        
        <p class="曲"><span class="牌">刮鼓令</span>从别后到京。虑萱亲当暮景。幸喜得今朝重会。<span class="夹白">娘。</span>又缘何愁闷萦。<span class="夹白">李成舅。</span>莫不是我家荆。看承母亲不志诚。<span class="夹白"><span class="科">末</span>小姐且是尽心侍奉。<span class="科">生</span>我的娘。</span>分明说与恁儿听。<span class="夹白">你媳妇呵。</span>怎生不与共登程。</p>
        
        <p class="曲"><span class="牌">前腔</span><span class="科">老旦</span>心中自三省。转教人愁闷增。你媳妇多灾多病。况亲家两鬓星。家务事要支撑。教他怎生离乡背井。为你饶州之任恐留停。<span class="夹白">儿。</span>你岳丈先令人送我到京城。</p>
        
        <p class="白"><span class="科">生</span>母亲言语不明。李成舅。你备细说与我知道。</p>
        
        <p class="曲"><span class="牌">前腔</span><span class="科">末</span>当初待起程。<span class="夹白"><span class="科">生</span>正要问你起程。小姐怎么不来。<span class="科">末</span></span>到临期成画饼。<span class="夹白"><span class="科">生</span>母亲。李成舅说甚么画饼。<span class="科">末背</span></span>若说起投江一事。恐唬得恩官心战惊。<span class="夹白"><span class="科">生</span>李成舅。说甚么惊字。<span class="科">末</span>是有个经字。小姐呵。</span>途路上少曾经。当不得许多高山峻岭。餐风宿水怕劳形。<span class="夹白"><span class="科">生</span>老安人也来了。他到来不得。<span class="科">末</span>便是。小姐有些病体。老员外呵。</span>因此上留住在家庭。</p>
        
        <p class="曲"><span class="牌">前腔</span><span class="科">生</span>端详那李成。语言中犹未明。<span class="夹白">娘。</span>把就儿里分明说破。免孩儿疑虑生。<span class="夹白"><span class="科">老旦背生</span>呀。母亲。</span>因甚的变颜情。长吁短叹珠泪零。<span class="科">老旦袖出孝头髻介生</span>袖儿里脱下孝头绳。莫不是恁儿媳妇丧幽冥。</p>
        
        <p class="白"><span class="科">生</span>我的娘。孝头绳那里来的。<span class="科">老旦</span>儿。千不是万不是。都是你不是。<span class="科">生</span>娘。怎么到是儿不是。<span class="科">老旦</span>唗。还说你的是。当初承局书亲附。拆开仔细从头睹。道你状元佥判任饶州。儿。这下一句不该写。<span class="科">生</span>那一句。<span class="科">老旦</span>休妻再赘万俟府。<span class="科">生</span>母亲。语句都差了。<span class="科">老旦</span>语句虽差字迹同。岳翁见了心生怒。<span class="科">生</span>岳母没有话说。<span class="科">老旦</span>岳母即时起毒心。逼妻改嫁孙郎妇。<span class="科">生</span>我妻从么。<span class="科">老旦</span>汝妻守节不相从。苦这句难说了。<span class="科">生悲介</span>娘一发说了罢。<span class="科">老旦</span>将身跳入江心渡。<span class="科">生</span>呀。浑家为我守节而亡。兀的不是痛杀我也。<span class="科">跌倒介</span></p>
        
        <p class="曲"><span class="牌">江儿水</span><span class="科">老旦</span>吓得我心惊怖。身战簌虚飘飘一似风中絮。争知你先赴黄泉路。我孤身流落知何处。不念我年华衰暮。风烛不定。死也不着一所坟墓。</p>
        
        <p class="曲"><span class="牌">前腔</span><span class="科">生</span>一纸书亲附。<span class="夹白">我那妻。</span>指望同临任所。是何人写套书中句。改调潮阳应知去。迎头先做河泊妇。指望百年完聚。半载夫妻。也算做春风一度。</p>
        
        <p class="曲"><span class="牌">前腔</span><span class="科">末</span>状元休忧虑。且把情怀暂舒。夫妻聚散前生注。这离别只说离别苦。想姻缘不入姻缘簿。听取一言伸覆。须信人生万事莫逃天数。</p>
        
        <p class="白"><span class="科">老旦</span>孩儿。你且省愁烦。<span class="科">生</span>孩儿只为不就万俟丞相亲事。却将我改调潮阳。害我身命。我肯辜负他。<span class="科">老旦</span>孩儿。他既死了。无可奈何。且到任所。做些功果追荐他。<span class="科">生</span>这个少不得如此。<span class="科">末</span>小人告状元。老安人起程之时。老员外曾分付小人。送老安人面会状元。你就赶回来。如今禀状元。小人告回。<span class="科">生</span>李成舅。我身伴无人。同到了任所。那时我修书与你去。<span class="科">末</span>既如此。小人愿随状元去。</p>
        
        <p class="落诗"><span class="科">老</span>追想仪容转痛悲。<br /><span class="科">生</span>岂期中道两分离。<br /><span class="科">末</span>夫妻本是同林鸟。<br /><span class="科">合</span>大限来时各自飞。</p>
        
        <h2 id=ch32 class="chapter"><span class="出题">第三十二出　遣音</span></h2>
        
        <p class="曲"><span class="牌">破阵子</span><span class="科">外上</span>野外江山幽雅。城中景物繁华。<span class="科">贴旦旦丑上</span>六街三市堪描画。万紫千红实可夸。<span class="科">合</span>闽城景最佳。</p>
        
        <p class="白"><span class="科">外</span>夫妻幸喜到闽城。跋踄程途为利名。<span class="科">贴</span>大布仁风宽政令。广施德化慰黎民。<span class="科">外</span>夫人。我自到任三月。且喜词清讼简。盗息民安。<span class="科">贴</span>乃相公治政所致。相公曾许孩儿书去报他丈夫知道。儿。管教你夫妻重会。<span class="科">旦</span>爹爹。这里到饶州。多少路程。<span class="科">外</span>约有一月之程。<span class="科">旦</span>爹爹多与他些盘缠。<span class="科">外</span>教我多与他些盘缠。我在此呵。</p>
        
        <p class="曲"><span class="牌">榴花泣</span>守官如水。胸次莹无瑕。薄税敛。省刑罚。抚安民庶禁行猾。幸喜词清讼简。无事早休衙。<span class="科">旦</span>依条按法。想绳一戒百谁不怕。待三年任满期瓜。诏书来早晚迁加。</p>
        
        <p class="曲"><span class="牌">前腔</span><span class="科">贴</span>觑着他花容月貌胜仙娃。忍将身命掩黄沙。天教公相救伊家。好似拨云见日。枯树再开花。<span class="科">外</span>贞洁可夸。恁捐生就死令人讶。恁萱亲怎不详察。全不道有伤风化。</p>
        
        <p class="曲"><span class="牌">渔家傲</span><span class="科">旦</span>若提起旧日根芽。不由人不两泪如麻。恨只恨一纸谗书。搬得我母亲叱咤。<span class="科">外</span>他见差。逼汝身重嫁。那些个一鞍一马。这书剑令人遣发。管成就鸾孤凤寡。</p>
        
        <p class="白"><span class="科">外</span>夫人。我到堂上去来。开门。<span class="科">众</span>各官免揖。<span class="科">外</span>叫一个打差舍人进来。<span class="科">净上</span>该小人轮班。<span class="科">外</span>你叫什么名字。<span class="科">净</span>小人叫苗良。<span class="科">外</span>苗良。我有一封书。着你到饶州王三府处投下。要回书。限你二十个日子。与你二两银子盘缠。星夜赶去。</p>
        
        <p class="曲"><span class="牌">前腔</span><span class="科">净</span>今日里拜辞都爷。明日里到海角天涯。一心要传递佳音。不惮路途波查。<span class="夹白"><span class="科">外</span>关门。<span class="科">旦</span>爹爹。下书人去也不曾。<span class="科">外</span>去了。<span class="科">旦</span>我还有一句话。<span class="科">外</span>有什么话。<span class="科">旦</span></span>见他只说三分话。<span class="夹白"><span class="科">丑</span>姐姐。便多说几句怎么。<span class="科">旦</span></span>又恐他别娶浑家。<span class="科">外</span>你把闲言一笔都勾罢。回来便知真共假。</p>
        
        <p class="曲"><span class="牌">尾</span>月再圆。花重发。那其间欢生喜洽。重整华筵泛紫霞。</p>
        
        <p class="落诗"><span class="科">外</span>饶福相看数日程。<br /><span class="科">旦</span>修书备细说缘因。<br /><span class="科">丑</span>分明好事从天降。<br /><span class="科">末</span>重整前盟合旧盟。</p>
        
        <h2 id=ch33 class="chapter"><span class="出题">第三十三出　赴任</span></h2>
        
        <p class="曲"><span class="牌">临江仙</span><span class="科">老旦上</span>客梦悠悠鸡唤醒。窗前尚有残灯。<span class="科">生末上</span>揽衣披枕自评论。今日飘零。何日安宁。</p>
        
        <p class="白"><span class="科">老旦</span>孩儿。促整衣装及早行。区区只为利和名。<span class="科">生</span>拚却餐风并宿水。<span class="科">末</span>不愁带月与披星。<span class="科">老旦</span>孩儿。就此趱行前去。</p>
        
        <p class="曲"><span class="牌">朝元歌</span>腾腾晓行。露湿衣襟冷。徐徐晚行。月照遥天暝。秪为功名远离乡背井。渡水登山蓦岭。带月披星。车尘马足不暂停。晴岚障人形。西风吹鬓云。<span class="科">合</span>潮阳海城。到得后那时欢庆。</p>
        
        <p class="白"><span class="科">净上</span>三山巡检接老爷。人夫手本在此。<span class="科">生</span>拿上来。你那官儿回去。弓手送我过梅岭。<span class="科">净</span>梅岭上猢狲太多。<span class="科">生</span>怎么有许多猢狲。<span class="科">净</span>老爷此去指日封侯。<span class="科">生</span>生受你。去罢。<span class="科">净下</span></p>
        
        <p class="曲"><span class="牌">前腔</span>几处幽林曲径。松杉列翠屏。回首乱云凝。禅关掩映。听远钟三四声。钦奉纶音。命游宦。宿邮亭。远离京城。盼阳关把往事空思省。水程共山程。长亭复短亭。<span class="科">合前丑上</span></p>
        
        <p class="白">潮阳府阴阳生接老爷。<span class="科">生</span>这里到府。还有多少路。<span class="科">丑</span>还有五十里之程。<span class="科">生</span>那个差来的。<span class="科">丑</span>本府太老爷差来的。<span class="科">生</span>选在几时上任。<span class="科">丑</span>太老爷分付三月十五日请老爷城隍庙宿山。十六日午时上任。<span class="科">生</span>多拜上老爷。<span class="科">丑下</span></p>
        
        <p class="曲"><span class="牌">前腔</span>危巅绝顶。飞流直下倾。叹微名奔兢。身似浮萍。鹧鸪啼。不忍听。野花开又馨。消遣羁旅情。到处草茵。题咏眼前无限景。牧笛陇头鸣。渔舟江上横。<span class="科">合前</span></p>
        
        <p class="曲"><span class="牌">前腔</span><span class="科">老旦</span>八九处人家寂静。柴门半掩扃。谿洞水泠泠。路远离别兴。自来不惯经。遥望酒旗新。买三杯。消渴吻。哀猿晚风轻。归鸦夕照明。<span class="科">合前净上</span></p>
        
        <p class="白">城隍庙道士接爷爷宿山。</p>
        
        <p class="落诗"><span class="科">老</span>长亭渺渺恨绵绵。<br /><span class="科">生</span>远望潮阳路八千。<br /><span class="科">末</span>正是雁飞不到处。<br /><span class="科">合</span>果然人被利名牵。</p>
        
        <h2 id=ch34 class="chapter"><span class="出题">第三十四出　误讣</span></h2>
        
        <p class="曲"><span class="牌">探春令</span><span class="科">外上</span>人生最苦是别离。论贞洁他人怎如。</p>
        
        <p class="白">窗外日光弹指过。庭前花影坐间移。我前日差苗良去到饶州。怎么不见回来。<span class="科">净上</span>转眼垂杨绿。回头麦子黄。万事分已定。浮生空自忙。苗良进。<span class="科">外</span>苗良回来了。<span class="科">净</span>小人回来了。<span class="科">外</span>可有回书。<span class="科">净</span>回书在此。<span class="科">外</span>这是我的。<span class="科">净</span>因此老爷的书不曾投下。故此回书。<span class="科">外</span>怎么不曾投下。<span class="科">净</span>小人到饶州。迳进东门。正遇行丧。铭旌上写佥判王公之柩。小人又到私衙去问。都说到任三月。不伏水土。全家而亡。<span class="科">外</span>可惜。人无百岁期。枉作千年计。请夫人小姐出来。</p>
        
        <p class="曲"><span class="牌">一枝花</span><span class="科">贴上</span>书缄情惨切。烟水多重叠。<span class="科">旦丑上</span>报道有书回。故人如见也。</p>
        
        <p class="白"><span class="科">见介外</span>孩儿递书人回来了。<span class="科">贴</span>递书人回来。必有好音。<span class="科">外</span>原书也不曾投下。有什么好音。</p>
        
        <p class="曲"><span class="牌">渔家傲</span><span class="科">旦</span>莫不是明月芦花没处寻。<span class="夹白"><span class="科">外</span>明月芦花一片白。那里去寻。<span class="科">旦</span></span>莫不是旧日王魁。嫌递万金。<span class="夹白"><span class="科">外</span>他也不是王魁。你也不是桂英。<span class="科">旦</span></span>莫不是忘了半载同衾枕。<span class="夹白"><span class="科">外</span>也不是。<span class="科">旦</span></span>莫不是不曾之任。<span class="夹白"><span class="科">外</span>怎么不曾之任。<span class="科">旦</span>爹爹。</span>欲言不语情难审。那里是全抛一片心。<span class="科">外</span>咱语言说到舌尖声还噤。若提起始末缘因。教你愁闷怎禁。<span class="夹白">儿。</span>此生休想同衾枕。要相逢除非是东海捞针。如今兀自不思省。不投下佳音回讣音。</p>
        
        <p class="白"><span class="科">旦</span>爹爹。佳音便怎么。讣音便怎么。<span class="科">外</span>喜信是佳音。死信是讣音。你丈夫到任三月。不服水土。全家而亡了。<span class="科">旦</span>丈夫死了。兀的不是痛杀我也。</p>
        
        <p class="曲"><span class="牌">梧桐树</span>我为你受跋踄。我为你遭磨折。<span class="夹白">丈夫。</span>我为你投江。我为你把残生舍。今日怎知先倾逝。这样凄凉。刬地里和谁说。<span class="夹白">禀爹爹。可容奴家带孝。<span class="科">外</span>儿。在任穿些素缟罢。<span class="科">旦</span></span>与我除下钗梳。尽把罗衣卸。持丧素服存贞洁。</p>
        
        <p class="曲"><span class="牌">东瓯令</span><span class="科">外</span>休嗟怨。免攧屑。分定恩情中道绝。夫妻本是同林鸟。限到各分别。生同衾枕死同穴。谁肯早抛撇。<span class="科">旦</span>念妾得蒙提挈。只指望同谐欢悦。谁知道全家病灭。不由人不扑簌簌泪珠流血。</p>
        
        <p class="曲"><span class="牌">金莲子</span><span class="科">贴</span>休忧此生鸾镜缺。常言道救人须救彻。<span class="科">丑</span>听覆取休得要哽咽。<span class="夹白">姐姐。</span>待等三年孝满。别赘豪杰。</p>
        
        <p class="曲"><span class="牌">尾</span><span class="科">旦</span>再醮徒然费唇舌。共姜誓盟甘自悦。守寡从教髻似雪。</p>
        
        <p class="落诗"><span class="科">旦</span>甘守共姜誓柏舟。<br /><span class="科">外</span>分明尘世若浮鸥。<br /><span class="科">净</span>三寸气在千般用。<br /><span class="科">合</span>一日无常万事休。</p>
        
        <h2 id=ch35 class="chapter"><span class="出题">第三十五出　时祀</span></h2>
        
        <p class="曲"><span class="牌">一枝花</span><span class="科">老旦上</span>细雨霏霏时候。柳眉烟锁常愁。<span class="科">生末上</span>昨夜东风蓦吹透。报道桃花逐水流。<span class="科">合</span>新愁惹旧愁。</p>
        
        <p class="白"><span class="科">老旦</span>极目家乡远。白云天际头。<span class="科">生</span>五年离故里。洒泪湿征裘。告母亲知道。孩儿夜来梦见浑家扯住儿衣袂。说十朋只与你同忧。不与你同乐。觉来却是一梦。<span class="科">老旦</span>敢是与你讨祭。<span class="科">末</span>祭礼俱已完备。请老夫人主祭。<span class="科">老旦</span>非是儿夫负你情。只因奸相妒良姻。生前淑性甘贞洁死后英魂脱世尘。餐玉馔。饮瑶樽。水晶宫里伴仙人。你儿夫任满朝金阙。与汝伸冤奏紫宸。</p>
        
        <p class="曲"><span class="牌">新水令</span><span class="科">生</span>一从科第凤鸾飞。被奸谋有书空寄。幸萱堂无祸危。痛兰房受岑寂。挨不过凌逼。身沈在浪涛里。</p>
        
        <p class="曲"><span class="牌">步步娇</span><span class="科">老旦</span>将往事今朝重提起。越恼得肝肠碎。清明祭扫时。省却愁烦。且自酬礼。须记得圣贤书。<span class="夹白">看酒。<span class="科">生</span>儿女何劳母亲递酒。<span class="科">老旦</span></span>道不与祭如不祭。</p>
        
        <p class="白"><span class="科">生</span>看香来。</p>
        
        <p class="曲"><span class="牌">折桂令</span>爇沈檀香喷金猊。昭告灵魂听剖因伊。自从俺宴罢瑶池。宫袍宠赐。相府勒赘。俺只为撇不下糟糠旧妻。苦推辞桃杏新室。致受磨折。改调俺在潮阳。<span class="夹白">妻。</span>因此上躭误了恁的归期。</p>
        
        <p class="曲"><span class="牌">江儿水</span><span class="科">老旦</span>听说罢衷肠事只为伊。却元来不从招赘生奸计。懊恨娘行忒薄幸。凌逼你好没存济。母子虔诚遥祭。望鉴微忱。早赐灵魂来至。</p>
        
        <p class="曲"><span class="牌">雁儿落</span><span class="科">生</span>徒捧着泪盈盈一酒卮。空列着香馥馥八珍味。慕音容。不见你。诉衷曲。无回对。俺这里再拜自追思。重相会。是何时。揾不住双垂泪。舒不开咱两道眉。先室。俺只为套书信的贼施计。贤妻。俺若是昧诚心。自有天鉴知。</p>
        
        <p class="曲"><span class="牌">侥侥令</span><span class="科">老旦</span>这话分明诉与伊。须记得看书时。懊恨娘行忒薄劣。抛闪得两分离在中路里。两分离在中路里。</p>
        
        <p class="曲"><span class="牌">收江南</span><span class="夹白"><span class="科">生</span>呀。</span>早知道这般样拆散呵。谁待要赴春闱。便做到腰金衣紫待何如。说来又恐外人知。端的是不如布衣。端的是不如布衣。俺只索要低声啼哭自伤悲。</p>
        
        <p class="曲"><span class="牌">园林好</span><span class="科">老旦</span>免愁烦回辞奠仪。拜冯夷多加护持。早早向波心中脱离。惟愿取免沉溺。惟愿取免沉溺。</p>
        
        <p class="白"><span class="科">生读祝文介</span>维大宋熙宁七年吉月辛卯朔日己酉。赐进士及第任潮阳浙江温州府永嘉县孝夫王十朋。谨以清酌素馔之奠。致祭于亡过妻玉莲钱氏夫人前而言曰。惟灵之生。抱义而归。惟灵之死。抱节而归。义也。呜呼噫嘻。昔受荆钗为聘。同甘苦于茅庐。春闱一赴。鸾凤分飞。诈书一到。骨肉分离。姑娘为夺婚之媒。继母为逼嫁之威。挨不过连朝折挫。抵不过昼夜禁持。拜辞睡昏昏之老姑。哭出冷清清之绣帏。江津渡口。月淡星稀。脱鞋遗迹于岸边。抱石投江于海底。江流哽咽。风木惨凄。波滚滚而洪涛逐魄。浪层层而水泛香肌。哭一声妻。寒壑应猿啼。叫一声妻。云愁雨怨天地悲。妻魂不寐。默而鉴之。於戏哀哉。尚飨。</p>
        
        <p class="曲"><span class="牌">沽美酒</span><span class="科">生</span>纸钱飘。蝴蝶飞。纸钱飘。蝴蝶飞。血泪染。杜鹃啼。睹物伤情越惨凄。灵魂恁自知。灵魂恁自知。俺不是负心的。负心的随着灯灭。花谢有芳菲时节。月缺有团圆之夜。我呵。徒然间早起晚寐。想伊念伊。<span class="夹白">妻。</span>要相逢除非是梦儿里再成姻契。</p>
        
        <p class="曲"><span class="牌">尾</span>昏昏默默归何处。哽哽咽咽思念你。直上姮娥宫殿里。</p>
        
        <p class="落诗"><span class="科">生</span>年年此日须当祭。<br />岁岁今朝不可违。<br />天长地久有时尽。<br />此恨绵绵无绝期。</p>
        
        <h2 id=ch36 class="chapter"><span class="出题">第三十六出　夜香</span></h2>
        
        <p class="曲"><span class="牌">一枝花</span><span class="科">旦上</span>花落黄昏门半掩。明月满空阶砌。嗟命薄。叹时乖。华月在。人不见。好伤怀。</p>
        
        <p class="白">昔恨时乖赴碧流。重蒙恩相得相留。深处闺门重闭户。花落花开春复秋。奴家自那日投江。不期遇着钱安抚捞救。留为义女。胜如亲生。只是无以报他。今宵明月之夜。不免烧炷清香。以求荫庇。</p>
        
        <p class="曲"><span class="牌">园林好</span>想那日身投大江。蒙安抚恩德怎忘。胜似嫡亲襁褓。如重遇父和娘。<span class="夹白">奴家烧此夜香呵。</span>愿他增福寿。永安康。</p>
        
        <p class="白">想我母亲亡过之后。又亏继母呵。</p>
        
        <p class="曲"><span class="牌">川拨棹</span>亲鞠养。<span class="夹白">我爹爹呵。</span>择良人求配鸳行。谁知道命合遭殃。命合遭殃。递谗书逼奴险亡。蒙天眷。遇贤良。<span class="夹白">奴家烧此夜香呵。</span>保祐他永安康。保祐他永安康。</p>
        
        <p class="白">想我婆婆取奴家呵。</p>
        
        <p class="曲"><span class="牌">好姐姐</span>指望终身奉养。谁知道中途肮脏。存亡未审。使奴愁断肠。心凄惨。<span class="夹白">奴家烧此夜香呵。</span>愿得亲姑早会无灾障。骨肉团圆乐最长。</p>
        
        <p class="白">想我丈夫有了奴家呵。</p>
        
        <p class="曲"><span class="牌">香柳娘</span>又重在洞房。重在洞房。将奴撇漾。<span class="夹白">奴家一身犹可。</span>你不思父母恩德广。<span class="夹白">奴家指望你还有相见之日。谁想你到先亡了。</span>痛儿夫夭亡。痛儿夫夭亡。不得耀门墙。抛弃萱花堂上。<span class="夹白">奴家烧此夜香呵。</span>愿他魂归故乡。遣他魂归故乡。免得此身渺茫。早赐瑶池宴赏。</p>
        
        <p class="曲"><span class="牌">尾</span>终宵魂梦空劳攘。若得相逢免悒怏。再爇明香答上苍。</p>
        
        <p class="落诗">香烟缈缈浮清碧。<br />衷曲哀哀诉圣祗。<br />致使更深与人静。<br />非干爱月夜眠迟。</p>
        
        <h2 id=ch37 class="chapter"><span class="出题">第三十七出　民戴</span></h2>
        
        <p class="白"><span class="科">末上</span>一喝千人诺。单行百吏随。恁般多富贵。端的是男儿。自家乃是本府亲随隶兵。你看时光好疾。日月相催。自从本官到任潮阳勾当。不觉又是五年。真个清廉如水。上下相安。前日忽有上司文书到府。将俺相公升除吉安太守。却是因祸致福。元先我相公原除饶州佥判。只因不就丞相亲事。却将改调潮阳。如此更迁。意欲陷害在潮阳。如今朝廷别立丞相。廉知相公治事清廉。持心公正。因此升除吉安太守。今日促装行李。那来的鼓乐彩旗。敢是与相公送行的。</p>
        
        <p class="曲"><span class="牌">赏宫花</span><span class="科">净丑上</span>耆宿社长。听荣除。特举觞。五年民沾惠。尽安康。卧辙攀鞍无计策。离歌别酒众难忘。</p>
        
        <p class="白"><span class="科">末</span>许多什么人嚷。<span class="科">净丑</span>郎中。我们闻知相公高升。众乡民特来送行。<span class="科">末</span>难得你们厚意。问你高姓。<span class="科">净</span>老汉叫做李违玉。年纪方才五十六。在城开张杂卖铺。家中财货颇丰足。年年差我做方正。因此营充做耆宿。圣节贺正预公宴。簪花饮酒与吃肉。有时迎接上司官。见我必先问风俗。一句话也不曾回。五十六棒不罚赎。那时无计可施为。依旧归家卖蜡烛。<span class="科">末</span>免教人在暗中行。这个老人高姓。<span class="科">丑</span>老汉积祖姓丁。并无手艺营生。图小利讨充社长。谁知也不安宁。又要报写粉壁。又要催讨常行课程。又要报淘砌河勘。又要办水桶麻绳。又要劝农栽种。又要督造坊城。只有催关盐票。是我觅钞门庭。有钱与我的。便把他口数减。无钱与我的。便把他口数增。若还官司赈济。这场买卖非轻。若有人告投社长。一件件并不容情。被告诈他十贯五贯。原告吃他三瓶五瓶。有钱与我的。私下和允。无钱与我的。便打他脚筋。我怕事如探汤老狗。我爱钱如见血苍蝇。这人户家家作念。<span class="科">末</span>想必说你好。<span class="科">丑</span>那里是。都骂我没分晓老鸭精。<span class="科">末</span>这一下打得你嘴匾。<span class="科">净</span>我们百姓无造化。这等好官升了。<span class="科">丑</span>便是他五年在此。深亏他。如今升了江西吉安府知府。我们众老人都到长亭送行。脱他靴来钉在仪门上。千年遗迹。后官来看。</p>
        
        <p class="曲"><span class="牌">前腔</span><span class="科">生上</span>潮阳海邦。坐黄堂。名誉彰。<span class="科">老旦上</span>省台飞荐剡。看文章。擢任三山为太守。叩头万岁谢吾皇。</p>
        
        <p class="白">自离京苑到潮阳。乌兔相催晓夜忙。<span class="科">生</span>自觉因循经五载。追思中馈好心伤。母亲。孩儿得蒙圣恩升授吉安知府。且喜相去家乡不远。<span class="科">净丑</span>我们众老人特来与老爷饯行。<span class="科">生</span>老人做甚么。<span class="科">净</span>老爷自到任以来。一廉如水。百姓今喜高升。小老人具礼远送。大奶奶。老人磕头。<span class="科">老旦</span>生受你。<span class="科">净</span>老爷。小老人没有什么孝心。安排果酒旗帐。聊表野人献芹之意。<span class="科">生</span>我在此没有好处。何劳许多礼物旗帐。<span class="科">净</span>老爷怎么没有好处。老爷未曾下车之时。蛮獠侵扰。盗贼猖狂。百姓横行。瘟疫难当。弟强兄弱。子骂爷娘。儿啼女哭。饿断丝肠。无衣无食。有裤无裆。西风一起。冻得狗叫汪汪。<span class="科">丑</span>自老爷下车之时就好。<span class="科">生</span>怎么就好。<span class="科">丑</span>蛮獠远遁。盗贼潜藏。家家乐业。户户安康。新新旧旧。衣服盈箱。粗粗细细。米烂陈仓。家家快活。专买石床。只听得浪荡都。浪荡都。打个村里亚鸪。</p>
        
        <p class="曲"><span class="牌">月上海棠</span><span class="科">净丑</span>吾郡间。万民沾惠恩无限。喜升吉安。饯别阳关。无计留揽辔攀鞍。为霖雨须还清盼。<span class="科">合</span>程途趱。拚担些巇崄。受此𨈎<a epub:type="noteref" href="#char04"><sup>注</sup></a>跧。</p><aside epub:type="footnote" id="char04"><p>「⿰足鸾」</p></aside>
        
        <p class="曲"><span class="牌">前腔</span><span class="科">老旦</span>衰老年。只愁烟瘴为吾患。幸家门吉庆。子母平安。今日里子擢高官。饮别酒应难留恋。<span class="科">合前</span></p>
        
        <p class="曲"><span class="牌">前腔</span><span class="科">生</span>心愧赧。备员窃禄常嗟叹。想刘宽难并。赵并果难攀。偶然间盗息民安。非德化何劳称赞。<span class="科">合前</span></p>
        
        <p class="落诗"><span class="科">老</span>一劄丹书降紫宸。<br /><span class="科">生</span>兼程之任肯因循。<br /><span class="科">净</span>劝君更尽一杯酒。<br /><span class="科">末</span>西出阳关无故人。</p>
        
        <p class="白"><span class="科">下</span><span class="科">净丑吊场</span>老爷请脱靴。<span class="科">生</span>不消罢。<span class="科">净丑</span>留遗百姓瞻仰。<span class="科">生</span>一官去了一官来。你众人去罢。<span class="科">净丑</span>老爷临去。说一官去了一官来。<span class="科">丑</span>老爷晓得你我有学问老人。留这一句诗在。我和你联。<span class="科">净</span>我联第二句。教人望得眼巴巴。<span class="科">丑</span>你再吟一句。结句就是我。<span class="科">净</span>三府老爷来到任。<span class="科">丑</span>竹片拶指不曾挨。<span class="科">净</span>如今老爷去了。我和你众人们出银三分。教木匠做靴匣漆好了。钉在仪门上。也见我和你一点心。<span class="科">丑</span>那个管工。<span class="科">净</span>是我管。<span class="科">丑</span>木梢我要一根。<span class="科">净</span>你要木梢怎么。<span class="科">丑</span>我要他做灰扒柄<span class="科">净</span>你做老人。思量干这样。也罢。我有个使旧的与你罢。<span class="科">下</span></p>
        
        <h2 id=ch38 class="chapter"><span class="出题">第三十八出　意旨</span></h2>
        
        <p class="曲"><span class="牌">菊花新</span><span class="科">老旦上</span>云鬟衰鬓玉龙蟠。羞睹妆台镜里鸾。<span class="科">生末</span>日月似梭窜。嗟嗟人事暗中偷换。</p>
        
        <p class="白"><span class="科">老旦</span>忆昔家中苦。别离家乡。已经五载。因为潮阳路远。不能见你岳父母。如今既任吉安。与温州不远。何不差人搬取岳父母到任。同享富贵。<span class="科">生</span>谨依母亲。明年正月十五日玄妙观起醮大会。我已曾差人分付追荐我妻。即便修书差李成回去便了。<span class="科">净</span>龙归大海。道奔豪门。大叔。起动你通报。玄妙观道士特来与老爷讨意旨。<span class="科">末报介生</span>着他进来。<span class="科">净</span>太夫人。磕头。请问太夫人。小夫人因何病症而亡。好写意旨。</p>
        
        <p class="曲"><span class="牌">泣颜回</span><span class="科">老旦</span>说起便心酸。抱屈溺水含冤。鸳鸯失伴。做了寡鹄孤鸾。<span class="科">净</span>闻说事端。便铁心见说肝肠断。仗良缘拔灵魂。使亡者早得超凡。</p>
        
        <p class="曲"><span class="牌">前腔</span><span class="科">生</span>潜观。慈母两眉攒。他欢无半点。愁有千般。朝夕萦绊。教人痛苦针钻。<span class="科">净</span>河泊水官。那其间怎把人勾唤。致令得死别生离。如何会意悦心欢。</p>
        
        <p class="曲"><span class="牌">赚</span><span class="科">末</span>擎捧雕盘。送出魂旛绢一端。更有些醮金三十贯。权收管。必须斋沐虔诚。休教功果不圆满。<span class="科">净</span>天怎瞒。小贫道谨辞台回观。</p>
        
        <p class="曲"><span class="牌">扑灯蛾</span><span class="科">老旦生</span>荐亡虽已完。邀亲岂宜缓。若请岳翁至。同临观中游翫。也趁天时地暖。便起程休得盘桓。是则是夜长昼短。论朝行暮宿。休惮路漫漫。</p>
        
        <p class="曲"><span class="牌">尾</span>生的报答心方稳。死的荐拔情颇宽。好事完成意始欢。</p>
        
        <p class="落诗">报答存亡两痛情。<br />来朝遣仆递佳音。<br />思亲但得重相见。<br />方信家书抵万金。</p>
        
        <h2 id=ch39 class="chapter"><span class="出题">第三十九出　就禄</span></h2>
        
        <p class="曲"><span class="牌">三台令</span><span class="科">外上</span>夜来花蕊银灯。晓起鹊声翠屏。<span class="科">净上</span>何喜报门庭。顿教人侧耳频听。</p>
        
        <p class="白"><span class="科">外</span>每日心怀耿耿。终朝眼泪盈盈。只为孩儿成画饼。教人呕气伤情。<span class="科">净</span>虽然灯花结蕊。那堪鹊噪声频。<span class="科">外</span>料我寒家冷似冰。量无好事到门庭。</p>
        
        <p class="曲"><span class="牌">前腔</span><span class="科">末上</span>近别南粤邮亭。又入东瓯郡城。水秀山明。睹风物喜不自胜。</p>
        
        <p class="白">自离吉安。又到温州。此间已是自家门首。不免径入。<span class="科">净</span>李成回来了。<span class="科">外</span>李成在那里。<span class="科">净</span>这不是李成。<span class="科">外</span>你撇得我好。怎么只管不回来。教我终日望你。<span class="科">末</span>小人送王老安人到京。见了状元。本欲便回。因被苦留相送赴任。不能回来。<span class="科">净</span>他是忘恩负义的人。送他怎么。<span class="科">末</span>老安人。那状元不是负义的人。他当时除授饶州佥判。因奸相招赘不从。改调潮阳。意欲陷害。后因朝廷体知处事能为。持心公正。升任吉安知府。因此修书迎请老员外老安人到任所。同享荣华。书已在此。<span class="科">外</span>我也看不见。李成。你字字行行念与我听。前番一封书害得家破人亡。</p>
        
        <p class="曲"><span class="牌">一封书</span><span class="科">末</span>婿百拜岳父前。自离膝下已数年。因奸相不见怜。改调潮阳路八千。今喜升为吉安守。遣仆相迎到任间。匆匆的奉寸笺。仗乞尊颜照不宣。</p>
        
        <p class="白"><span class="科">外</span>我听此书呵。</p>
        
        <p class="曲"><span class="牌">下山虎</span>见鞍思马。睹物伤情。触起关心事。怎不泪零。如今我婿得沐圣朝宠荣。我女一身成画饼。取我到吉城。值此寒冬。怎出外境。<span class="科">合</span>天寒地冷。未可离乡背井。且待春和款款行。</p>
        
        <p class="曲"><span class="牌">亭前柳</span><span class="科">净</span>老儿垂鬓已星星。弱体战兢兢。况兼寒凛凛。那更冷清清。此行怎去登山岭。</p>
        
        <p class="曲"><span class="牌">下山虎</span><span class="科">末</span>义深恩厚。恨绕愁萦。久绝鳞鸿信。闷怀倍增。因此母子修书遣仆来请。料想恩官必待等。天气最严凝。暮止朝行。我当奉承。<span class="科">合前</span></p>
        
        <p class="曲"><span class="牌">亭前柳</span><span class="科">净</span>老儿不去恐生嗔。欲去怕劳形。<span class="夹白">李成儿。</span>你须先探试。临事怎支撑。<span class="科">末</span>小人只索从台命。<span class="科">合</span>且过新年。待春暖共登程。</p>
        
        <p class="落诗"><span class="科">末</span>昔日离家过五秋。<br /><span class="科">外</span>今朝书到解千愁。<br /><span class="科">合</span>来年同到吉安府。<br /><span class="科">合</span>不弃前姻过白头。</p>
        
        <h2 id=ch40 class="chapter"><span class="出题">第四十出　奸诘</span></h2>
        
        <p class="曲"><span class="牌">霜天晓角</span><span class="科">小生杂从上</span>黄堂佐政齐黎庶。肯将清。似月扬辉。如渊彻底。愿效汉循良吏。勤簿书。门馆无私。日以刑名为事。</p>
        
        <p class="白">五马侯中列郡推。导之以政冀无违。此心一点如丹赤。敢学虞庭向日葵。下官温州府推官周璧。表字元卿。乃王十朋同榜进士。职列黄堂。不作牛刀之试。食天厨之廪禄。平治郡之刑名。欲向丹墀排鹭序。先须甸服养鹓轮。昨日堂尊送一纸状来。却是孙汝权告钱流行图赖婚姻事。孙汝权是个生员。钱流行是个太学生。曾考贡元。斯文分上。不好执法审问。我行牌去提原媒审问。便知端的。叫左右。带那第一起犯人审问。<span class="科">杂</span>俱齐了。<span class="科">小生</span>带进来。<span class="科">外净丑上</span>钱流行孙汝权一边伺候。钱氏。定是你巧语花言。说来说去。致令搆讼了。<span class="科">丑</span>爷爷。小妇人非是惯做媒的。钱流行是我哥哥。<span class="科">小生</span>你从实说来。</p>
        
        <p class="曲"><span class="牌">啄木儿</span><span class="科">丑</span>吾兄女。将及笄。<span class="夹白"><span class="科">小生</span>曾许甚人么。<span class="科">丑</span></span>许配王生尚未归。<span class="夹白"><span class="科">小生</span>妇人谓嫁曰归。后来。<span class="科">丑</span></span>那孙呆忽至吾家里。<span class="夹白"><span class="科">小生</span>到你家来怎么。<span class="科">丑</span></span>也要取我姪女。他浼央老妾为媒氏。<span class="夹白"><span class="科">小生</span>曾说去么。<span class="科">丑</span></span>吾领言曾到兄家去。<span class="夹白">老爷。小妇人的哥哥。他是个读书君子。执意不从。我嫂嫂是个女流之辈。嫌王氏之贫。喜孙氏之富。</span>便欲怜新将旧悔。</p>
        
        <p class="白"><span class="科">小生</span>后你哥哥如何说。</p>
        
        <p class="曲"><span class="牌">前腔</span><span class="科">丑</span>吾兄意。执不从。<span class="夹白"><span class="科">小生</span>你姪女也肯么。<span class="科">丑</span></span>姪女坚将节操持。我嫂嫂定不相容。吾兄就应变随机。将姪女送到王门去。<span class="夹白"><span class="科">小生</span>王家既成了亲。孙家再不该议亲了。<span class="科">丑</span></span>结亲后即赴科场里。谁想一举成名天下知。</p>
        
        <p class="白"><span class="科">小生</span>就是王十朋么。<span class="科">丑</span>正是。<span class="科">小生</span>到是我年兄家里的事。得中状元。有书回么。</p>
        
        <p class="曲"><span class="牌">前腔</span><span class="科">丑</span>因承局。附信归。<span class="夹白"><span class="科">小生</span>有书回是喜事了。<span class="科">丑</span></span>喜气番成怨气吁。<span class="夹白"><span class="科">小生</span>一纸家书抵万金。怎么是怨气。<span class="科">丑</span>老爷。</span>那里是万金佳音。元来是一纸休书。<span class="夹白"><span class="科">小生</span>王状元是个读书君子。焉有此事来。<span class="科">丑</span></span>他母疑是亲笔迹。女言道改书中句。只为字迹相同亦起疑。</p>
        
        <p class="白"><span class="科">小生</span>其时书来。说在那家为婿么。</p>
        
        <p class="曲"><span class="牌">前腔</span><span class="科">丑</span>赘在万俟府。为女婿。<span class="夹白"><span class="科">小生</span>你哥哥也曾去访问不曾。<span class="科">丑</span>曾访问来。</span>正遇孙郎下第归。他与吾兄面述其言。他说道果赘侯门。<span class="夹白"><span class="科">小生</span>孙汝权道你兄受他财礼。<span class="科">丑</span>孙汝权肉面对肉面。</span>你家行甚财和礼。<span class="夹白">上有青天。</span>我家那个来接取。<span class="夹白"><span class="科">净</span>老大人。依他说起来。把学生财礼一些不认了。<span class="科">丑</span>爷爷。财礼是小事。就是我哥哥陪也陪得起的。</span>致使我姪女投江身冤死。</p>
        
        <p class="白"><span class="科">小生</span>王夫人死了。<span class="科">丑</span>老爷。只为孙汝权一句话。<span class="科">小生</span>孙秀才。他不告你人命也罢。你反告他图赖婚姻事。<span class="科">末上</span>上命遣差。身不由己。小的是吉安府王爷差来送书在此。<span class="科">小生</span>那个在吉安府做官。取上来。<span class="科">末</span>书在此。<span class="科">小生</span>年弟王十朋顿首缄书。呀。王年兄升太守了。下书人起来。伺候回书。若非他存心以仁。道民以礼。焉有此不次之迁。忻慰忻慰。即豸元卿年兄执事下。遽尔别来。屡经岁月。向改调时。深辱俯慰。因瘴乡无便。故久乏音问。兹幸寸进守吉。怀抱虽则少伸。又有不得已事。仰干执事下。向寓京时。倩人持书迎候岳父母山妻。不想中途被人套换书信。致使山妻守节而亡。已获原寄书人承局。奏送法司。鞫问间供称止有孙汝权开包。望将此情转达太父母大人。乞将孙汝权解京。与承局面证完卷。再禀岳父母。以富家不厌贫寒。以女妻之。生将谓终身养老之计。今山妻虽死。义不可绝。特差人舟相候。冀推年谊。借重一言。赞襄岳父母上道。以全半子终养之情。感德岂尠尠哉。明年朝觐。想得京中一会。时下寒煖不均。伏惟调护。以膺天宠。不宣。十朋再拜。<span class="科">介</span>吏读与他们听。<span class="科">念介小生</span>钱老先生。这一封书是令婿命转送老先生的。请收去。<span class="科">介</span>老先生。请出去换了衣巾。进来相见。钱氏无干。出去。<span class="科">外丑下小生</span>皂隶选大板子。拿那孙汝权下去打四十。<span class="科">打介</span>讨牌。<span class="科">写介</span>发监。待文书完了。送到堂上。解他京里去完卷。<span class="科">带净下小生</span>请钱老先生进来。<span class="科">请外上介小生</span>老先生请坐。<span class="科">外</span>老大人请上。容学生拜谢。<span class="科">小生</span>不劳不劳。<span class="科">外</span>老大人。上开藻鉴。下判妍媸。冰释厚诬。心铭大德。<span class="科">小生</span>学生失于龙蛇之辨。致有鼠雀之牙。抚己多惭。见公甚愧。请坐了。<span class="科">外</span>不敢。<span class="科">小生</span>老先生前辈。令婿又忝同年。不必太谦。<span class="科">外</span>学生告坐了。<span class="科">小生</span>适间令婿书上。着学生专请老先生到他任所。必须就起程前去。<span class="科">外</span>老大人。学生年迈。朝暮不能保。岂能远涉路途。</p>
        
        <p class="曲"><span class="牌">归朝欢</span><span class="科">小生</span>贤东坦。贤东坦。教音下期。令贱子。令贱子。翁前转致。须宜是。须宜是。行囊且携。恐他们悬望伊。<span class="科">外</span>家筵虽小谁为理。田园颇广谁为治。欲去还留心两持。</p>
        
        <p class="曲"><span class="牌">三段子</span><span class="科">小生</span>翁今几儿。<span class="科">外</span>念箕裘无人可倚。<span class="科">小生</span>族分几。<span class="科">外</span>念宗支无人可悲。<span class="科">小生</span>你既然只有身一己。如何不去倚贤婿。况是他殷勤想伊。</p>
        
        <p class="白"><span class="科">小生</span>叫左右。与我打点马船人夫。送钱相公到吉安府去。<span class="科">外</span>如此多感多感。</p>
        
        <p class="落诗"><span class="科">小</span>行囊速整莫蹉跎。<br /><span class="科">外</span>景物相催老去何。<br /><span class="科">合</span>一夜相思千里外。<br /><span class="科">合</span>西风吹马渡关河。</p>
        
        <h2 id=ch41 class="chapter"><span class="出题">第四十一出　唔婿</span></h2>
        
        <p class="曲"><span class="牌">小蓬莱</span><span class="科">外上</span>策马登程去也。西风里荦落艰辛。淡烟荒草。夕阳古渡。流水孤村。<span class="科">净上</span>满目堪图堪画。那野景萧萧。冷浸黄昏。<span class="科">末上</span>樵歌牧唱。牛眠草径。犬吠柴门。</p>
        
        <p class="诵"><span class="牌">临江仙</span><span class="科">外</span>绿暗汀洲三月景。锦江风静帆收。垂杨低映木兰舟。半篙春水滑。一段夕阳愁。　　<span class="科">末</span>灞水桥东回首处。美人亲卷帘钩。落花几阵入红楼。行云归处水。流鸦噪枝头。</p>
        
        <p class="白">老员外。今日日丽风和。花明景曙。加鞭趱行几步。</p>
        
        <p class="曲"><span class="牌">八声甘州</span><span class="科">外</span>春深离故家。叹衰年倦体。奔走天涯。一鞭行色。遥指賸水浅霞。墙头嫩柳篱畔花。见古树枯藤栖暮鸦。嗟呀。遍长途触目桑蔴。</p>
        
        <p class="曲"><span class="牌">前腔</span><span class="科">净</span>呀呀。幽禽聚远沙。对仿佛禾黍。宛似蒹葭。江山如画。无限野草闲花。旗亭小桥景最佳。见竹锁溪边三两家。渔槎。弄新腔一笛堪夸。</p>
        
        <p class="曲"><span class="牌">解三酲</span><span class="科">外</span>为当初被人谎诈。把家书暗地套写。致吾儿一命丧在黄泉下。受多少苦波查。今日幸得佳婿来迎也。又愁着逆旅淹留人事赊。<span class="科">合</span>空嗟呀。自叹命薄难苦怨他。</p>
        
        <p class="曲"><span class="牌">前腔</span><span class="科">末</span>步徐徐水边林下。路迢迢野田禾稼。景萧萧疎林暮霭斜阳挂。闻鼓吹。闹鸣蛙。一经古道西风鞭瘦马。谩回首。盼想家山泪似麻。<span class="科">合前</span></p>
        
        <p class="落诗">高山迢递日初斜。<br />绿柳依稀路更赊。<br />目断前村烟未暝。<br />不知今夜宿谁家。</p>
        
        <h2 id=ch42 class="chapter"><span class="出题">第四十二出　亲叙</span></h2>
        
        <p class="曲"><span class="牌">懒画眉</span><span class="科">生上</span>紫箫声断彩云开。腻粉香朦玉镜台。灯前孤幌冷书斋。血衫难挽仙裾返。造化能移泰岳来。<span class="科">老旦上</span>荆钗博你凤头钗。重义轻生脱绣鞋。一回思想一回哀。凤钗还在人何在。<span class="夹白">我那儿。</span>可阴祐你双亲到此来。<span class="科">外净末上</span>馆甥位掌五侯台。千里裁封遣使来。令人更喜复悲哀。哀吾弱息今何在。喜他母子恩情得再谐。</p>
        
        <p class="白"><span class="科">末</span>老员外。这里是府门首。<span class="科">外</span>你可通报。<span class="科">末</span>那个在门上。老老爹来了。<span class="科">丑</span>大叔来了。<span class="科">报介生</span>岳父岳母到了。请母亲同去迎接。</p>
        
        <p class="曲"><span class="牌">哭相思</span>一自别来容鬓改。恨公衙失迎冠盖。<span class="科">外</span>生别重逢。死离难再。<span class="科">生</span>罢愁思且加亲爱。</p>
        
        <p class="白"><span class="科">外</span>亲母。小女姻缘浅。终身地下游。<span class="科">老旦</span>他乡迎旧戚。便觉解深愁。<span class="科">生</span>半子情方尽。终身愿已酬。<span class="科">净</span>休嫌山妇拙。思好莫思仇。<span class="科">老旦</span>亲母何出此语。<span class="科">净</span>人之所以异于禽兽者。以其有仁义也。<span class="科">老旦</span>言重言重。</p>
        
        <p class="曲"><span class="牌">玉交枝</span>感你恩深如海。我一坏土填得甚来。久铭肺腑时时戴。特此远迎冠盖。<span class="夹白">儿。</span>快令人把绮席开。<span class="夹白">亲家。</span>洗尘莫怪轻相待。<span class="科">合</span>细思想荆钗可哀。细思想荆钗可哀。</p>
        
        <p class="曲"><span class="牌">前腔</span><span class="科">外</span>蒙承过爱竟忘哀。夫妻远来。想当初在舍惭餔待。望尊亲海涵宽贷。<span class="夹白">贤婿。</span>你腰金忘势真大才。不比薄情人转眼生骄态。<span class="科">合前</span></p>
        
        <p class="曲"><span class="牌">前腔</span><span class="科">净</span>自惭睚眦。望尊亲休劳挂怀。一时我也出无奈。莫把我做人看待。人家晚母休学我忌猜。逼儿改嫁遭毒害。<span class="科">合前</span></p>
        
        <p class="曲"><span class="牌">前腔</span><span class="科">生</span>惭予一介。荷深恩扶出草莱。微名五载忘亲爱。岂知中路变祸灾。当初指望白首谐。谁知青岁遭残害。<span class="科">合前丑</span></p>
        
        <p class="白">老爷。酒席已完备了。<span class="科">老旦</span>亲家请后堂坐。<span class="科">外</span>请了。</p>
        
        <p class="落诗"><span class="科">外</span>几年远别喜相逢。<br /><span class="科">生</span>又讶相逢似梦中。<br /><span class="科">净</span>果是稠人难物色。<br /><span class="科">合</span>信知女婿近乘龙。</p>
        
        <h2 id=ch43 class="chapter"><span class="出题">第四十三出　执柯</span></h2>
        
        <p class="曲"><span class="牌">普贤歌</span><span class="科">净上</span>侯门涉水最难求。愿适贤良王太守。自家非强口。管教成配偶。且请媒人吃喜酒。</p>
        
        <p class="白">正是作伐全凭斧。引线必须针。我年兄有个令爱守寡。央我为媒。要招本郡太守王梅溪。他鼓盆已久。未有夫人。央我去说亲。邓兴。这里府前了。通报。<span class="科">末</span>是谁。<span class="科">丑</span>邓老爷相访。<span class="科">末</span>老爷有请。</p>
        
        <p class="曲"><span class="牌">玩仙灯</span><span class="科">生上</span>兀坐书斋。闻道有客来访。</p>
        
        <p class="白"><span class="科">见介</span>生贱职所拘。未得拜访。<span class="科">净</span>荷蒙与进。岂胜荣幸。<span class="科">生</span>惶恐惶恐。<span class="科">净</span>台下治政甚佳。黎民无不感仰。<span class="科">生</span>皆赖老先生教指。<span class="科">净</span>外蒙公祖见赐胙肉。老荆见了。叫小厮连忙与我煮起来吃饭。煮在锅中连连烧了七八十滚。还是硬的。我老荆作诗一首。蒙君赐胙肉。合家尽喜欢。柴烧七八担。水煮几锅干。硬似丁靴底。犹如啮马鞍。齿牙三十六。个个不平安。<span class="科">生</span>猪婆肉。<span class="科">净</span>不是猪婆。小猪的娘。<span class="科">生</span>休得取笑。<span class="科">净</span>老夫今日一来相访。二来有一句话。<span class="科">生</span>何事见教。<span class="科">净</span>老夫有一同年钱载和。有一小姐。守寡在家。闻得公祖大人鼓盆已久。今特央老夫为媒。望守公成全此亲。甚是美事。<span class="科">生</span>老先生在上。念学生贫寒之际。以荆钗为聘。遂结姻亲。山妻守节而亡。焉肯忘义再娶。<span class="科">净</span>公祖大人几位令嗣。<span class="科">生</span>未有子息。<span class="科">净</span>公祖大人。不孝有三。无后为大。却不绝嗣了。<span class="科">生</span>正欲螟蛉一子。以续后嗣。<span class="科">净</span>吾闻螟蛉者。嗣非其类。鬼神不享其祀。公祖大人读书之人。如何逆理。冒凟冒凟。</p>
        
        <p class="曲"><span class="牌">啄木儿</span><span class="科">生</span>乞情恕。听拜禀。自与山妻合卺婚。才与他半载同衾。一旦凤拆鸾分。他抱冤守节先亡殒。我辜恩再娶心何忍。行短天教一世贫。</p>
        
        <p class="曲"><span class="牌">前腔</span><span class="科">净</span>他八两。你半斤。彼此为官居上品。论阀阅户对门当。真个好段姻缘。你意骄性执不从顺。故千推万阻令人恨有眼何曾识好人。</p>
        
        <p class="曲"><span class="牌">三段子</span><span class="科">生</span>事当隐忍。未可便一时怒嗔。<span class="科">净</span>你再不娶亲。我只愁你断子绝孙谁拜坟。<span class="科">生</span>言激心恼空怀忿。我今纵不谐秦晋。也不会家中绝后昆。</p>
        
        <p class="曲"><span class="牌">归朝欢</span><span class="科">净</span>你没思忖。不投分。那里是儒为席上珍。<span class="科">生</span>我做官守法言忠信。名亏行损遭谈论。纵独处鳏居。决不可再婚</p>
        
        <p class="落诗"><span class="科">净</span>性执心迷见识差。<br /><span class="科">生</span>婚姻不就且回家。<br /><span class="科">净</span>落花有意随流水。<br /><span class="科">生</span>流水无心恋落花。</p>
        
        <h2 id=ch44 class="chapter"><span class="出题">第四十四出　续姻</span></h2>
        
        <p class="曲"><span class="牌">杜韦娘</span><span class="科">旦上</span>朔风寒凛冽。云布墅。卷飞雪。看万木千林都冻折。小窗前梅花再缀。冰稍数点幽洁。淡月黄昏。暗地香清绝。早先把阳和漏泄。又葭管灰飞地穴。</p>
        
        <p class="白">痛忆我亡夫。感念嗟吁。转头又是五年余。安抚收留恩不浅。补报全无。今日乃是冬至令节。等待爹妈出来。拜贺则个。</p>
        
        <p class="曲"><span class="牌">麻婆子</span><span class="科">丑上</span>做奴做奴空惆怅。何时得嫁马上郎。做奴做奴空劳攘。只落得晓夜忙。遇冬节。巧梳妆。身穿一套好衣裳。市人市人都夸奖。道我是个风流好养娘。</p>
        
        <p class="白"><span class="科">拜介</span>时遇新冬。喜气重重。拜节之后。愿小姐招一个老公。<span class="科">旦</span>休得胡说。相公。夫人来了。</p>
        
        <p class="曲"><span class="牌">海棠春</span><span class="科">外贴上</span>时序两推迁。莫惜开芳宴。</p>
        
        <p class="白">孩儿。金乌似箭。玉兔如梭。不觉来此又是五年。前日邓尚书来相探。闲话间说起王太守未有夫人。因此将你吉帖付与他去。了汝终身。<span class="科">旦</span>爹爹。但愿终身守节。再醮难言。<span class="科">外</span>你丈夫未死。不肯嫁礼之所当。汝夫已死多年。不嫁将何倚靠。<span class="科">旦</span>望爹爹为我螟蛉一子。以为终身后嗣。<span class="科">外</span>如此终无结果。<span class="科">旦</span>妾闻仁者不以盛衰改节。义者不以存亡易心。截耳残形。永杜重婚之议。劈面流血。难从再醮之言。自古及今。芳名不灭。使妾有失志节。听此宁无愧乎。誓以柏舟。甘效共姜。死而后已。若窥隙钻窬。潜奔司马。则非奴所愿也。若不容奴于相府。则贱妾仍丧于江中。<span class="科">外</span>夫人。我寻思这般志节也难得。孩儿。你要守节。改日过房一子。与你为后嗣。<span class="科">旦</span>如此甚感爹爹。爹妈请坐。待奴家拜节。看酒来。</p>
        
        <p class="曲"><span class="牌">集贤宾</span>一阳气转春透彻。履长欢庆冬节。验岁瞻云人意切。听残漏晓临台榭。今年是别。黄云谶争书吉帖。<span class="科">合</span>芳宴设。沉醉后。管弦声咽。</p>
        
        <p class="曲"><span class="牌">前腔</span><span class="科">外</span>日晷渐长人尽悦。绣纹弱线添些。待腊将舒堤柳叶。冻柔条未堪攀折。百官摆列。贺亚岁齐朝金阙。<span class="科">合前</span></p>
        
        <p class="曲"><span class="牌">莺啼序</span><span class="科">贴</span>光阴迅速如电掣。断送了多少豪杰。遇良辰自宜调燮。且把闲闷抛撇。进履袜欢看妇仪。炷宝鼎对天答谢。<span class="科">合前</span></p>
        
        <p class="曲"><span class="牌">前腔</span><span class="科">丑</span>道消长空叹嗟。画堂中且安享骄奢。看纷纷绿拥红遮。绮罗香散沈麝。醉寒屏开元此日。曾远贡喧传朝野。<span class="科">合前</span></p>
        
        <p class="曲"><span class="牌">琥珀猫儿坠</span><span class="科">众</span>玉烛宝典。今古事差迭。遇景酣歌时暂歇。珠帘垂下且莫揭。<span class="科">合</span>欢悦。那兽炭红炉。焰焰频爇。</p>
        
        <p class="曲"><span class="牌">前腔</span><span class="科">众</span>小寒天气。莫把酒樽歇。醉看歌姬容艳冶。春容微晕酒黯颊。<span class="科">合前</span></p>
        
        <p class="曲"><span class="牌">尾</span>玉山颓低日已斜。酒散歌阑呼侍妾。把锦纹烘热。从教醉梦赊。</p>
        
        <p class="落诗">天时人事日相催。<br />冬至阳生春又来。<br />云物不殊乡国异。<br />开怀且覆掌中杯。</p>
        
        <h2 id=ch45 class="chapter"><span class="出题">第四十五出　荐亡</span></h2>
        
        <p class="白"><span class="科">净扮道士上</span>揑诀惊三界。扣齿动百神。狗肉吃两块。好酒饮三瓶。等到天明后。依然去诵经。门徒闻不善。道我不志诚。今日上元令节。本观修设醮会。太老爷拈香。道人打起钟磬。待我把经文诵完。肚中空虚。要吃也无。八个馄饨。使我自然田螺棘螺。共买五钱。吃了三碗。吐泻半年。头头利市。和合仙官。召请必竟来临。取出云璈。赞扬法事。癞头婆娘请我。时时到他家里。正值肚饥。便吃蒸饼。烂煮猪蹄。油煎鸡卵。热炒鸭儿。盐拌白菜。酱煮乌龟。糟鏖豆腐。及攒盐齑。临临两碗。笋干粉皮。般般吃尽。不剩些儿。肚中膨胀。饱病难医。尿粪急送。不可迟疑。忽然阿出。污了道衣。怕人哂笑。火速走归。道婆看见。一顿擂搥。打得不可思议功德。</p>
        
        <p class="曲"><span class="牌">翫仙灯</span><span class="科">生上</span>节届元宵。灯月灿然高。到观门拈香荐悼。</p>
        
        <p class="白"><span class="科">净</span>道士接爷爷。<span class="科">生</span>功果都完了么。<span class="科">净</span>经文都完了。专等老爷拈香。</p>
        
        <p class="曲"><span class="牌">一封书</span><span class="科">生</span>特朝拜上清。仗此名香表志诚。亡妻滞水滨。愿神魂得上升。<span class="科">净</span>横死孤魂都召请。请到坛前听往生。<span class="科">合</span>诵仙经。荐亡灵。仗此功勋超圣境。</p>
        
        <p class="曲"><span class="牌">前腔</span><span class="科">旦丑上</span>前日已预名。届此良辰来殿庭。拈香炷宝鼎。望慈悲作证盟。<span class="科">净</span>惟愿亡灵来受领。献取香花酒果饼。<span class="科">合前</span></p>
        
        <p class="曲"><span class="牌">前腔</span><span class="科">生</span>蓦然见俊英。与一丫鬟前后行。潜地想面形。转教人疑虑生。<span class="科">末</span>他两次三回常观顾。觑了恩官也动情。<span class="科">合前</span></p>
        
        <p class="曲"><span class="牌">前腔</span><span class="科">旦</span>回廊下撞迎。顿教人心暗惊。那烧香上卿。好似亡夫王十朋。<span class="科">丑</span>休得轻言当三省。烧罢名香转看灯。<span class="科">合前下生</span>见</p>
        
        <p class="白">鞍思马。睹物思人。适才那妇人。好像我夫人。叫道士过来。适才妇人。那家宅眷。<span class="科">净</span>钱都爷小姐。<span class="科">生</span>元来天下有这般相似的。</p>
        
        <p class="落诗"><span class="科">生</span>忽睹佳人意自疑。<br />拈香已毕早回归。<br />思量总是一场梦。<br />你是何人我是谁。</p>
        
        <h2 id=ch46 class="chapter"><span class="出题">第四十六出　责婢</span></h2>
        
        <p class="曲"><span class="牌">步步娇</span><span class="科">旦上</span>观里拈香蓦相会。使我心萦系。<span class="夹白"><span class="科">丑</span>小姐。</span>如今枉致疑。既认得真时。何不问取详细。<span class="夹白"><span class="科">旦</span>梅香。</span>这就理你怎知。恐错认了风流婿。</p>
        
        <p class="白"><span class="科">丑</span>你道这官人是谁。<span class="科">旦</span>是谁。<span class="科">丑</span>本府太守。前日邓尚书来说亲的。<span class="科">旦</span>元来是他。</p>
        
        <p class="曲"><span class="牌">红衲袄</span>意沉吟。情惨伤。步趦趄。心悒怏。<span class="科">丑</span>见了娘行好生着意想。莫不是递书人回来胡调谎。<span class="科">旦</span>料判州。名未彰。论太守。职未当。<span class="科">丑</span>自古男儿当自强。</p>
        
        <p class="曲"><span class="牌">前腔</span><span class="夹白">小姐。你</span>曾和他共鸳衾。同象床。直恁的你认不得他形共庞。<span class="科">旦</span>面貌身材果然厮像。行动举止没两样。<span class="科">外暗听丑</span>既认得真时合主张。<span class="夹白"><span class="科">旦</span>如何主张。<span class="科">丑</span></span>你把往事相问当。<span class="科">旦</span>尤恐错认陶潜作阮郎。</p>
        
        <p class="落诗">拈香相遇两沉吟。<br />且自归家问的真。<br />好似和针吞却线。<br />刺人肠肚系人心。</p>
        
        <p class="白"><span class="科">外上</span>唗。你那贱人。欲人不知。莫若不为。我家三世无犯法之男。五代无再婚之女。你言而无信。行亦有亏。江心渡口溺水。非因守节。玄妙观中私语。必是通情。邓尚书说亲。直恁千推万阻。见王太守乐意。却不顾五典三纲。不思玷辱门墙。问出奸情。押还原籍。教你虽无尾生难。也有屈原愁。<span class="科">打梅香介</span></p>
        
        <p class="曲"><span class="牌">锦缠道</span>治家邦。正人伦。有三纲五常。你潜说出短和长。怎不隄防他人须有耳隔墙。讲甚么晋陶潜认作阮郎。<span class="夹白">却不道</span>誓柏舟甘效共姜。<span class="科">打丑介</span>先打后商量。问出你私情勾当。押发离府堂。文牒上明开供状。抵多少衣锦去还乡。</p>
        
        <p class="曲"><span class="牌">前腔</span><span class="科">丑</span>小梅香。待回言。恐触突了使长。不回言。这无情棒打难当。怎知道祸从天降。他本是守荆钗寒门孟光。<span class="夹白"><span class="科">外</span>潜奔之女。什么孟光。<span class="科">丑</span></span>休错认做出墙花淮甸双双。我说起这行藏。<span class="夹白"><span class="科">外</span>说什么来。<span class="科">丑</span></span>他说道烧香的王太守。好似亡夫模样。寻思痛感伤。因此上和妾在此闲讲。又不曾想像赴高唐。</p>
        
        <p class="曲"><span class="牌">前腔</span><span class="科">旦</span>守孤孀。荐亡灵。亲临道场。烧香罢。转回廊。偶相逢。不由人不睹物悲伤。<span class="夹白"><span class="科">外</span>你这贱人要做莺莺。<span class="科">旦</span></span>那里是西厢下莺莺伎俩。<span class="夹白"><span class="科">外</span>你这贱人就是红娘。<span class="科">旦</span></span>怎么的就打梅香。生纽做红娘。当初去投江。<span class="夹白"><span class="科">外</span>亏你不识羞。还说投江。<span class="科">旦</span></span>把原聘物牢拴在髻上。荆钗义怎忘。妾岂肯随波逐浪。却不道辱没宗祖把恶名扬。</p>
        
        <p class="曲"><span class="牌">前腔</span><span class="科">外</span>假乖张。贱奴胎。把花言抵搪。全不顾外人扬。恼得我气满胸膛。你本是王月英留鞋在殿堂。怎不学浣纱女抱石投江。<span class="夹白"><span class="科">打介</span>你这贱人还不说。<span class="科">丑</span></span>雪上更加霜。自不合与他人闲讲。谁知惹祸殃。闲话里没些度量。怎知道一霎时祸起在萧墙。</p>
        
        <p class="白"><span class="科">外</span>既有钗。取上来。且进去。<span class="科">旦</span>满怀心腹事。尽在不言中。<span class="科">下外</span>这妮子荆钗遮饰。未可信凭。明日假意纳聘作席。请邓尚书王太守。把此钗虚说是聘物。将出观看。若是王太守认此钗。便有区处。若不认此钗。押赴本乡。<br />正是</p>
        
        <p class="落诗">混浊不分鲢共鲤。<br />水清方见两般鱼。</p>
        
        <h2 id=ch47 class="chapter"><span class="出题">第四十七出　疑会</span></h2>
        
        <p class="白"><span class="科">净上</span>致仕归家二十年。水边亭子屋边田。饶他白发簪中满。老景康宁便是仙。老夫邓谦。年过八十。位至三台。享朝廷之洪福。赖祖宗之阴庇。每日登山饮酒。求诗画的缠得慌。邓兴。去门首看。若有求诗的来。只说老爷不在。请吃酒。便说在家。<span class="科">末</span>领却都爷书。早到尚书府。有人么。<span class="科">丑</span>是那个。<span class="科">末</span>要见你们老爷。<span class="科">丑</span>老爷不在家。<span class="科">末</span>既不在家。我去了。<span class="科">丑</span>转来。是请老爷吃酒么。<span class="科">末</span>正是。<span class="科">丑</span>既然请吃酒。在家。<span class="科">末</span>起初说不在家。<span class="科">丑</span>你不晓得。我们老爷分付。但有求诗画。只说不在家。<span class="科">末</span>通报。<span class="科">丑</span>住著。实是请吃酒的么。<span class="科">末</span>说道是。<span class="科">丑</span>老爷。请吃酒的在外。<span class="科">净</span>说在家便好。<span class="科">丑</span>说在家。<span class="科">净</span>我说下颏子痒。定有酒吃。<span class="科">丑</span>老爷。下颏准不要钻龟。<span class="科">净</span>唗。叫他进来。<span class="科">丑</span>大哥进来。<span class="科">末</span>老爷。磕头。<span class="科">净</span>那里来的。<span class="科">末</span>小人钱爷差来的。<span class="科">净</span>那个钱爷。<span class="科">末</span>有帖在此。<span class="科">净</span>取上来。年弟钱载和顿首拜请司空邓年兄执事下。原来是我年兄。<span class="科">丑</span>那个钱爷。<span class="科">净</span>你不晓得。就是做安抚的。<span class="科">丑</span>嗄。就是送改机来的。裁衣服少了两幅。做不成罢了。<span class="科">净</span>既是他来者来之。劳者劳之。<span class="科">丑</span>爷该赏他。<span class="科">净</span>赏他什么东西便好。<span class="科">丑</span>与奶奶说讨一两银子与他。<span class="科">净</span>这等不做家的。今早买菜剩得一个钱。赏他罢。<span class="科">丑</span>怎么赏得出。<span class="科">净</span>你不要管。长官没有什么赏你。一个钱且收下。<span class="科">末</span>一个钱买酒吃不醉。买饭吃不饱。要他何用。<span class="科">净</span>就不是做家的。拿这钱去做买卖。<span class="科">末</span>这一个钱做甚买卖。<span class="科">净</span>一钱为本。万钱为利。<span class="科">末</span>好谶语。小人收去。<span class="科">净</span>下书人去了。<span class="科">丑</span>去了。<span class="科">净</span>明日也要摆酒请钱爷。<span class="科">丑</span>办什么茶饭。<span class="科">净</span>后圈猪杀一个。<span class="科">丑</span>猪昨夜养下。也没有老鼠大。如何用得。<span class="科">净</span>你不晓得。君子略尝滋味。快打轿。<span class="科">丑</span>打轿轿夫不在。只得我一个。不如我鸵去罢。<span class="科">净</span>不如自走了罢。<br />正是</p>
        
        <p class="落诗">数日不相见。<br />今日又相逢。</p>
        
        <h2 id=ch48 class="chapter"><span class="出题">第四十八出　团圆</span></h2>
        
        <p class="曲"><span class="牌">紫苏丸</span><span class="科">外上</span>若认此荆钗。其中可宛转。<span class="科">净上</span>安抚开华宴。相招意非浅。<span class="科">生上</span>侯门宴请来。催赴跨青骢。<span class="科">外</span>蒙君不弃。蜗居门户生光彩。</p>
        
        <p class="白"><span class="科">净</span>老夫感蒙过爱。特辱宠招。不胜愧感之至。<span class="科">外</span>寒门不足以淹车骑。近为小女纳聘。请大人一观。<span class="科">净</span>老拙作伐不从。今聘他人。<span class="科">生</span>此乃一言为定。<span class="科">净</span>外者多蒙赐柴炭。感感在心。正要到府拜谢。不想年兄相招。所以不果。<span class="科">生</span>不敢。<span class="科">净</span>我这公祖少年老成。居民无不瞻仰。老夫感激深恩。正是年近雪下。且是寒冷。与我老妻思想。若得一篓炭便好。说言未尽。新书柴炭俱送来了。年兄。如今的人只有锦上添花。那肯雪中送炭。<span class="科">生</span>言重。<span class="科">净</span>老夫昨夜与老妻受了一惊。<span class="科">外</span>为何。<span class="科">净</span>被盗。<span class="科">生</span>有这等事。<span class="科">净</span>这盗无理。公祖大人恰要惩治他。<span class="科">外</span>不知偷了什么。<span class="科">净</span>偷了我一担粪去。<span class="科">外</span>这是小事。<span class="科">净</span>你就不明了。宁可偷了金。这个粪学生舍不得。若无粪壅稻苗。怎得谷子成器。这粪滋五谷土养民。老夫不要。望公祖追来公用。<span class="科">外</span>年兄请了<span class="科">净</span>还是公祖大人坐。<span class="科">外</span>年兄请坐。<span class="科">净</span>学生怎敢占坐。还是公祖大人坐。<span class="科">外</span>年弟有句话。守公到怕不知。吉长官起送守公。已后是陶长官。陶长官去后。却是学生补任三月。<span class="科">生</span>如此上司了<span class="科">跪介外</span>请起。<span class="科">生</span>学生侍坐。<span class="科">外</span>还是年兄坐。<span class="科">净</span>若如此老夫占了。<span class="科">生</span>学生傍坐。<span class="科">外</span>怎么是这等。抬那桌儿下来。<span class="科">生净</span>告坐。<span class="科">外</span>请坐。年兄。福建好地方。<span class="科">净</span>年兄。你可省得他说话。<span class="科">外</span>我从在那里。不曾听得这话。年兄学与我听一听。<span class="科">净</span>我学生头一年在那里。半句也不省。后来就省得了。一日在船上。只见岸上一簇人在那里啼哭。我问那门子。那些人为何啼哭。那门子说没有了个脸。我说打官话说来。他说道没有了个儿子。在那里啼哭。我方才晓得脸是儿子。<span class="科">外</span>女儿叫什么。<span class="科">净</span>叫东婆脸。<span class="科">外</span>女儿叫什么。<span class="科">净</span>叫娘脸。<span class="科">外</span>他那里路道难行。<span class="科">净</span>路道崎岖难行。他那里有菡萏滩难行。<span class="科">外</span>什么滩。<span class="科">净</span>菡萏滩。<span class="科">外</span>守公。年兄学那福建词到好听。唱一个儿<span class="科">净</span>这就不该了。你我是年家顽惯。祖父母在此。焉敢放肆。<span class="科">外生</span>这个不必谦。<span class="科">净</span>恰不当。邓兴你依唱。<span class="科">净诨唱</span>今宵五彩团圆。将手掩上房门。郎脱裤。奴脱裈。齐着力。养个儿子做状元。<span class="科">外</span>年兄。一个字也不省。<span class="科">净</span>叫做什么贺新郎。那门子写出来。方才晓得。<span class="科">外</span>请了。<span class="科">净</span>今日喜酒落得吃一杯<span class="科">外</span>年兄出一令。<span class="科">净</span>老拙说个数目口令。说着数。就是他吃。<span class="科">外</span>年兄出令。<span class="科">净</span>要一二三四五六七八九十。<span class="科">外</span>如今年兄起。<span class="科">净</span>一二两三四五六六七八九十。<span class="科">外</span>年兄多了两六。<span class="科">净</span>如今公祖起。一二不要。两三四五六七八九十。<span class="科">外</span>又是年兄。<span class="科">出钗介净</span>抬礼过来观看。老夫邓识宝。取在手内。便知什么宝贝。<span class="科">外</span>送去邓爷看。<span class="科">净看</span>闻又不香。揑又无痕。起初邓识宝。如今不识宝。公祖大人识穷天下宝。读尽世间书。还是祖父母大人看。<span class="科">外</span>送去王爷看。<span class="科">生看介</span></p>
        
        <p class="曲"><span class="牌">一江风</span>见荆钗不由我不心惊骇。是我母亲头上曾插戴。这是那得来。教我揵耳揉腮。欲问犹恐言相碍。心中展转猜。元是我家旧聘财。<span class="夹白">天那。</span>这是物在人何在。</p>
        
        <p class="白"><span class="科">外</span>守公睹物伤情。必有缘故。何不对我一说。<span class="科">生</span>实不瞒老大人说。这荆钗下官聘定浑家之物。<span class="科">外</span>既是守公聘定令正之物。愿闻详细。</p>
        
        <p class="曲"><span class="牌">驻马听</span><span class="科">生</span>听诉因依。昔日卑人贫困时。忽有良媒作伐。未结婚姻。愧乏财礼。荆钗遂把聘钱氏。<span class="夹白"><span class="科">外</span>成亲几年。<span class="科">生</span></span>结亲后即赴春闱里。幸喜及第。<span class="夹白"><span class="科">外</span>除授那里。<span class="科">生</span></span>除授饶州佥判叨蒙恩庇。</p>
        
        <p class="白"><span class="科">外</span>为何潮阳去。</p>
        
        <p class="曲"><span class="牌">前腔</span><span class="科">生</span>再听因依。说起教人珠泪垂。<span class="夹白"><span class="科">外</span>中间必有缘故。<span class="科">生</span></span>为参万俟丞相。招赘不从。反生恶意。将吾拘系。奏官里。一时改调蛮烟地。<span class="夹白"><span class="科">外</span>为何改调。<span class="科">生</span></span>要陷我身躯。同临任所。五载不能佥赞。</p>
        
        <p class="白"><span class="科">外</span>曾有书回。</p>
        
        <p class="曲"><span class="牌">前腔</span><span class="科">生</span>曾寄书回。深恨孙郎故换易。<span class="夹白"><span class="科">外</span>你家须认得字迹。<span class="科">生</span></span>奈我妻家不辨字迹差讹。语句真异。岳翁妻母见差池。逼勒荆妇重招婿。<span class="夹白"><span class="科">外</span>令正从否。<span class="科">生</span></span>苦不遵依。将身投溺江心里。</p>
        
        <p class="曲"><span class="牌">前腔</span>曾荐亡妻。原籍视临在宫观里。我在回廊之下。见一佳人。与妻无二。教人展转痛伤悲。今朝又见荆钗记。睹物伤悲。人亡物在。空弹珠泪。</p>
        
        <p class="曲"><span class="牌">前腔</span><span class="科">外</span>休皱双眉。听俺从头说仔细。我在东瓯发足。渡口登舟。一梦跷蹊。<span class="夹白"><span class="科">生</span>梦见甚的。<span class="科">外</span></span>道五更一女来投水。急令稍水忙捞取。休得伤悲。夫妻再得谐连理。</p>
        
        <p class="曲"><span class="牌">前腔</span><span class="科">净</span>此事真奇。节妇义夫人怎比。<span class="夹白">年兄。</span>疾忙开宴。请出夫人。就此相会。天教今日重完聚。金杯捧劝须当醉。<span class="科">生</span>深感提携。从今万载传名誉。</p>
        
        <p class="白"><span class="科">净</span>夫守义。真是杰。妻守节。真是烈。年兄申奏朝廷。礼宜旌表。下官告退。有缘千里能相会。无缘对面不相逢。<span class="科">下外</span>梅香。请小姐出来。</p>
        
        <p class="曲"><span class="牌">哭相思</span><span class="科">旦上</span>妮子传呼意甚美。尚未审凶和喜。<span class="夹白"><span class="科">外</span>儿。王守公正是你丈夫。<span class="科">生旦</span></span>每痛忆伊作幽冥鬼。不料重逢你。<span class="夹白"><span class="科">外</span>快去府里。请太夫人相见。<span class="科">老旦上</span></span>公相相招会儿妇。焉敢踌躇。</p>
        
        <p class="白"><span class="科">旦</span>婆婆。自从那日别离。今日又得相会。</p>
        
        <p class="曲"><span class="牌">红衫儿</span><span class="科">老旦</span>自那日投江随潮去。痛苦伤悲。忽闻人报道身亡。转教人痛悲。若不遇公相相留。怎能勾夫妻重会。效衔环结草。当报恩义。</p>
        
        <p class="白"><span class="科">末上</span>山入朝廷。强似蕊宫仙岛。圣旨已到。跪听宣读。诏曰。朕闻礼莫大于纲常。实正人伦之本。爵宜先于旌表。益厚风俗之原。迩者福建安抚钱载和。申奏吉安府知府王十朋。居官清正。而德及黎民。其妻钱氏。操行端庄。而志节贞异。母张氏。居孀守共姜之誓。教子效孟母之贤。似此贤妻。似此贤母。诚可嘉尚。义夫之誓。礼宜旌表。今特升授王十朋福州府知府。食邑四千五百户。妻钱氏封贞淑一品夫人。母张氏封越国夫人。亡父王德昭。追赠天水郡公。宜令钦此谢恩。<span class="科">生</span>万岁。万岁。万万岁。</p>
        
        <p class="曲"><span class="牌">大环着</span><span class="科">外</span>那一日江道。那一日江道。得梦蹊跷。灵神对吾曾说道。见佳人果然声韵高。投水江心早。稍公救捞。问真情取覆言词了。留为义女。带同临任所福州道。<span class="科">合</span>怎知今日夫妻母子。子母团圆。再得重相好。腰金衣紫还乡。大家齐欢笑。百世永谐老。</p>
        
        <p class="曲"><span class="牌">前腔</span><span class="科">旦</span>念奴家年少。念奴家年少。适侍英豪。在双门长成身自娇。守三从四德遵妇道。苹蘩颇谙晓。母姑性骄。见孙郎富势生圈套。家尊见高。就将奴与君成配了。<span class="科">合前</span></p>
        
        <p class="曲"><span class="牌">前腔</span><span class="科">老旦</span>想当初穷暴。想当初穷暴。岂有今朝。苍天果然不负了。幸孩儿喜得名誉高。门闾添荣耀。阖家旌表。感皇恩母子得宠招。加官赐爵。受天禄满门福怎消。<span class="科">合前</span></p>
        
        <p class="曲"><span class="牌">前腔</span><span class="科">生</span>叹椿庭丧早。叹椿庭丧早。母氏劬劳。想当年运乖时未遭。对青灯简编莫惮劳。萱亲况年老。深蒙泰山。送荆钗岂嫌寒舍小。春闱应举。助白金与我恩怎消。<span class="科">合前</span></p>
        
        <p class="曲"><span class="牌">越恁好</span><span class="科">生</span>自上长安道。自上长安道。步蟾宫挂紫袍。为不就万俟丞相宠招。不从赘配多娇。<span class="科">合</span>潮阳任所被改调。受千辛万苦。因此上五年伤怀抱。</p>
        
        <p class="曲"><span class="牌">前腔</span><span class="科">旦</span>诈书传报。诈书传报。苦逼奴嫁富豪。遂投江幸得钱安抚。急捞救。免随潮。</p>
        
        <p class="曲"><span class="牌">尾</span>移宫换羽虽非巧。倣古依今教尔曹。奉劝诸君行孝道。</p>
        
        <p class="落诗">夫妻节义再团圆。<br />母子重逢感上天。<br />深恨诈书分凤侣。<br />痛怜渡口溺婵娟。<br />潮阳隔别三山恨。<br />玄妙相逢两意传。<br />夙世姻缘今再会。<br />佳名千古二仪间。</p>
    </body> 
</html>
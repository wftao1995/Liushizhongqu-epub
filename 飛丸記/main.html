<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十種曲/飛丸記</title>
        <meta name="author" content="明　張景　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="劇題">飛丸記</span></h1>

        <p class="作者">明　張景　著</p>

        <h2 id=ch1 class="chapter"><span class="齣題">第一齣　梨園鼓吹</span></h2>

        <p class="曲"><span class="牌">西江月</span><span class="科">末</span>春樹生香易散。浮雲變態無常。洪崖風月景偏長。笑劇場中無恙。　　身世空中白戰。功名覺後黃粱。肩撑四大頂三綱。萬古聲名影響。<span class="科">問答照常科</span></p>
        
        <p class="曲"><span class="牌">散漫詞</span><span class="科">末</span>易弘器。嚴世蕃。薛滕唇齒。吳越戈矛。念先世之鼠牙。肆當朝之蜂螫。値弘器計偕燕臺。遭世蕃為穽齊囿。花園邂逅。托屏娃而寄情。綺席牢籠。觸吹沙而難發。未遂當壚。先沾解網。繼發覆於應龍。中埋形於郡實。一充城旦。若待年於江濱。一列鎖垣。得快心於天闕。冤翻恩結。姻聯月下之赤繩。媒倩丸投。事類溝中之紅葉。正是白衣蒼狗多翻覆。滄海桑田幾變更。略道事情。便知顛末。</p>
        
        <p class="落詩">嚴世蕃挾仇坑士。<br />易弘器報德諧姻。<br />嚴玉英守貞霜烈。<br />叩郡實結義蘭馨。</p>
        
        <h2 id=ch2 class="chapter"><span class="齣題">第二齣　訪舊尋盟</span></h2>
        
        <p class="曲"><span class="牌">臨江仙</span><span class="科">生</span>秋花早斫吳剛斧。望春花看遍皇都。<span class="夾白">爭奈</span>豺狼當道遁狸狐。<span class="夾白">空有</span>丹心昭日月。浩氣塞寰區。</p>
        
        <p class="白">脫卻藍衫換綠袍。還期朱紱立中朝。步凌霄漢星芒動。嘯倚崆峒劍氣高。自家姓易。名弘器。別號完虛。袁州分宜人也。不幸父母早亡。因此室家未遂。禍與嚴家世隙。爭奈當今嚴相專權。夏桂州楊椒山銜冤就戮。忠臣喪氣。烈士寒心。況俺與彼世仇。後來毒害。不知怎麼。為此去歲雖蒙鶚薦。今春欲避虎威。有一故人叩郡實。河南人氏。寄居荊溪。正欲與他商計行藏。昨日有書相請。不若趁此一行。叫真幻。欲往宜興叩相公家去。你可早些收拾行囊。<span class="科">丑上應科</span>明日宜興去。行囊一擔挑。家家添綵勝。處處換新桃。</p>
        
        <p class="曲"><span class="牌">金井水紅花</span><span class="科">生</span>綵勝添新縷。緋桃換舊符。按轡驟長途。望蘼蕪。風煙非故。是處紅顏小媛。喚客在當壚。唱一聲水紅花也囉。<span class="夾白">我與叩兄聯牀並轡。說劍論文。已非一日。正是海內黃金看意氣。人間白雪見文章。我想那日與他呵。</span>晨窗問字。夜火分篝。弄槧提鉛。同擬天衢齊步。笑我黔驢蹇足。幸爾先馳帝都。惜他龍門點額。猶然還存故吾。一鞭行色。且問青門路。</p>
        
        <p class="白"><span class="科">丑</span>相公。天色將晚。趲行幾步。</p>
        
        <p class="曲"><span class="牌">玉胞肚</span><span class="科">生</span>斜陽古渡。問行蹤高陽酒徒。佩奚囊滿貯明珠。負青萍價値論都。<span class="夾白"><span class="科">丑</span>早春天氣。草色未齊。<span class="科">生</span>你看</span>連朝小雨潤如酥。草色遙看近卻無。</p>
        
        <p class="曲"><span class="牌">前腔</span><span class="科">丑</span>芒鞋飛步。一肩餘山長路迂。逩程途口渴腸枯。聽枝頭相喚相呼。疎林月上撞樵夫。為問前村有酒無。</p>
        
        <p class="曲"><span class="牌">尾聲</span><span class="科">合</span>春風料峭天將暮。擾擾歸人爭渡。遙見陽羨溪山儼畫圖。</p>
        
        <p class="落詩"><span class="科">生</span>意氣由來排灌夫。<br />平明策馬走長途。<br /><span class="科">丑</span>前峰月照半江水。<br />人在荊門客在吳。</p>
        
        <h2 id=ch3 class="chapter"><span class="齣題">第三齣　賞春話別</span></h2>
        
        <p class="曲"><span class="牌">臨江仙</span><span class="科">末</span>柳眼窺春鶯喚醒。韶華局換青青。長風破浪願難乘。康莊看驥騁。駑蹇暫淹停。</p>
        
        <p class="白">煙光口吐五雲中。一第無成馬首東。長劍重磨倚天外。神龍未雨蟄泥中。時違甘自慚三釜。風送還應上九重。七尺英姿天肯負。莫將眉睫覷英雄。自家姓叩。名郡。字郡實。胄出青門。居鄰黃土。祖叨臺省。父列儒林。貫串百家諸子。沈酣五典三墳。誰知額點禹門前。名落孫山外。適有江西易完虛。武陵共業。桃園結盟。去歲已曾得儁。今年不與計偕。未知何故。前日有書去請。只此數日想必來也。叫院子。易相公到。速來通報。<span class="科">內應科</span></p>
        
        <p class="曲"><span class="牌">生查子</span><span class="科">生</span>桃園在何許。西峰最深處。不用問漁人。沿溪踏花去。</p>
        
        <p class="白">此間想是叩兄家了。門上可有人麼。<span class="科">外</span>是那個。<span class="科">生</span>易相公拜訪。<span class="科">外報科</span></p>
        
        <p class="曲"><span class="牌">前腔</span><span class="科">末</span>夜剔青藜燈。晝拭烏皮几。聞道仲宣來。忙倒中郎屣。</p>
        
        <p class="白"><span class="科">相見科</span>哥哥。和你武陵一別。似隔三秋。<span class="科">生</span>兄弟呵。陽羨重逢。情盟五內。<span class="科">末</span>你繩樞甘守。豈揣摩之未精。<span class="科">生</span>我羽毛未豐。恐網羅之易及。<span class="科">末</span>嚴世蕃位高。心下芥蔕。諒已風消。<span class="科">生</span>只恐他忿積謀深。怨毒豈能冰釋。特就仁兄。且圖韜晦。<span class="科">末</span>呀。哥哥。長安卿相多少年。富貴應須致身早。<span class="科">生</span>承教承教。<span class="科">末</span>舍下有望春樓。頗多野趣。請一登眺何如。<span class="科">生</span>最妙。<span class="科">作登科</span>你看夜雨紅胎樹。春風綠孕枝。叫院子。將酒過來。<span class="科">作送酒科</span></p>
        
        <p class="曲"><span class="牌">錦堂月</span><span class="科">生</span>綠孕枝頭。紅胎樹頂。春妝上林煙景。好鳥啼花。聲聲助人遊興。喜居停挈榼提壺。堪破我劍孤琴冷。<span class="科">合</span>脫囊穎。管取玉勒金羈。五百齊逞。</p>
        
        <p class="曲"><span class="牌">前腔</span><span class="科">末</span>乘興。欄檻都憑。樓臺歷遍。興酣還拉郊行。況美景良辰。賞心樂事難併。喜林端風日晴和。只恐怕陰晴難定。<span class="科">合前</span></p>
        
        <p class="曲"><span class="牌">前腔</span><span class="科">生</span>尋勝。峻嶺攢青。茂林叢翠。真個山陰風景。正流水觴迎。人醉莫教花醒。喜看他罨畫江山。那禁我故鄉回領。<span class="科">合前</span></p>
        
        <p class="曲"><span class="牌">前腔</span><span class="科">末</span>人競。俠客擎鷹。王孫蹴踘。風流種種爭勝。正錦繡乾坤。人物豪華恰稱。喜看你禹浪揚䰄。那數我濠梁遊泳。<span class="科">合前</span></p>
        
        <p class="曲"><span class="牌">醉翁子</span><span class="科">生</span>相慶幸。世界風煙閴靜。看過隙居諸。幾多情境。更請早囑託陽戈。掛住西飛紅日影。<span class="科">合</span>春將剩。取當下歡娛。現在光景。</p>
        
        <p class="曲"><span class="牌">前腔</span><span class="科">末</span>君聽。嘆世人似漚浮泡影。笑眼前繁華富貴。可能常定。畢竟紅紫易飄零。<span class="夾白">怎賽得</span>松柏偏凌霜與冰。<span class="科">合前生</span></p>
        
        <p class="白">攪擾仁兄。就此告別。<span class="科">末</span>日日望故人。故人無處覓。纔得故人逢。豈堪遂相別。<span class="科">生</span>歸興陡然。似不可遏。</p>
        
        <p class="曲"><span class="牌">僥僥令</span><span class="科">末</span>春山排檻翠。春草隔簾青。你看兩兩三三人遊處。鳥語共歌聲。如勸停。</p>
        
        <p class="曲"><span class="牌">前腔</span><span class="科">生</span>群空關雁影。目斷楚雲平。惟有萬山青色隨征馬。綠草送人行。逐斾旌。</p>
        
        <p class="曲"><span class="牌">尾聲</span><span class="科">末</span>臨行好把朝鞭贈。莫道南風不競。我望你富貴相逢下馬行。</p>
        
        <p class="落詩"><span class="科">末</span>灞南高處望長安。<br />楚水吳山道路難。<br /><span class="科">生</span>別後相思何處是。<br />青山明月夢中看。</p>
        
        <h2 id=ch4 class="chapter"><span class="齣題">第四齣　諫拒脫簪</span></h2>
        
        <p class="曲"><span class="牌">窣地錦襠</span><span class="科">淨</span>倚雲栽杏映天紅。化日薰陶春色濃。相看沐浴湛恩洪。都屬天家雨露功。</p>
        
        <p class="白">權貴壓官僚。威名震華夏。能喝水倒流。會使鬼推駕。自家嚴世蕃。別號東樓公的便是。父為太師。職掌朝綱。吾乃侍郎。權司工部。父子俱登顯要。文武莫不欽承。當今只有我侮人。料沒有人來侮我。只有易家世仇。終難消什。前歲升湯日新為袁州知府。意欲藉手以報怨。不料不肯曲護。易弘器這些世濟其惡。我說法宜禁錮。不料宿衛指揮朱士直。他就當面搶白我。如今不免修兩個帖兒。將他送到兵部。都調他雲貴煙瘴地方去。慢慢送殺他。易家事且再圖之。道猶未了。夫人輩早上。</p>
        
        <p class="曲"><span class="牌">越調祝英臺近</span><span class="科">貼</span>雨初晴。風驟猛。俄頃亂紅擁。<span class="科">旦</span>遊子紛紛。車馬尚相踵。<span class="科">丑</span>更有蝶拍園翻。鶯簧堤弄。<span class="科">合</span>好時景渾如春夢。</p>
        
        <p class="白"><span class="科">貼</span>人生莫作婦人身。百年苦樂由他人。榮華富貴暫時事。江水江花只自春。妾身華氏是也。有女玉英。委托陸姑撫育。喜他溫柔聰慧。雖然屏選無人。畢竟填河有鵲。這也不足慮他。只是夫君招讒怙寵。愎諫嫉賢。久後不知稅駕。今日與女孩兒不免苦勸他一回。<span class="科">相見科</span>老爹。這兩個帖兒。何處去的。<span class="科">淨</span>湯日新見面錢少。朱士直議論不合。俱着權要。調他煙瘴地方去。<span class="科">貼</span>老爺差矣。一人之見有限。居高位者。正宜廣詢博訪。奈何執抝傷人。<span class="科">淨</span>你婦人家曉得恁事。<span class="科">貼</span>諫倣脫簪。言當採菲。聽稟上。</p>
        
        <p class="曲"><span class="牌">畫眉序</span><span class="科">貼</span>榮貴壓豪族。羶路從來車馬簇。奈賢豪嫚罵。口箝忠告。<span class="夾白"><span class="科">淨</span>大丈夫那聽婦人言。<span class="科">貼</span></span>感斷織羊子成賢。悟脫簪周宣興國。<span class="科">合</span>狠心貪戀銅山富。只怕禍如博陸。</p>
        
        <p class="曲"><span class="牌">前腔</span><span class="科">淨</span>君恩寵優渥。位柱朝綱權勢獨。想根深蔕固。鞏如磐谷。蕭相能鎮撫東都。武侯好奠安西蜀。<span class="科">合</span>太平期畫麒麟閣。閫外更希推轂。</p>
        
        <p class="白"><span class="科">旦</span>爹爹。見面錢少。有何大罪。貪財恐致害身。聽兒稟上。</p>
        
        <p class="曲"><span class="牌">前腔</span><span class="科">旦</span>府庫久充足。遠勝陶朱堪敵國。致貪財壞法。普天側目。傍台星利析秋毫。坐偃月計傾僚屬。<span class="科">合</span>狠心貪戀銅山富。只怕禍如金谷。</p>
        
        <p class="白"><span class="科">淨</span>吾父掌朝綱。人要做官。也須費幾貫錢鈔。我便得些偏手兒。有何大害。你也來譏誚。</p>
        
        <p class="曲"><span class="牌">前腔</span><span class="科">淨</span>受用是吾福總使橫行誰抵觸。<span class="夾白"><span class="科">旦貼</span>風帆不可使盡。<span class="科">淨</span></span>仗天風帆便。穩無反覆。冲霄起鵬有雙翎。死不僵蟲生百足。<span class="科">合</span>太平期畫凌煙閣。閫外更希推轂。</p>
        
        <p class="白"><span class="科">貼</span>老爹及早回頭。聽我道。</p>
        
        <p class="曲"><span class="牌">鮑老催</span><span class="科">貼</span>急當龜縮。<span class="夾白">你不見</span>果老騎驢常倒足。須防世路多翻覆。使機關。強計較。空碌碌。兒孫自有兒孫福。<span class="科">淨</span>天生有福須盡福。當權錯過應難贖。</p>
        
        <p class="曲"><span class="牌">雙聲子</span><span class="科">旦</span>爹折福。爹折福。土珠玉。人魚肉。<span class="夾白"><span class="科">淨</span>這等說。你無福享富貴了。<span class="科">旦</span></span>兒無福。兒無福。藏金屋。愁顛覆。光景倏。光景倏。笙歌促。笙歌促。<span class="夾白">只怕</span>月沈星落。良宵難續。</p>
        
        <p class="曲"><span class="牌">尾聲</span><span class="科">合</span>鼎食全家思覆餗。燕雀堂高懼回祿。<span class="夾白">祇恐</span>牽犬東門累羞辱。</p>
        
        <p class="落詩"><span class="科">淨</span>自是朝中第一人。<br /><span class="科">貼</span>只能謀富不謀身。<br /><span class="科">旦</span>人生富貴須回首。<br /><span class="科">合</span>銅雀荒涼鎖暮雲。</p>
        
        <h2 id=ch5 class="chapter"><span class="齣題">第五齣　交投設𢬿<a epub:type="noteref" href="#char06"><sup>註</sup></a></span></h2><aside epub:type="footnote" id="char06"><p>「⿰扌戒」</p></aside>
        
        <p class="白"><span class="科">內叫云</span>真幻。易相公叫你上京哩。<span class="科">丑挑行李上</span>真幻真幻。跟隨極慣。急收拾。忙打扮。背了衣包拿了傘。收緊頭巾條。拔起後鞋襻。快快跑。急急趲。這條路兒行得慣。早起跑到日頭晏。方知百步無輕擔。<span class="科">作歇肩科</span>暫卸行囊打個盹。<span class="科">作立閉眼科</span>呀。卻有十分好殽饌。烹風先喫一大甌嗄酒奉來鹽鴨蛋。雞又肥。肉又爛。鹿脯羊羔醬油蘸。主人意思忒慇懃。勸酒花嬌兩傍站。眼底行來步步嬌。耳邊唱的聲聲慢。滿盆五隻口裡喊。兩謊三枚手中甩。好快活。好快活。<span class="科">生內叫云</span>真幻。快些趕上來。<span class="科">丑驚科</span>啐啐啐。原來做夢哩。屈也屈也。早知好景不多時。夢中何不都喫辦。屈也屈也。<span class="科">笑科丑</span>你們有酒有飯及早吞。總來世事如雲幻。<span class="科">生上見科</span>還不快走。<span class="科">丑</span>怪你不知趣的主人公。把我上好的筵席都冲散。好喫好喫。有趣有趣。<span class="科">生</span>你還在夢裡。<span class="科">丑</span>啐啐啐。夢裡華筵滿眼。醒來綠草連天。</p>
        
        <p class="曲"><span class="牌">步步嬌</span><span class="科">生</span>綠草連天春光早。回首鄉閭杳。思親淚暗拋。遙望楓宸。祥雲籠罩。何年赤手繫長鰲。投竿不枉任公釣。</p>
        
        <p class="白">紅日上三竿。山僧尚掩龕。嗟嗟名利客。擾擾路途間。我弘器為與嚴家有隙。因此上絕意仕途。奈因叩弟苦勸。來到京師。我想欲去參見他。又不甘心。欲得不去。他威勢怕人。持其兩難。前面就是京師了。<span class="科">丑</span>相公。果然是好光景也。</p>
        
        <p class="曲"><span class="牌">前腔</span><span class="科">生</span>舉目長安風光好。三月花期到。紛紛多士豪。染紙揮毫。各抒懷抱。<span class="夾白">何愁</span>點額委洪濤。輕雷鼓浪神魚跳。</p>
        
        <p class="白"><span class="科">丑</span>相公。京師已到。嚴宅雖仇。他威勢甚焰。畢竟先去參見他纔是。<span class="科">生</span>正是。到他簷下過。怎敢不低頭。不免去走一遭。<span class="科">下</span></p>
        
        <p class="曲"><span class="牌">掛真兒引</span><span class="科">淨</span>睚眥之仇期必報。應知雀角難消。陽托招羅。陰懷圈套。腹劍勝藏刀設繳。</p>
        
        <p class="白">玉帶緋袍據要津。群僚雅拜望車塵。誰當捧日擎天手。都屬當朝秉軸臣。我世蕃藉父餘蔭。得此美官。仗父威靈。人咸欽服。積聚貲財數十萬。結交權要幾千人。睥睨之怨已伸。睚眥之仇必報。只有易家與吾世仇。為吾官勢所壓。不敢輕動。不想易弘器就中了解元。今春若聯捷。焉肯釋怨。他來時少不得參見我。我將機就機。定要留他在家。謾謾把這廝一發除了。有何不可。<span class="科">大笑科</span>好計好計。<span class="科">生上</span>未去朝天子。先來謁相公。門上可有人麼。<span class="科">丑報科相見科淨</span>不知兄到。有失迎候。恕罪恕罪。<span class="科">生</span>不敢不敢。<span class="科">淨</span>易兄鄉書高薦。可喜可喜。<span class="科">生</span>一時僥倖。誠為望外。</p>
        
        <p class="曲"><span class="牌">集賢賓</span><span class="科">生</span>污池蛙測知見小。未窺江海洪濤。荷沐恩波身轉掉。希德相提攜開導。<span class="夾白"><span class="科">淨</span>不須分付。五府六部翰林科道。俱憑我說話。<span class="科">生</span>只是</span>先君干冒。雖往事望捐懷抱。<span class="夾白"><span class="科">淨</span>小嫌何足介意。鄉兄不必多心。<span class="科">合</span></span>修舊好。把芥蔕冰消風掃。</p>
        
        <p class="曲"><span class="牌">前腔</span><span class="科">淨</span>家君榮幸超人表。坐朝堂震肅群僚。官重名高心愈小。況咫尺天顏臨照。仇多恩報。容茹處海寬天浩。<span class="科">合前淨</span></p>
        
        <p class="白">鄉兄可有寓所了。<span class="科">生</span>還未。<span class="科">淨</span>舍下何如。<span class="科">生</span>不敢打攪。<span class="科">淨</span>鄉兄差矣。</p>
        
        <p class="曲"><span class="牌">貓兒墜</span><span class="科">淨</span>與君鄉故。嫌隙已明了。意氣通家何不好。慚非吐沐攬英豪。堪效。須附他劇孟家風。千里車繞。</p>
        
        <p class="曲"><span class="牌">前腔</span><span class="科">生</span>謬叨羅召。<span class="夾白">正是</span>刎頸締新交。羞殺金錢饕受了。恩施几杖愧違朝。還告。做不得入幕嘉賓。桃李名號。</p>
        
        <p class="白"><span class="科">淨</span>位高德薄。正欲延攬英豪。況兄才德。更出吾上。不必多心。一定要住。<span class="科">生</span>決定不住。<span class="科">淨</span>決定要住。<span class="科">生</span>足見盛情。決不奉命。<span class="科">淨</span>叫福童。收拾後花園中書房。着他家人先回。你伏侍易相公去。<span class="科">生背云</span>事勢至此。暫且應承再計。正是情知不是伴。事急且相隨。<span class="科">生下淨</span>弘器弘器。我也好計。你也悔氣。我怕你乖而不來。不怕你來而使智。呵呵。你只道摶鵬曠野欲升天。今做了跛鱉深缸何處去。<span class="科">笑下</span></p>
        
        <h2 id=ch6 class="chapter"><span class="齣題">第六齣　遊園題畫</span></h2>
        
        <p class="曲"><span class="牌">憶秦娥</span><span class="科">生</span>神京近。一丸泥把函關定。函關定。羊腸世路。謾先馳騁。</p>
        
        <p class="白">我上京求取功名。不料嚴家冰釋舊嫌。密投新好。莫不是意在得魚。計先捨餌。正是愁雲萬疊眉峰鎖。心月孤明膽海寬。且拋書卷。把冰絃撫弄。少撥悶懷。<span class="科">彈琴介</span></p>
        
        <p class="曲"><span class="牌">解三酲</span><span class="科">生</span>向南薰鳥啼清晝。且拋着斷簡殘編。<span class="夾白">似我</span>不窺園的苦把身牢穽。怎如那弄枯桐的落得心閴靜。<span class="夾白">琴呵。</span>還指望高山流水鍾期遇。休動了寡鵠孤鸞遊子情。還思省。怕聽他螳螂蟬捕。絃裡傳驚。</p>
        
        <p class="白">冰絃未轉番幽恨。玉軫調成畏殺聲。還不若把龍泉起舞。抖擻壯懷。<span class="科">舞劍科</span></p>
        
        <p class="曲"><span class="牌">前腔</span><span class="科">生</span>聽琴聲愁腸陡動。謾指望焦尾調情。<span class="夾白">似我</span>弄宮商的惹得心兵競。怎如那控鏌干的舞動我心豪興。<span class="夾白">劍呵。</span>還想你階前按脫囊錐穎。莫做他客舍歌彈緱蒯輕。還思省。愁殺他鋒藏魚腹。解贈逃生。</p>
        
        <p class="白">何年得遂上方請。折檻明廷斬佞臣。呀。照依我這般撫弄呵。也只是匹夫之劍。你看嚴介溪掌握朝綱。太阿在手。</p>
        
        <p class="曲"><span class="牌">前腔</span><span class="科">生</span>天上台垣星正炳。嚇得他鞭撻乾坤山斗傾。郭汾陽子婿盡璁珩。蕭相國帶劍上彤庭。<span class="夾白">嚴相國呵。</span>不羨你璚冠珠履侯門貴。怎做得犬吠雞鳴狎客輕。還思省。只怕你蝸涎易竭。繭足難行。</p>
        
        <p class="白"><span class="科">福童上</span>天不欲留春。東君暗歸去。碧梧枝上看。瀟瀟風送雨。易相公。你看滿地落紅風色惡。一年春事又將過了。<span class="科">生</span>花色催春老。浮光促少年。<span class="科">福</span>你曉得我家有個聚春園麼。<span class="科">生</span>不省得。<span class="科">福</span>你聽我說其大略。園圃裡異卉奇花。四時不謝。瓊枝怪石。八景長春。憑虛樓閣齊天匠。撮巧亭臺奪化工。曲檻兜欄。閒鎖無邊風月。麀鳴鶴唳。鬧開無際海天。真可比海藏龍宮。那數他隋隄漢苑。<span class="科">生</span>何不挈我一觀。<span class="科">福</span>你將一錢銀與管園的。就去看來。<span class="科">生</span>是如此。<span class="科">行科</span>果然好景致。我不省得。你卻為我引道。</p>
        
        <p class="曲"><span class="牌">南宮太師引</span><span class="科">生</span>望前行。這地真絕勝。艷麗處叫我心兒好駭神。儼似他蓬萊仙境。頓教我對景生情。<span class="夾白"><span class="科">福</span>那是鞦韆架。那是飛霞嶺。<span class="科">生</span></span>行過了鞦韆曲徑。又是那飛霞石磴。<span class="夾白"><span class="科">福</span>向東是雪洞。向西是聽鶯樓。<span class="科">生</span></span>平穿雪洞。登樓還聽鶯。須信道神仙世界勝丹青。</p>
        
        <p class="白"><span class="科">福</span>不好了。不好了。裡面有人出來了。<span class="科">生</span>人來怎麼。<span class="科">福</span>老爹有禁。擅入花園者。家下人打一百。外人送去老爺問罪。<span class="科">生</span>何不早說。不來也罷。<span class="科">福</span>且躲在太湖石邊去。</p>
        
        <p class="曲"><span class="牌">雙調夜遊湖</span><span class="科">旦丑淨同上</span>祇曉得深閨女教。那管煙花境蝶舞蜂邀。<span class="夾白"><span class="科">丑淨</span>撚指流光。只恐怕辜負了一年好景。<span class="科">旦</span>你看</span>客擁香車。馬嘶芳草。俱因此一春晴好。</p>
        
        <p class="白"><span class="科">淨</span>小姐。你看花園中果然開得好花。<span class="科">旦</span>前日桃花李花開時。還好看些。桃姐姐。這是什麼花。<span class="科">淨</span>這是牡丹。<span class="科">丑</span>這個呢。<span class="科">淨</span>這是芍藥。<span class="科">丑</span>呀。這些棧上。都開起花來了。<span class="科">淨</span>這叫做荼蘼花。開到荼蘼花事了矣。<span class="科">旦</span>正是春光堪賞尤堪恨。纔見花開又落花。</p>
        
        <p class="曲"><span class="牌">越調鏵鍬兒</span><span class="科">旦</span>我想榮枯難料。誰道繁華易保。看鶯花可常繪藻。可久鮮嬌。怕春去芳菲。似紅雨隨風亂飄。蜂蹤浩。蝶夢消。聽枝頭蜀鳥。叫道春光去了。春光去了。</p>
        
        <p class="白"><span class="科">淨</span>老爺勢壓當朝。安如磐石。小姐何過慮也。<span class="科">旦</span>花盛則必衰。月盈還有缺。<span class="科">淨張科</span>太湖石邊有人。<span class="科">旦</span>去拿來。<span class="科">拿福科旦</span>我家福童。打一百。<span class="科">丑</span>還有一個。<span class="科">淨拿生上旦避以扇障面科丑</span>你是甚麼人。到我園裡來。好好跪了。饒你。<span class="科">生喝科</span>胡說。男兒膝下有黃金。<span class="科">淨</span>好大來頭。索了送去見老爺。<span class="科">福</span>情願責了小人。聽易相公說個明白。</p>
        
        <p class="曲"><span class="牌">前腔</span><span class="科">生</span>與你同鄉壤交。那更鳴珂相紹。也曾鹿鳴呼號。奪錦爭標。垂雲六息。覺摶風怒搖。<span class="夾白"><span class="科">福</span>桃姐姐呵。</span>休心傲。莫眼高。平地春雷報。轉睫飛騰去了。飛騰去了。</p>
        
        <p class="曲"><span class="牌">前腔</span><span class="夾白"><span class="科">旦</span>碧桃呵。他</span>非干冒。祇愧我閒遊自招。原來他是蒼山隱豹。丹穴翥奇毛。塵境裡暫遊翺。看扶搖上霄。君毋懊。妾怒消。似雲收月皎。萬里晴空了。晴空了。</p>
        
        <p class="白">福童。饒了你五十板。好好伏侍公子還去遊玩。<span class="科">旦下福</span>遊玩遊玩。臀兒打去一半。還要聽你使喚。領人東看西看。<span class="科">下生</span>福童去了。什麼遊玩遊玩。靈魂在你身伴。情興減了一半。咄。拚得撇下了。想他也無幹。呀。又在心上來了。好一個小姐。有賢德。有美貌。可嘉可嘉。</p>
        
        <p class="曲"><span class="牌">山桃紅</span><span class="夾白"><span class="科">生</span>只道</span>藍橋難到。豈料非遙。一見如花貌。心招目挑。想着他秋波渺。想着他步蓮嬌。那更體態兒轉折兒意思兒尤妙也。那數他掌上輕盈俏。心話無門告。祅廟火燒。咫尺長門閉阿嬌。</p>
        
        <p class="曲"><span class="牌">前腔</span><span class="夾白"><span class="科">生</span>他</span>疑嗔疑笑。光景難描。似洛水神姬耀。靈魂暗消。惹得我言顛倒。惹得我思牢騷。誰肯將我意兒他意兒縫合時若線將針巧也。劉阮天台人未遙。成就姻緣早。合巹同牢。金屋妝成貯阿嬌。</p>
        
        <p class="曲"><span class="牌">尾聲</span><span class="科">生</span>珮環聲遠香風杳。回首予懷渺渺。不道聚春園做了遇仙橋。</p>
        
        <p class="白">這是鈐山堂。你看錦屏風上美人。出自丹青妙手。雖極嫵媚。還不如玉英小姐呵。此間筆硯也便。待我道他幾句。<span class="科">題詩介</span>
        </p><p class="誦"><span class="牌">錦上一枝花</span>一見丹青。眼底春生。美嬌嬌真個輕盈。肯笑笑價値連城。你道我不知音。不惜玉。不是多情。你原何形隻隻。眼睜睜。獨倚圍屏。有何心事。悶懨懨。情脈脈。如醉如醒。密將雅意兒叮嚀。你奈何有耳不聽。有口不應。空叫我枉斷腸拊心撫膺。更欲置汝袖中時展玩。惜不是我囊中物。恨殺我有力也難能。</p>
        
        <p class="落詩"><span class="科">集句</span><br />故國逢春正寂寥。<br />武陵人去水迢迢。<br />相思一夜情多少。<br />腸斷春風為玉簫。</p>
        
        <p class="白"><span class="科">內叫云</span>老爹出來了。<span class="科">生驚失稿下</span></p>
        
        <h2 id=ch7 class="chapter"><span class="齣題">第七齣　得稿賡詞</span></h2>
        
        <p class="白"><span class="科">福童上</span>前日小姐遇了易相公。起初羞辱了一埸。後來溫存了半晌。是非既已明白。號令只宜諢帳。今日定要叫打園公。只怕釀了後來禍恙。領命只得施行。有事不在我心上。不免分付管家得知。管家何在。<span class="科">內應科丑</span>把園公要打四十荊杖。<span class="科">內應下</span></p>
        
        <p class="曲"><span class="牌">逍遙樂</span><span class="科">旦丑同上</span>胭脂塗海棠。御柳風牽晴絲颺。馬嘶芳草醉斜陽。踏花歸去。拾翠王孫。恨殺紅妝。</p>
        
        <p class="白"><span class="科">淨持稿上</span>方纔打掃鈐山堂。偶然拾得一片紙。想是老爹遺下有用的。請小姐觀一觀。<span class="科">旦細念前詞科</span></p>
        
        <p class="曲"><span class="牌">玉交枝</span><span class="科">旦</span>何人無狀。謾垂涎娉婷畫嬙。<span class="夾白">他說道。</span>意慇懃描寫衷腸。謾癡狂惜玉憐香。<span class="夾白">豈真是</span>心兒貪戀影兒良。緣何托愬丹青像。恁空勞抽思廢腸。恁空勞遊思幻想。</p>
        
        <p class="白">取筆硯來。待我嘲他幾句。<span class="科">寫科</span>肺腑抽腸。一段牢騷可憫。衷情傾瀉。百般風味堪嘗。我笑你雉鳴求牡。休認做鳳翥求凰。枉費癡心。翻嘲浪口。呀。我知何人所作。就批人之紙稿。不若搓作紙丸。擲下了。<span class="科">土地上</span>嚴玉英與易弘器秦晉宿緣。吳越世隙。婚姻怎能自合。不若用箇機關。做個轉折。使他兩下暗托一丸媒妁。造成百世姻緣。有何不可。<span class="科">旦搓丸擲科土地接丸下丑</span>好古怪。初先一幅紙。還可吹得去。今搓了一個丸。怎麼也被風吹去了。<span class="科">作驚科淨</span>待我去追他來。<span class="科">旦</span>果然好古怪麼。</p>
        
        <p class="曲"><span class="牌">前腔</span><span class="科">旦</span>風掀雲颺。<span class="夾白">這丸兒</span>浪飄飄知落那廂。愁只愁墨髓流香。嗜味魚相親相傍。<span class="夾白"><span class="科">丑</span>小姐何故煩惱。<span class="科">旦</span>一似</span>春光泄漏滿庭芳。遊人牆外多翹望。恨無端釀成悒怏。恨無端添來惆悵。</p>
        
        <p class="白"><span class="科">丑</span>就落在他人手裡。那曉得是小姐筆跡。</p>
        
        <p class="曲"><span class="牌">尾聲</span><span class="科">旦</span>蕖開太液香飄漾。綽約輕盈壓眾芳。<span class="夾白"><span class="科">丑</span>小姐呵。還是你</span>鶴唳風聲自驚慌。</p>
        
        <p class="落詩"><span class="科">旦</span>眼想心思夢裡驚。<br />無人知我此時情。<br />總然無限丹青手。<br />一段傷心畫不成。</p>
        
        <h2 id=ch8 class="chapter"><span class="齣題">第八齣　情恨興師</span></h2>
        
        <p class="曲"><span class="牌">點絳唇</span><span class="科">淨扮仇嚴上</span>劍戟霜寒。冲冠氣岸。長虹貫。歃血除奸。誰是我同仇怨。</p>
        
        <p class="白">怒氣冲霄避斗牛。英雄無計報深仇。靴尖蹴倒崑崙頂。劍氣衝翻渤海流。自家兵部尚書丁汝夔老爺手下一個頭目。喚做仇嚴的便是。前日胡虜犯京師。我主決策於嚴嵩。意欲剿殺。以伸中國之威。以舒皇上之憂。奈為此賊所阻。及事敗拿問。那賊恐我主招出真情。故將言詞啜哄。以安其心。至臨刑。始知為其所賣。雖是那老賊的威勢。實是世蕃的主謀。我受主公恩厚。誓不與此賊共天。不免糾集兄弟們。計較一番。<span class="科">叫介眾上</span>趙襄仇必報。豫讓是何人。將軍有何分付。<span class="科">淨</span>我主死於非命。你們可有報怨之心。<span class="科">眾</span>但恐將軍雖有奇謀。難撲騰天之焰。如有計策。一聽指揮。<span class="科">淨</span>我欲據住中岳嵩山。聲勢若振。誅了世蕃。後殺那老賊。若不振時。埋伏他回家的往來要道。若有贓賄。奔回時搶他些。與他鬧炒一場。<span class="科">眾</span>妙甚妙甚。<span class="科">淨</span>即日就把武藝演精些。韜略講熟些。後日也要成其大事。<span class="科">演武科作陣勢科</span></p>
        
        <p class="曲"><span class="牌">豹子令</span><span class="科">淨</span>左手彎弓橫撚箭。橫撚箭。能騎駿馬着金鞭。着金鞭。萬里橫戈探虎穴。三杯拔劍舞龍泉。舞龍泉。<span class="科">合</span>何愁嚴賊勢騰天。勢騰天。</p>
        
        <p class="曲"><span class="牌">前腔</span><span class="科">眾</span>三略六韜都閱遍。都閱遍。神機妙算百蠻傳。百蠻傳。赤兔追風刀偃月。崑崙踢倒仗靴尖。仗靴尖。<span class="科">合</span>大明天下我為先。我為先。</p>
        
        <p class="落詩">一枝長戟六鈞弓。<br />驀地燒天驀地空。<br />舉旗為風偃為雨。<br />飛揚跋扈為誰雄。</p>
        
        <h2 id=ch9 class="chapter"><span class="齣題">第九齣　意傳飛稿</span></h2>
        
        <p class="曲"><span class="牌">金蕉葉</span><span class="科">生</span>侯門肅靜。簾幕搖風。花陰護影。想着他欄杆謾憑。害得我文園渴病。</p>
        
        <p class="白">自從見了那小姐。不覺心猿馳騁。蠹簡懶拈。恨不得飛向花園裡去。且闔着門謾想一會兒。<span class="科">想科</span>好似姑山半峰雪。瑤水一池蓮。</p>
        
        <p class="曲"><span class="牌">桂枝香</span><span class="科">生</span>姑山雪樣。瑤池蓮放。白花仙女遊凡。魆地端卿相撞。是前生宿殃。是前生宿殃。憑欄想望。支頤惆悵。細思量。<span class="夾白">豈是</span>水晶屏上花妖降。恍惚還疑宿阿香。</p>
        
        <p class="曲"><span class="牌">前腔</span><span class="科">生</span>武陵津傍。藐姑山上。餐風吸露乘雲。那許塵眸相望。看鳩雙燕雙。看鳩雙燕雙。雄鳴雌向。前飛後伉。恨茫茫。春光在眼人空想。何日窺簾竊異香。</p>
        
        <p class="白"><span class="科">福上</span>我想花園裡遇了小姐。被打五十板子。也罷了。叫易相公去。累他受辱一場。心甚不安。不免向書房中看他一番。<span class="科">見科</span>相公受了閒嘔氣。不要記懷。<span class="科">生</span>只是累你打了板子。心上不安。<span class="科">福</span>相公雖則受氣。我小姐深居繡戶。不啻嫦娥。前日被你覷着。好生造化。<span class="科">生</span>只是我</p>
        
        <p class="曲"><span class="牌">八聲甘州</span><span class="科">生</span>春愁耿耿。奈無端牽繫。意馬心兵。梨花有夢。昭陽飛燕輕盈。三星捲簾當戶靜。一點殘燈滅復明。孤另。<span class="夾白">但不知</span>可曾夙世足繫紅繩。</p>
        
        <p class="曲"><span class="牌">前腔</span><span class="科">丑</span>思省。<span class="夾白">他總有</span>沈魚落雁。隔牆花何必牽情。<span class="夾白"><span class="科">土地舞丸上生</span>那邊何人。打下一個彈兒來了。<span class="科">丑</span>想是</span>王孫公姓。持弓挾彈堪驚。擡頭望處如星瑩。為瑞為妖事未憑。<span class="科">見紙丸科</span>人靜。<span class="夾白">原來</span>是何方紙繭飛墮中庭。<span class="科">生剖丸念科</span></p>
        
        <p class="曲"><span class="牌">不是路</span><span class="科">生</span>剖破分明。紙繭原來前日情。<span class="夾白"><span class="科">丑</span>原來就是相公草稿。<span class="科">生</span>我想那時呵。</span>乘騷興。揮毫意托美人屏。<span class="夾白"><span class="科">丑</span>如今怎麼樣。<span class="科">生</span>福童呵。</span>誰相應。把我幽腸暗腹都描淨。<span class="夾白">真是</span>流水高山人再生。<span class="夾白">但不知</span>何名姓。文姬班史真堪並。<span class="夾白">教我</span>此情那罄。此情那罄。</p>
        
        <p class="白">我想那紙稿袖中忽落。一奇也。遺下何人嘲和。二奇也。嘲和而復飛到此。三奇也。有此奇事。能不動心。<span class="科">丑</span>相公。</p>
        
        <p class="曲"><span class="牌">解三酲</span><span class="夾白"><span class="科">丑</span>莫不是</span>漢中郎帛雁贈。<span class="夾白">莫不是</span>魯仲連書射聊城。<span class="夾白">莫不是</span>洞庭涇上人求拯。<span class="夾白">莫不是</span>風度飛瓊緩步聲。<span class="科">生</span>分明是花陰幽恨無從罄。<span class="夾白">又恐怕我</span>梅月呈妖恍惚生疑成病。<span class="夾白">我將這紙丸呵。做個</span>靈符護法衛此三生。</p>
        
        <p class="白"><span class="科">丑</span>疑心生暗鬼。過慮損精神。相公。我腿上有些疼。要去睡也。<span class="科">生</span>你去自在。我在此間耍一回。<span class="科">丑下生</span>當時御溝題紅。澗泉流飯。後來俱有結果。我亦裁詩一首。作丸擲去。若是宿世有緣。亦到那人手裡。<span class="科">作詩寫科</span></p>
        
        <p class="曲"><span class="牌">前腔</span><span class="夾白"><span class="科">生</span>我仗</span>你緘情休露穎。<span class="夾白">我仗</span>你個裡中情婉轉鳴。<span class="夾白">我仗</span>你霜紅拾倩供詩興。<span class="夾白">我仗</span>你溝水長流返逆行。<span class="夾白">我願</span>你如箏颺颺天邊趁。<span class="夾白">我願</span>你若絮空中滾滾輕。心還訂。<span class="夾白">我願</span>你秦樓楚館更仗風升。</p>
        
        <p class="白">我將一腔心腹。托之片丸。不免囑付一回。</p>
        
        <p class="曲"><span class="牌">掉角兒</span><span class="科">生</span>我憑伊心中事傾。你傳咱心中事明。欲飛時再行再停。欲投時相尋相認。你須要人眼睜先遁形。人眼清方現影。纔稱使令。間隙須乘。防閒須另。若相逢夫人韓氏。即便留情。</p>
        
        <p class="曲"><span class="牌">前腔</span><span class="科">生</span>我雖然七言未精。也到有千般厚情。你雖然心挑未明。那知我風流慣整。想因是好姻緣前世盟。巧機關今湊成。吾心深幸。巫山兆靈。高唐夢徵。定不做行雲行雨。一段虛情。</p>
        
        <p class="曲"><span class="牌">尾聲</span><span class="科">生</span>相逢莫把風流剩。一片雲箋作話柄。但未知花月場何處。從此絲牽十萬程。</p>
        
        <p class="落詩">殘燈無焰影幢幢。<br />此夕懷人欲斷腸。<br />假寐不遑驚起坐。<br />暗風吹雨入寒窗。</p>
        
        <h2 id=ch10 class="chapter"><span class="齣題">第十齣　丸裡緘懷</span></h2>
        
        <p class="曲"><span class="牌">菊花新</span><span class="科">旦</span>輕掀簾幕控鉤扳。遠襲香塵勝麝蘭。杜宇叫聲闌。花殘鶯懶。春歸晝永人間。</p>
        
        <p class="白"><span class="科">丑</span>姐姐你看。日艷一闌籠芍藥。風香滿院架荼蘼。好光景也。</p>
        
        <p class="曲"><span class="牌">步步嬌</span><span class="科">旦</span>芍藥翻紅花飛瓣。楊柳條難挽。海棠絲亂午風輕。滾滾紅塵。馬嘶人倦。轉眼景將闌。十分春色如飛彈。</p>
        
        <p class="白">碧桃。和你趁此日長。做些針黹。叫翠梅取了絨線板兒。你拿棚子過來。<span class="科">作做棚介</span></p>
        
        <p class="曲"><span class="牌">沈醉東風</span><span class="科">旦</span>繡棚兒將纖指謾按。粉地兒將金針頻貫。蜀錦越羅間。更挑刺繁英燦。茉䔧素薔薇紅綻。蝶舞蜂攢。桃夭柳亂。巧安排奪天孫樣範。</p>
        
        <p class="白"><span class="科">旦作睡科丑</span>小姐莫非醉酒乎。<span class="科">旦</span>我何常飲酒來。<span class="科">丑</span>是醉春了。<span class="科">旦</span>怎麼叫做醉春。<span class="科">丑</span>春色惱人眠不得。五更無夢到陽臺。<span class="科">旦</span>這是不要睡。何以言醉。<span class="科">丑</span>小姐晚間不要睡。故日間要睡了。<span class="科">旦</span>湖海風波夢不驚。黑甜一枕三竿日。晚間甚是好睡。<span class="科">丑</span>小姐既不醉酒。又不醉春。是醉心了。打個啑兒醒一醒。<span class="科">淨</span>不若且聽枝上鶯聲。消遣一回何如。</p>
        
        <p class="曲"><span class="牌">忒忒令</span><span class="科">旦</span>我繡房春當刺繡天。為甚的意慵神懶。豈是睡魔倦鬼苦煩我昏眩。又聽得語燕與啼鶯。枝頭鬧。梁間繞。傾聽懷頓遣。</p>
        
        <p class="白"><span class="科">丑</span>姐姐。黃鶯兒果然叫得好。</p>
        
        <p class="曲"><span class="牌">好姐姐</span><span class="科">旦</span>金衣出谷。調絃啼宮苑。喜離金彈。挈雙柑斗酒。綠楊堤畔。穿金梭攛。洛陽錦堆真堪玩。多少工夫織得完。</p>
        
        <p class="白">取文房四寶過來。待我作詩。以遣睡魔。<span class="科">作詩介</span>春風濃若酒。薰得醉人多。強刺牽愁祟。躭詩戰睡魔。送香花弄影。調管鳥翻歌。眼買窗前景。芳心肯擲他。<span class="科">淨</span>姐姐。你看鳥啼花落。誰不傷情。</p>
        
        <p class="曲"><span class="牌">嘉慶子</span><span class="科">旦</span>任芳春百鳥間關。院深沈誰想顧盼。<span class="夾白"><span class="科">淨</span>花園裡去耍子。<span class="科">旦</span>前日惹了一場是非。還要去。把</span>不出閨門箴休犯。莫傍鞦韆欲上竿。</p>
        
        <p class="白"><span class="科">土地舞丸上丑</span>你看樓屋上滴流流一個團子落下來了。<span class="科">旦</span>果然。</p>
        
        <p class="曲"><span class="牌">雙蝴蝶</span><span class="科">旦</span>想是銀河裡星度番。想是傾煉爐老子丹。想是柳書生熊丸。想是遊俠郎拋擲黃金彈。想是宜僚丸楚邦驅難。<span class="夾白">還應是</span>珠辭合浦一朝還。<span class="科">丑</span></p>
        
        <p class="白">小姐。還是前日飛去的紙丸兒。</p>
        
        <p class="曲"><span class="牌">園林好</span><span class="科">旦</span>悔昔日人情未諳。為恁的輕濡彩翰。落眾口登時騰訕。今何幸璧仍完。今何幸璧仍完。</p>
        
        <p class="白"><span class="科">開丸視科</span>呀。又是他人所筆之詩了。<span class="科">念科</span></p>
        
        <p class="詩">西方人念切。嘲語辱情通。<br />月殿疑無櫈。天台少便鴻。<br />清風非御水。沈墨作流紅。<br />天願符人願。丸中意在中。</p>
        
        <p class="白">他話沒來由。着實可惡。筆惹閒非。皆緣自取。我不合</p>
        
        <p class="曲"><span class="牌">川撥棹</span><span class="科">旦</span>胡麻流飯。尋徑的隨灣逐灣。笑相如綠綺空彈。笑相如綠綺空彈。爭奈這文君意懶。念懸懸他自儇。謾垂涎空自饞。</p>
        
        <p class="白"><span class="科">淨</span>那人好差。空污紙筆。<span class="科">旦</span>翠梅。收拾了棚子。</p>
        
        <p class="曲"><span class="牌">錦衣香</span><span class="科">旦</span>波起瀾。濤箋煥。豹窺斑。毛錐幻。知他錯認天台。空思江漢。詞污難點寸心丹。陽臺還隔。雲夢難攀。笑尋香浪蝶向薰衫。錯認芳蘭。餓眼空相盼。何郎張敞。難施玉臉。怎畫春山。</p>
        
        <p class="白">我丸去無心。他來丸有意。不覺技癢。待我步還一首。<span class="科">吟詩科</span>緣海沈沈黑。茫茫路不通。狎人機息鳥。投簡羽輕鴻。雲結天邊白。花消錦上紅。心牽絲萬里。味嚼此丸中。夙世姻緣。必此人也。詩意投機。誓以心許。什襲收藏。執為媒證。</p>
        
        <p class="曲"><span class="牌">漿水令</span><span class="夾白"><span class="科">旦</span>我本</span>隱桃源焉知有漢。<span class="夾白">那想他</span>倩漁郎問津來玩。<span class="夾白">他那里</span>夢章臺三春柳眠。<span class="夾白">我這里</span>憶王孫千郊草芊。飛花應惹遊絲綰。<span class="夾白">又誰知</span>徹底冰壺。點染塵凡。金鈿靨。玉指環。今生緣結來生絆。憑誰話。憑誰話。雕梁語燕空惆悵。空惆悵蜀魄啼殘。</p>
        
        <p class="曲"><span class="牌">尾聲</span><span class="科">旦</span>姻緣百歲雖云幻。一線情牽萬里山。未知何日相逢共笑看。</p>
        
        <p class="落詩">獨步紗窗刺繡遲。<br />驀然春色上花枝。<br />相思一念從今起。<br />春夢雖多無處歸。</p>
        
        <h2 id=ch11 class="chapter"><span class="齣題">第十一齣　園中落穽</span></h2>
        
        <p class="曲"><span class="牌">番卜算</span><span class="科">淨</span>華堂開綠野。珠履紛紛進。朝來有事獨關心。合計謀方盡。</p>
        
        <p class="白">前日易弘器籠絡吾家。已作瓮中之鱉。究竟要個收煞。昨請趙大哥鄢三弟計較。我今且卑詞厚意。拉彼同席。作個計兒。灌醉了他。有何不可。叫左右。請易相公出來。</p>
        
        <p class="曲"><span class="牌">前腔</span><span class="科">生</span>情牽昨夜人。事抱當年恨。鯤鵬羈絆幾時伸。獨自縈愁悶。</p>
        
        <p class="白"><span class="科">淨</span>鄉兄在舍。久慢得罪。<span class="科">生</span>謬辱厚雅。感戴不勝。今日設此盛饌為何。<span class="科">淨</span>一向不得與兄相敘。今日稍暇。聊伸寸敬。<span class="科">生</span>何勞如此。<span class="科">淨</span>一件稟上。趙科長鄢道長二人與我最厚。今日請來一陪。鄉兄意下如何。<span class="科">生</span>公友即吾友。有何不可。<span class="科">淨</span>已着人去請。想亦就來也。</p>
        
        <p class="曲"><span class="牌">滿江紅</span><span class="科">外上</span>春老鶯殘。風雨過。催花發信。瞥然見林梢肥紅。尚欺綠嫩。<span class="科">小生上</span>喚起春郊遊冶興。獨添韁鎖人縈恨。<span class="科">合</span>今朝有酒且聽鶯。春休問。</p>
        
        <p class="白">吾乃趙文華與鄢茂卿便是。感蒙嚴府相招。此間已是他門首了。<span class="科">相見介</span>此位何親。<span class="科">生</span>小子易弘器。<span class="科">外</span>原來是秋元先生。<span class="科">淨</span>是我鄉里。又是至親。特請二位一陪。<span class="科">淨附外耳科外點頭科外</span>首席易完虛坐。<span class="科">生</span>二公前輩。小子焉敢。<span class="科">淨</span>彼此通家。鄉兄決不失禮。還二公坐。<span class="科">眾</span>僭坐了。<span class="科">淨</span>今日要行一令飲酒。<span class="科">外</span>又是我先行。久僭不好。要各人認一花。把花自家品題。後來待我刷卷。我認的是桃花。</p>
        
        <p class="曲"><span class="牌">錦堂月</span><span class="科">外</span>玉洞仙根。玄都舊種。公門悉非凡品。他笑口無言。紅塵看人滾滾。呈艷彩蜀錦爭葩。鼓浪暖神魚共奮。<span class="科">合</span>還須認。有天上奇花。露中紅襯。</p>
        
        <p class="白"><span class="科">小生</span>我認的是杏花。</p>
        
        <p class="曲"><span class="牌">前腔</span><span class="科">小生</span>更信。入市沽春。燒林擬火。描春色妝紅粉。恁着意牢關。一枝牆外難隱。紅映着十里飛驄。色耀他曲江遊㒞。<span class="科">合</span>堪題品。看花隱前村。牧童遙認。</p>
        
        <p class="白"><span class="科">生</span>序爵該東樓公了。<span class="科">淨</span>鄉兄是客。怎敢當爵。<span class="科">生</span>序齒也不該是小生。<span class="科">眾</span>有賓主之分。還是易完虛。<span class="科">生</span>我繼二公之後。認的是芙蓉花。</p>
        
        <p class="曲"><span class="牌">前腔</span><span class="科">生</span>離群。冷落辭春。憐秋蘸水。西風獨避芳塵。總生在秋江。素襟晚節何損。堪羨他老景含芳。誰管他陽春花陣。<span class="科">合</span>輕朝槿。為不向東風。未開懷韞。</p>
        
        <p class="白"><span class="科">淨</span>我認的是牡丹花。</p>
        
        <p class="曲"><span class="牌">前腔</span><span class="科">淨</span>花尊。傾國堪珍。名題富貴。子孫看到何人。繡軛羅幃。百花自然欽遜。稱上第魏紫無雙。誇獨步姚黃一本。<span class="科">合</span>薰風近。永日護香霞。賞心偏趁。</p>
        
        <p class="白"><span class="科">生</span>請老先生刷卷。<span class="科">外</span>我三人之花。俱當景得時。慶飲一杯。易完虛之花不及時。罰飲三杯。<span class="科">生</span>小子雖不及時。還有得時之日。告饒一杯何如。<span class="科">外</span>便讓一杯。只是要告個板兒。<span class="科">生</span>但憑。<span class="科">外連違數杯科生作醉科外</span>已承命了。還有別事否。<span class="科">淨背生科</span>都堂曾銑欲復河套。不惜數十萬錢糧。違吾父之意。拂眾人之心。你道何如。<span class="科">眾</span>有何難哉。着刺客刺殺了他。就無主將了。<span class="科">小生</span>不若多糾幾個兄弟們。上他幾本。皇上作了主。怕他不息兵。<span class="科">淨</span>有理。好妙計。</p>
        
        <p class="曲"><span class="牌">醉翁子</span><span class="科">淨</span>休憤。結同門交章叩壺。霎時起波濤。眼花昏暈。<span class="夾白"><span class="科">小生</span>若要行刺呵。</span>要隱。當遁跡潛形。翦蔓除根纔事穩。<span class="科">合</span>休焦憤。管教他驀地風雷。火熄灰燼。</p>
        
        <p class="白"><span class="科">淨</span>還有一事。丁汝夔受刑。他部將仇嚴。就認道下官主謀。圖欲報仇。聚兵在我回家往來的要道。勢甚猖獗。<span class="科">眾</span>着官兵剿除就是。<span class="科">淨</span>全賴全賴。</p>
        
        <p class="曲"><span class="牌">僥僥令</span><span class="科">眾</span>仇嚴何太蠢。平地欲興雲。<span class="科">生</span>不想一木難支將顛運。可惜枉費了精神。志未伸。</p>
        
        <p class="白"><span class="科">生</span>小子敢進一言。</p>
        
        <p class="曲"><span class="牌">尾聲</span><span class="科">生</span>排賢下石非忠藎。<span class="夾白"><span class="科">淨作驚科</span>鄉兄</span>此話牢拴方寸。<span class="科">眾</span>休把我機關輕洩人。</p>
        
        <p class="白"><span class="科">外</span>鸚鵡才高卻累身。<span class="科">小生</span>濟時須仗老成人。<span class="科">淨</span>如碁世事當先着。<span class="科">生</span>夢裡輸贏總未真。<span class="科">淨上弔場</span>方纔偶爾失言。想必弘器已知了。此事最大。萬一漏泄。禍在滅門。叫趙大哥勸醉。原為欲結果他。如今正好動手。只是沒有一個托意的人兒。<span class="科">作想科園公上</span>稟上老爺。前日易相。欲覷小姐。俺入園扉。不意撞見。個個皆知。初相見時。番轉面皮。講到後來。癡癡迷迷。因此外面攘了是非。<span class="科">淨</span>有這等事。<span class="科">怒科</span>園公。你也恨他麼。<span class="科">丑</span>恨得他狠哩。<span class="科">淨</span>我有一計。只許你知。叫他今晚宿在園西。悄悄殺他。重重賞你。<span class="科">丑應下</span></p>
        
        <p class="落詩"><span class="科">淨</span>心上正可惡。<br />又添一重怒。<br />當死的畜生。<br />佛也不能度。</p>
        
        <h2 id=ch12 class="chapter"><span class="齣題">第十二齣　憐儒脫難</span></h2>
        
        <p class="白"><span class="科">丑</span>恨小非君子。無毒不丈夫。弘器花園前日累我打了四十。道我管園不守家規。擅放閒人闖入。銀子得了一錢。臀片打得流血。叫我氣從何處出。恨從何處泄。我便駕他一場是非。不想老爺原與他有隙。今夜叫我了他世事。喚他西廊房宿歇。正是我雖有悔心。他實無生蘖。<span class="科">下</span></p>
        
        <p class="曲"><span class="牌">懶畫眉</span><span class="科">生</span>春來春去幾經過。不是今年恨最多。詩丸消息去如何。可曾卻傍妝臺墮。一段姻緣事怎麼。</p>
        
        <p class="白">緣分相須偏湊巧。事情背戾枉機關。丸來投我誠然易。丸去投人亦不難。若天緣有在呵。</p>
        
        <p class="曲"><span class="牌">前腔</span><span class="科">生</span>丸來丸去兩情和。詩謎堪猜獨自哦。<span class="夾白">不知</span>落花流水竟如何。<span class="夾白">若是</span>傳波紅葉機緣輳。坦腹何須另覓何。</p>
        
        <p class="白"><span class="科">丑上</span>老爺請相公後園西書房安歇。此處有客來也。<span class="科">生作疑科</span>驀然有此話說。莫不是計行擒虎。密地藏窩。<span class="科">思科作點頭科</span>正是身世如飄梗。行蹤任轉蓬。<span class="科">下</span></p>
        
        <p class="曲"><span class="牌">一翦梅</span><span class="科">旦上</span>倒影樓臺上薜蘿。寶鴨香疎。別院笙歌。</p>
        
        <p class="白">昨夢神言。易生有難。命吾救之。如若不救。災禍立至。想起來他在我家看書。有什麼難。於我何干。我去救他。但夢魂屢夜。囑托再三。使我念慮暗移。心思默換。事有可疑。</p>
        
        <p class="曲"><span class="牌">前腔</span><span class="科">丑上</span>無端鴉鳥鬧簷阿。凶吉如何。底事煩魔。</p>
        
        <p class="白"><span class="科">旦</span>你在那里。去這多時。好打也。<span class="科">丑</span>一件機密事。園公謗了易相公是非。要害他性命。<span class="科">旦</span>為何。<span class="科">丑</span>為小姐前日花園裡窺覷。不曾迴避。<span class="科">旦</span>你怎麼曉得。<span class="科">丑</span>偶爾送茶。竊聽來的。<span class="科">旦</span>有此事。昨夢有准。神言不虛了。</p>
        
        <p class="曲"><span class="牌">懶畫眉</span><span class="科">旦</span>堪憐措大忒迂疎。恰似隨風赴燭蛾。知君家世聽鳴珂。可憐為我微軀也。霹靂青天白地波。</p>
        
        <p class="白"><span class="科">丑</span>那人再無人救得他。</p>
        
        <p class="曲"><span class="牌">前腔</span>那人落穽入天羅。想是文章被折磨。<span class="夾白">小姐呵。你</span>何須佈施念彌陀。吹噓一點靈犀熱。涸轍枯魚沐浩波。</p>
        
        <p class="白"><span class="科">旦</span>我想救他。再無計策。除非着他走了。你去取花銀十兩。與他盤費。再拿些蜜棗火糕。與他路上充饑。就着你去。免人知覺。叫他火速去罷。<span class="科">旦下丑</span>領了小姐命。只得走一遭。俺小姐呵。</p>
        
        <p class="曲"><span class="牌">金瓏璁</span><span class="科">丑</span>慈悲方寸地超生勝比檀那。<span class="夾白">你看侯門寂寂。萬籟無聲。只有月照庭軒。風來院宇。</span>搖玉樹。蕩銀河。我倉惶提醒夢。他黑甜一枕南柯。門密扣。口輕哦。</p>
        
        <p class="白">易相公起來。<span class="科">生上</span>是誰。<span class="科">丑</span>丫鬟碧桃。<span class="科">生</span>為甚的。<span class="科">丑</span>有人要害你性命。你可知道。特領小姐命。來救你。</p>
        
        <p class="曲"><span class="牌">啄木兒</span><span class="夾白"><span class="科">生</span>嚇得我</span>身如顫汗似波。手足䐯膗行怎那。<span class="夾白">謹承望</span>蟾宮近得覷嫦娥。<span class="夾白">誰知道</span>蠶叢裡撞着嘍囉。<span class="夾白"><span class="科">丑</span>相公早尋個生路去。<span class="科">生</span>我</span>窮途卒雷難先躲。瞿塘卒風難迴舵。<span class="夾白">叫我</span>進退無門罹網羅。</p>
        
        <p class="白">小生有何福分。蒙小姐大恩救我。</p>
        
        <p class="曲"><span class="牌">前腔</span><span class="科">丑</span>花園裡悔叱呵。<span class="夾白">更有</span>夢裡諄諄神告我。<span class="夾白">還有花銀十兩。火糕四匣。密棗百枚。</span>有花銀路實盤𡩆<a epub:type="noteref" href="#char01"><sup>註</sup></a>。有糕棗乾餱防餓。<span class="夾白">相公呵。</span>你逗遛此間難逃禍。急須畫謀尋方躲。努力前程休自蹉。</p><aside epub:type="footnote" id="char01"><p>「⿰束它」。盤陀：曲折</p></aside>
        
        <p class="白"><span class="科">生</span>從那里去好。<span class="科">丑</span>跳牆去好。</p>
        
        <p class="曲"><span class="牌">前腔</span><span class="科">生</span>牆危險<span class="夾白">似</span>落鳳坡。軟腳如何能跳過。<span class="夾白"><span class="科">丑</span>不若</span>往架上扳着葡萄。下衙衕即是平窩。<span class="科">生</span>前途指迷無摧挫。幸逃大昭巫陽㱔。肺腑終身銘翠蛾。<span class="科">生望空拜謝科</span></p>
        
        <p class="曲"><span class="牌">前腔</span><span class="科">生</span>蒙杯渡念轉多。未繭春蠶絲正夥。<span class="夾白">謝小姐呵。</span>臨岐贈濟困防饑。<span class="夾白">只怕</span>乾坤窄難寄蜂窩。<span class="夾白">姐姐。也拜你兩拜。與我轉達小姐。我此去呵。</span>神黿已離中橋禍。壺漿已克翳桑餓。<span class="夾白">正是</span>鐵石能消恩不磨。</p>
        
        <p class="白"><span class="科">作上架科</span>多多與我拜上小姐。願他早配公侯。簪纓奕世。我生當銜環。死當結草。<span class="科">下丑</span>他得命了。救人一命。勝造七級浮圖。這是小姐的大陰果。不免回復與他。<span class="科">下旦上</span>一點活人心。未知全得否。<span class="科">丑上旦</span>碧桃。你來了。此事何如了。<span class="科">丑</span>去了。<span class="科">旦</span>他有甚言語。</p>
        
        <p class="曲"><span class="牌">三段子</span><span class="夾白"><span class="科">丑</span>他說道</span>若為鬼魔。足羈縻相隨荷戈。若為犬騾。掛絲韁荒郊展莎。<span class="夾白">小姐。他去時的光景可憐。只見他</span>寒驚赤膽英風挫。愁消白面雄心懦。這段倉惶。豈為小可。</p>
        
        <p class="白"><span class="科">旦</span>正是鰲魚脫卻金絲網。擺尾搖頭再不來。<span class="科">丑</span>他望空拜謝小姐四拜。謝我兩拜。轉上小姐。道小姐恩德呵。</p>
        
        <p class="曲"><span class="牌">前腔</span><span class="科">丑</span>感深潤河。望長江茫茫浩波。景行玉儺。望泰山巍巍翠峨。<span class="夾白">他</span>願你公侯匹配隨金舸。子孫奕代陪青瑣。<span class="夾白">只為你</span>恩過當熊。情非擲果。</p>
        
        <p class="曲"><span class="牌">尾聲</span><span class="科">旦</span>今朝幸喜逃凶禍。來日還知好結果。將俺這活水些些解釋冤家無限火。</p>
        
        <p class="白">你們各人謹閉春風口。切莫輕吹草。不知悄悄回去。不得驚動了老奶奶。</p>
        
        <p class="落詩"><span class="科">丑</span>夜半無人私語時。<br />東方明星亦不遲。<br /><span class="科">旦</span>堂前雖有三千客。<br />明日報恩知是誰。</p>
        
        <h2 id=ch13 class="chapter"><span class="齣題">第十三齣　代女捐生</span></h2>
        
        <p class="白"><span class="科">貼上</span>受恩深處親骨肉。諾重千金死亦輕。吾乃嚴世蕃之表㚲陸氏是也。孀居早歲。感蒙嚴府提攜。將女玉英。委托老身撫育。及今年已十五。與我情親意篤。猶如母子。且喜他仁心義氣。不類父親。往常先我而睡。今晚原何不見他來。年紀長大。必須要檢束他。恐做出勾當來。未必不罪及於我。不免去尋他一番。正是付托情干己。休戚自相關。<span class="科">下旦提燈上</span>一時錯信夢。思量禍不輕。爹爹要害易生。必有一個緣故。明日舉理。是誰放的。必定牽三扯四。不知打死多少人。為着一人。害及多人。造孼無量。不若拿了鎖匙。自盡於園門之上。定知是我。不枉他人。卻不是好。<span class="科">貼上叫科旦</span>姑媽來了。如何是好。不免撲了燈。躲在僻處。待他去了再處。<span class="科">貼</span>原何幾重門都開了。那壁廂什麼光。<span class="科">見旦科</span>呀。你好大膽。使女也不喚一個隨身。做出事來。莫說累及我。不怕玷辱祖父麼。<span class="科">旦</span>姑媽。你是我母親一般。有事不敢相瞞。父親要謀易生性命。奴家放他走了。恐累眾人。我要自盡。<span class="科">貼</span>為何放他。<span class="科">旦</span>夢中神言。救他則生。不救則禍。恍若心回意肯。因此救他走了。<span class="科">貼</span>他的信。誰送的。<span class="科">旦</span>碧桃。<span class="科">貼</span>叫碧桃來。<span class="科">叫科</span></p>
        
        <p class="曲"><span class="牌">玉胞肚</span><span class="科">貼</span>癡迷可哂。夢中言何須認真。似琴心撥動文君。是非中真假誰分。<span class="夾白">你</span>捐生未必便成仁。<span class="夾白">我</span>就木甘心代爾身。</p>
        
        <p class="白"><span class="科">旦</span>奴家做事。焉敢害及姑媽。<span class="科">貼</span>惜爾青年。富貴有日。我受你家恩厚。故以此報。你拿鎖匙來我。<span class="科">旦哭科</span></p>
        
        <p class="曲"><span class="牌">前腔</span><span class="科">貼</span>你損軀隕命。出無辜令人痛呻。借天年換我長春。忍拚伊瞬息離分。歸來脈脈度重閽。刻骨難忘代死恩。</p>
        
        <p class="白"><span class="科">貼欲下科旦扭哭科</span>姑媽。和你朝夕盤桓。叫我怎生過得。<span class="科">貼</span>事以密成。語以泄敗。不要嚷。恐人知覺。<span class="科">旦又扭哭科</span></p>
        
        <p class="曲"><span class="牌">小桃紅</span><span class="科">貼</span>不須嗚喑。急搵啼痕。倘若機關洩。不論真和假。玉石一齊焚。<span class="夾白"><span class="科">旦</span>姑姑呵。教我</span>晨昏眠食靠何人。從今後向誰嚬。傍誰伸。憑誰愬也。翻悔施恩忘自忖。到為萍水閒人害瓜葛姻親。</p>
        
        <p class="白"><span class="科">貼</span>碧桃。好好伏侍小姐。<span class="科">作下科旦又扯科</span>姑媽。教我一刻也過不得。你斷然不可死。不如我死了還好。</p>
        
        <p class="曲"><span class="牌">下山虎</span><span class="科">旦</span>痛心如割。焦憤如焚。霹靂從空起。<span class="夾白">折</span>鳧雛兩處飛分。懊恨着奴起冤根。反累姑姑隕身。喘息徒延與死鄰。<span class="夾白"><span class="科">貼</span>只願</span>再來重相認。依舊相看母子親。<span class="科">旦</span>總做重生母難報厚恩。一度思量一斷魂。一度思量一斷魂。</p>
        
        <p class="白"><span class="科">丑</span>姐姐。只怕此人未得逃脫。姑媽又空死了。明日舉理起來。了不得哩。<span class="科">貼</span>且再計較。<span class="科">背云</span>我若要死。那二人決不留我死。我若不死。此事斷然不妥。不若賺脫了二人。後面有一古井。尋個自盡。<span class="科">對云</span>小姐。我有一計了。如今各自去睡。明日舉理起來。一口招成是我。就死也不招出別人。那時節圖個僥倖。倘不死也不見得。<span class="科">旦</span>也有理。<span class="科">貼</span>況如今夜深了。各去睡罷。<span class="科">各下科丑急上</span>小姐。不好了。不好了。姑媽投井死了。<span class="科">旦哭科</span>罷了。我的姑媽呵。</p>
        
        <p class="曲"><span class="牌">蠻牌令</span><span class="夾白"><span class="科">旦</span>你</span>拚骸骨自經刎。愁波害累他人。<span class="夾白">只是我</span>卵翼勤劬難割捨。<span class="夾白">剩得我</span>真慘慼好傷神。<span class="夾白"><span class="科">丑</span>小姐呵。可憐他</span>飄泊孤魂無主。有誰來一滴澆墳。<span class="夾白"><span class="科">旦</span>碧桃呵。我</span>丹心蒼蒼鑑臨。<span class="夾白">空教我</span>淚淋淋血染羅巾。</p>
        
        <p class="白"><span class="科">丑</span>小姐不要啼哭了。倘若人知。你我都是死命。不如只做不知。悄悄去睡。苟延殘喘再處。<span class="科">旦</span>千日提攜。一朝永訣。教我怎生過得。</p>
        
        <p class="曲"><span class="牌">尾聲</span><span class="科">旦</span>霎時月落天昏暝。生死分離一瞬。苦殺我地角天涯無處奔。</p>
        
        <p class="白"><span class="科">旦</span>他生未卜此生休。<span class="科">丑</span>好月那堪獨上樓。<span class="科">旦</span>一度思量一惆悵。<span class="科">丑</span>淚珠時傍枕函流。<span class="科">下園公持刀上</span>一時心氣不足。老爺面前一簇。簇起老爺火來。就教我去殺戮。那時勉強應承。如今二四五六。殺他覺道慘人。要罷又怕老爺磆碌。因此十步九回。漸漸鐘聲斷續。如今只得硬了心腸。<span class="科">看刀科</span>摸着他頸邊一戳。<span class="科">入摸科</span>呀。眠牀便有一張。人不知道望南望北。<span class="科">思科</span>可惱當當教我摸來。怎生歸去回覆。咄正好想必他已逃生。只說不知何處投宿。<span class="科">下淨上</span>一事若關情。惺惺到五更。園公夜來事。未審可曾成。<span class="科">丑上淨</span>園公來了。此事何如。<span class="科">丑</span>難言難言。就是個神仙。老爺分付殺他。我生怕他桃之夭夭。悄悄張他進去。輕輕把鎖連牽。等到三更時分。唧唧開門向前。慢慢步到牀北。好好揭他幃幕。將刀枕邊一戳。<span class="科">淨</span>那人死了也未。<span class="科">丑</span>耳邊［⿰口極］咯一聲。<span class="科">淨</span>什麼東西。<span class="科">丑</span>原來枕上板木。<span class="科">淨</span>那人何處去了。<span class="科">丑</span>也不知從天直上。也不知從地屈曲。四壁團團一摸。止剩一間空屋。<span class="科">淨</span>呸。你這廝不中用。<span class="科">丑</span>非干我不用心。只恨人先指哫。<span class="科">淨</span>既他何處逃宿。叫我恨心益毒。定然去路尚促。着城門上盤詰火速。城外快張榜牘。分付鄉村市鎮着實捱捉。他道是漏網之魚。我視他兀上之肉。咳。弘器弘器。時運忒利。瓮中跛鱉。爬了出去。<span class="科">丑</span>老爺。不是這樣說。<span class="科">淨</span>怎麼樣說。<span class="科">丑</span>弘器弘器。你那裡去。定要拿來。了你世事。<span class="科">淨</span>好好好。定要拿來。了他世事。叫快分付城門上盤詰。火速城外快張榜牘。鄉村不許留宿。城市畫圖捱捉。<span class="科">大笑科</span>他道是脫網之魚。我視他兀上之肉。</p>
        
        <h2 id=ch14 class="chapter"><span class="齣題">第十四齣　故舊存身</span></h2>
        
        <p class="曲"><span class="牌">滿庭芳</span><span class="科">生</span>夜色蒼茫。愁雲滉瀁。夢中喚醒徬徨。孤鴻離塞。罟網四圍張。徼惠商王祝網。幸恩寬三面高翔。超畫地如登天上。肉骨德難償。</p>
        
        <p class="白">死中得活心偏幸。難裡施仁感倍深。我回首嚴府。如鳥入密羅。虎罹深穽。今日得生。實小姐玉英所賜。焉可忘也。此時天色未明。關防正緊。只得潛伏街巷。以待開關。</p>
        
        <p class="曲"><span class="牌">駐雲飛</span><span class="科">生</span>匿影幽埃。霧靄橫空跧草萊。愁殺關防礙。悶殺人顛沛。<span class="夾白">嗏。</span>月影掛樓臺。柝夫催代。<span class="夾白">記得孟嘗君逃關。門下有雞鳴之客。早脫關津。我如今呵。</span>誰學雞鳴。早脫秦關外。風翰何年度九垓。</p>
        
        <p class="白"><span class="科">作車馬人行共諢下丑上</span>走了殺人強盜易弘器。城門上盤詰仔細。<span class="科">淨</span>已放一班去了。<span class="科">丑</span>快寫榜文。張掛在城門街坊鄉村市鎮。有人獲住者。賞銀百兩。正是網細魚難脫。機深虎必擒。<span class="科">下</span></p>
        
        <p class="曲"><span class="牌">前腔</span><span class="科">生</span>梟獍狼豺。誤觸髭髯戟兩腮。蜜口生茶蕒。笑臉藏蜂蠆。<span class="夾白">嗏。</span>駭汗苦難揩。離坑脫寨。<span class="夾白">當時子羔逃難。不徑不竇。我</span>𠷣<a epub:type="noteref" href="#char02"><sup>註</sup></a>殺羔柴。徑竇何妨邁。喙息奔馳路怎捱。</p><aside epub:type="footnote" id="char02"><p>「⿰口虽」</p></aside>
        
        <p class="白"><span class="科">仇嚴上</span>何人這樣好大膽。到我山前不小心。<span class="科">生</span>小子是嚴。<span class="科">仇</span>正是我的對頭人了。叫兄弟殺。<span class="科">作鬭科生</span>大王。為何說起嚴字就叫殺。<span class="科">仇</span>屈殺我主。今卻為他報仇。<span class="科">生</span>告大王。我是易生。為嚴家謀害。逃出來的。<span class="科">仇</span>這是賺我的話。邀你在家讀書。你與他是好的。借你臘臀打張遼只是殺。<span class="科">又殺科生作勝下仇</span>好漢子。讀書人怎麼這等有勇。放他走了罷。正是今日讓他些。後來好相見。<span class="科">下生上</span>這仇嚴可恨得緊。正在困窮之時。又與我鬧炒一場。他日得志。必然報此仇。喜得他已離遠了。向前鎮上買些酒飯充饑再行。有恁榜文。<span class="科">看科</span>呀。原來嚴家捕我的文書。</p>
        
        <p class="曲"><span class="牌">前腔</span><span class="科">生</span>揭榜圍垓。四顧躊躕路轉猜。膽碎腔兒內。魄落軀兒外。<span class="夾白">嗏。今後只宜向小路走。</span>孔道與通街。須防盼睞。<span class="夾白">張良誤中副車。大索十日。這也理當。我今</span>博浪無椎。大索誰能害。<span class="夾白">記得囊中還有火糕蜜棗。他臨岐相贈。想是野人投塊之意了。莫不是叫我</span>早覓高棲愜壯懷。<span class="夾白">但不知何日得</span>早報高恩愜素懷。</p>
        
        <p class="白">行得力倦。不免坐在此處。喫了糕棗再行。我想小姐一面。即蒙見憐。那人兒倘知其見憐。更有甚者。<span class="科">出丸看科</span>丸呵。你是主眷。你是僕從。是嚴府中人。不是嚴府中人。細玩此詞。才並大家。詞同蔡琰。聞得救我的玉英小姐。詩詞歌賦。無不能者。或者是他。也不見得。我見此丸。如見此人之面。雖處難中。仗伊解悶。<span class="科">內喊云</span>來了。來了。快拿住。<span class="科">生急收丸科</span>正在苦中作樂。禍事又到了。這裡有人追捕。如何好。<span class="科">作慌科</span></p>
        
        <p class="曲"><span class="牌">前腔</span><span class="科">生</span>披棘摧崖。<span class="夾白"><span class="科">聽科內作獲兔笑科</span>原來獵夫逐獸。還好還好。</span>耿雉依稀羅弋災。株守終招累。鹿逐今誰逮。<span class="夾白">嗏。這一座山好不高險。</span>絕巘斷煙霾。天低日礙。<span class="夾白">記得張儉逃亡。有孔北海相留。我如今一身為客如張儉。四海何人是孔融。</span>張儉逃亡。北海家何在。翻憶鉏麑為觸槐。</p>
        
        <p class="白">登登山路回頭盡。滾滾江流覿面來。</p>
        
        <p class="曲"><span class="牌">皂羅袍</span><span class="科">生</span>一段渾如練帛。看汪洋蕩漾。萬頃空排。兼天濤浪浩無涯。胸襟淘汰真舒快。汨羅沈骨。忠魂可哀。中流鼓楫。雄心未灰。險難飛渡心驚碎。</p>
        
        <p class="白">此處隔水。非舟不渡。且在江亭上一坐。</p>
        
        <p class="曲"><span class="牌">前腔</span><span class="科">生</span>且坐江亭寬待。<span class="夾白"><span class="科">漁上</span>儂是不識字煙波釣叟。黃蘆岸白蘋渡口。綠楊堤紅蓼灘頭。雖無刎頸交。頗有忘機友。點秋波白鷺沙鷗。傲殺了人間萬戶侯。<span class="科">生</span></span>聽漁歌款乃。鼓枻蘆隈。<span class="夾白">漁翁渡我一渡兒。<span class="科">漁</span>快些下來。<span class="科">生</span></span>長年三老片帆開。<span class="夾白"><span class="科">漁</span>你看江豬呸呸哺哺。想必要風大哉。<span class="科">生</span></span>江㹠吹浪心多駭。<span class="夾白"><span class="科">漁</span>楚霸時乖。遇艤舟而不渡。<span class="科">生</span></span>艤舟不渡。英雄可悲。<span class="夾白"><span class="科">漁</span>子胥運到。得丈人以逃生。<span class="科">生</span></span>丈人江上。高風怎埋。投鞭弔古增長慨。</p>
        
        <p class="白"><span class="科">漁</span>相公請上岸。日向西流水向東。無拘無束只有我個賣魚翁。小舟一葉輕來往。晨昏使盡了一江風。<span class="科">下生</span>既過了江且暫投叩弟家再處。已將近了。不免趲行幾步。<span class="科">末上</span>北闕休上書。南山歸敝廬。不才明主棄。多病故人疎。我前日苦勸易兄上京求取功名。一去杳無信息。終朝懸念。且出郊散行則個。</p>
        
        <p class="曲"><span class="牌">前腔</span><span class="科">生</span>奔走自慚狼狽。<span class="夾白">這就是叩弟家了。羨</span>紅塵不惹。綠樹偏圍。兩山排闥送青來。柴門蘸水多瀟灑。<span class="夾白"><span class="科">末</span>前面好似易兄。<span class="科">見科</span>去京就回。必有緣故。請至草堂。謾說顛末。<span class="科">生</span>纔到京時。那嚴世蕃呵。他</span>權分鼎鼐。辱交草萊。披襟折節。卻捐忌猜。<span class="夾白"><span class="科">末</span>如此卻是美意了。<span class="科">生</span>我錯認做</span>交成廉藺心私戴。</p>
        
        <p class="曲"><span class="牌">前腔</span><span class="科">生</span>未久番生毒害。向園亭開宴。盡是朋黨奸回。<span class="夾白">他</span>飛觴不覺玉山頹。陰謀暗嗾來相害。<span class="夾白"><span class="科">末</span>何以得免。<span class="科">生</span>多感他使女碧桃。悄地行來。說道我領小姐命來救你。</span>慇懃喚醒。幸脫此災。<span class="夾白"><span class="科">末</span>此恩當銘肺腑。已後何如。<span class="科">生</span>既出了城。他又</span>畫形張榜。佈列九垓。<span class="夾白"><span class="科">末</span>何能到此。<span class="科">生</span></span>宵行晝伏。特地投依賴。</p>
        
        <p class="白"><span class="科">末</span>又是我不合。勸你去。如今就在舍下暫居。待嚴賊惡貫滿盈。再圖進取。<span class="科">生</span>只恐打攪。<span class="科">末</span>通家契友。何出此言。</p>
        
        <p class="曲"><span class="牌">尾聲</span><span class="科">生</span>相逢望出寒微外。<span class="科">末</span>暫隱陰崖聽蟄雷。<span class="科">生</span>圖南未遂且認安樂窩為經術齋。</p>
        
        <p class="落詩"><span class="科">生</span>失路荊溪上。<br /><span class="科">末</span>依仁復暝投。<br />先生能館我。<br />何事五湖遊。</p>
        
        <h2 id=ch15 class="chapter"><span class="齣題">第十五齣　明廷張膽</span></h2>
        
        <p class="曲"><span class="牌">北點絳唇</span><span class="科">小生</span>星散中天。金壺漏點。催銀箭。忽聽朝鞭。閶闔開宮殿。</p>
        
        <p class="白">昭容前導引琱輿。仗劍仙班擁萬裾。煙霧捲簾春殿近。星辰鳴履曉垣虛。吾乃皇門官便是。每日早朝。必有言官上表。此時天色向明。正是雞禁鳴鞭早。鵷行進步遲。道猶未了。奏事官已到。</p>
        
        <p class="曲"><span class="牌">番卜算</span><span class="科">外</span>白簡效辛郎。發皂囊封上。<span class="科">末</span>赤膽照穹蒼。痛把權奸攘。</p>
        
        <p class="白">吾乃鄒應龍是也。見嚴家橫逆。上章請除。連進三章。一不見報。今日拉同林道長冒死面陳。此是午門。不免進入。<span class="科">小生</span>來的何官。<span class="科">外末</span>御史鄒應龍林閏。<span class="科">小生</span>有表傳上。<span class="科">外末</span>臣有密事。必須面陳。</p>
        
        <p class="曲"><span class="牌">神仗兒</span><span class="科">合</span>誠惶誠恐。誠惶誠恐。負丹心朝拱。仰天朝俯洞。控衷非關干寵。<span class="夾白"><span class="科">小生</span>有何章疏。就此請奏。<span class="科">外末</span></span>臣惟有並牘交章上聳。只指望達宸聰。只指望達宸聰。</p>
        
        <p class="曲"><span class="牌">滴溜子</span><span class="科">合</span>念臣等。念臣等。赤心日捧。荷吾王。荷吾王。湛恩波湧。可憐。根基搖動。相臣孼亂階人情詾詾。<span class="夾白">吾王呵。</span>臣和主燕雀高堂。難避棟凶。</p>
        
        <p class="白"><span class="科">小生</span>請進去。<span class="科">進拜科內</span>階下何官。<span class="科">外末</span>小臣鄒應龍林閏三上表章。未蒙欽下。故冒死面陳。</p>
        
        <p class="曲"><span class="牌">香柳娘</span><span class="科">合</span>冒天顏對揚。冒天顏對揚。燮調無狀。<span class="夾白"><span class="科">內</span>何人。<span class="科">合</span></span>權臣濟惡罹天網。竊君權膽壯。竊君權膽壯。廢置亂朝綱。威聲震霄壤。布腹心滿堂。布腹心滿堂。賄賂公行。普天怨望。</p>
        
        <p class="白"><span class="科">內</span>震肅百僚。交際問餽。何足為異。<span class="科">合</span>臣啟陛下。嚴世蕃貪橫。三尺難逃。</p>
        
        <p class="曲"><span class="牌">前腔</span><span class="科">合</span>有玉琴象牀。有玉琴象牀。珠山瓊盎。寶鑲溺器金絲帳。占良家女娘。占良家女娘。阡陌接遐荒。閭閻受騷攘。樹私交外方。樹私交外方。酷勝張湯。方隅姻黨。</p>
        
        <p class="白"><span class="科">內</span>官久自富。人附產廣。理之當然。<span class="科">合</span>臣啟陛下。世蕃激叛仇嚴。謀殺弘器。人心共憤。</p>
        
        <p class="曲"><span class="牌">前腔</span><span class="科">合</span>他謀多中傷。他謀多中傷。威權明仗。鯨吞虎噬誰攔攩。激仇嚴亂倡。激仇嚴亂倡。挾憤害賢良。無辜受冤枉。看封狐巨蟒。看封狐巨蟒。流毒銜冤。恢恢天網。</p>
        
        <p class="白"><span class="科">內</span>仇嚴這廝。何關利害。謀殺弘器。有何據來。<span class="科">合</span>臣啟陛下。世蕃罪惡。殆有甚者。非止小臣一人干冒。言之者甚眾。曾銑丁夔楊繼盛等說。</p>
        
        <p class="曲"><span class="牌">前腔</span><span class="科">合</span>他心包禍殃。他心包禍殃。陰柔傾喪。五奸十罪言非誑。聽忠言作狂。聽忠言作狂。不道冒無將。功勳盡罹網。似謙恭漢莽。似謙恭漢莽。董卓曹瞞。明朝魍魎。</p>
        
        <p class="白"><span class="科">內</span>他總有歹心。成得甚事。<span class="科">合</span>臣啟陛下。更有難言。世蕃駕父威權。謀為不軌。臣等義不共天。難與同國。<span class="科">內</span>有據說來。</p>
        
        <p class="曲"><span class="牌">前腔</span><span class="科">合</span>他謀深計藏。他謀深計藏。根盤蔓長。威名震主心生妄。望吾王早防。望吾王早防。跋扈忒強梁。山河豈無恙。致微軀抵抗。致微軀抵抗。冒死除殃。餐刀何讓。</p>
        
        <p class="白"><span class="科">內</span>依卿所奏。午門外聽旨。<span class="科">外末</span>萬歲萬歲萬萬歲。<span class="科">小生</span>繡衣恭喜。<span class="科">合</span>着我午門外聽旨。你與我接旨來。<span class="科">小生</span>是如此。<span class="科">合</span>我在此。不免拜謝天地。</p>
        
        <p class="曲"><span class="牌">香羅帶</span><span class="科">合</span>孤忠托上蒼。應龍拜禳。仰窺閶闔徼天貺。台星黯淡久無光也。埋輪共說張綱。管教城社狐兔亡。調鼎皋夔。也只願清朝玉燭長。</p>
        
        <p class="白"><span class="科">小生上</span>繡衣可喜。聖旨已發該部去了。<span class="科">外</span>如何說。<span class="科">小生</span>嚴世蕃假威陷父。怙寵欺君。發雲貴充軍。妻子發功臣家為奴。家財入官。嚴嵩念老。削爵為民。養濟院終身。歲給俸米百石。鄒應龍林閏孤忠自許。獨立敢言。連陞三級。<span class="科">眾</span>多謝天地。吾王萬歲。</p>
        
        <p class="落詩"><span class="科">外</span>九衢香霧拜天顏。<br /><span class="科">小生</span>獨立敢言人所難。<br /><span class="科">末</span>祇有當時驄馬客。<br /><span class="科">合</span>高名千古重如山。</p>
        
        <h2 id=ch16 class="chapter"><span class="齣題">第十六齣　權門狼狽</span></h2>
        
        <p class="白"><span class="科">丑</span>善惡終有報。只爭早與遲。自家押解的便是。世蕃仗父相權。檀作威福。縉紳切齒。臺諫舌縮。不意天道昭昭。禍來忽倏。君心轉悟。把家財入國。世蕃充軍。妻孥配辱。刑部差俺欲解他去。爭奈他們再三苦求哀哭。回家辭別妻子。到今已自一宿。倘若朝廷知道。取罪難贖。今日不若催他早些起身。不要只管在家延摸。<span class="科">叫科</span></p>
        
        <p class="曲"><span class="牌">掛真兒引</span><span class="科">淨</span>回首繁華如夢裡。雄心今已灰頹。<span class="科">貼旦同上</span>暖閣香消。妝臺塵暗。對景灑兩行紅淚。</p>
        
        <p class="白"><span class="科">淨</span>食蘖不易食梅難。蘖能苦兮梅能酸。<span class="科">貼</span>未如生別之為難。<span class="科">旦</span>苦在心兮酸在肝。<span class="科">淨</span>起解在今日了。如何好。<span class="科">貼</span>一向邊庭。一充孥配。<span class="科">旦</span>夫妻子母。只有今日這一會了也呵。</p>
        
        <p class="曲"><span class="牌">泣顏回</span><span class="科">淨</span>分手淚盈腮。嘆東西南北堪哀。<span class="夾白">只道</span>春光常在。<span class="夾白">誰知</span>霎時裡雪逼霜摧。悔當權逞威。把孼冤罔造應還債。蹤積得玉海金山。也俱為糞土塵埃。</p>
        
        <p class="曲"><span class="牌">前腔</span><span class="科">貼</span>長吁柳嫋。想章臺馬嘶金埒。<span class="夾白">怎知</span>蝸殼忘回。麝臍番累。<span class="夾白">驀地裡</span>瓦裂冰開。<span class="夾白">你</span>瞞天禍胎駕虎威。把八柄三綱壞。嘆榮枯傀儡燈殘。看世變風捲塵灰。</p>
        
        <p class="曲"><span class="牌">前腔</span><span class="科">旦</span>愁懷萬種共千堆。身生閫閣足未履庭階。堪憐蒲質。怎慣得涉浪穿崖。<span class="夾白"><span class="科">淨</span>我犯天條。累及你了。<span class="科">旦</span></span>天刑怎回。總緹縈書上君難悔。把潑天樣苦海愁山。更消磨杏臉桃腮。</p>
        
        <p class="白"><span class="科">丑上</span>公子好起身了。<span class="科">淨</span>押解哥。你看日前之面。沒奈何再從容片時。還有花銀一兩。與你去買點心喫。我就行了。<span class="科">丑</span>論你平昔堪憎。就該摘背攙行。看你眼前光景。我便再停一停。<span class="科">下</span></p>
        
        <p class="曲"><span class="牌">香柳娘</span><span class="科">淨</span>嘆君王寵衰。嘆君王寵衰。雀羅門外。家財星散身狼狽。我是曳白菲才。是曳白菲才。濫竽入金街。朝紳側目待。<span class="科">合</span>苦今朝發配。苦今朝發配。禍及妻孥。愁雲鎖黛。</p>
        
        <p class="白"><span class="科">貼</span>你今日受顛沛。不遠千里風塵。皆緣你平時孼大致此。<span class="科">淨</span>我何嘗作孼來。<span class="科">貼</span>楊繼盛銜冤。丁汝夔屈死。仇嚴激叛。弘器逃生。湯日新遠竄他方。朱士直終身異域。都緣</p>
        
        <p class="曲"><span class="牌">前腔</span><span class="科">貼</span>你平生妄大。你平生妄大。視人草芥。黃金白璧如塵塊。<span class="夾白"><span class="科">淨</span>這都是我作孼處了。<span class="科">旦</span></span>屏前十二釵。屏前十二釵。珠履三千客。豪華竟何在。<span class="科">丑上</span></p>
        
        <p class="白">世蕃。世蕃。這等時候。怎麼分離甚難。<span class="科">淨</span>可憐我夫妻子母。一別再不能相見了。望乞再寬我半晌。<span class="科">丑</span>半晌半晌。銀子得了你一兩。臘臀經不起三十荊杖。快些作帳。不要遊颺。<span class="科">付末</span>看我面上。再儾他一儾。<span class="科">下</span></p>
        
        <p class="曲"><span class="牌">憶多嬌</span><span class="科">淨</span>無計策。難擺劃。欽承詔旨邊庭謫。腸斷陽關人追迫。<span class="科">合</span>路遙山隔。路遙山隔。共把行雲望白。</p>
        
        <p class="白"><span class="科">丑上</span>你可知欽限甚促。快些就子囊頭三木。不要只管𣣉𣢰<a epub:type="noteref" href="#char03"><sup>註</sup></a>。留些眼淚。路上哭哭。我還要趕到前村投宿。你快些一頭分付。一頭望前躑躅。<span class="科">枷扭科</span></p><aside epub:type="footnote" id="char03"><p>「⿰兒欠」「⿰尗欠」：大概爲悲傷流涕之意</p></aside>
        
        <p class="曲"><span class="牌">前腔</span><span class="科">淨</span>衣牽帶。手怎擘。夫妻子母分南北。幾處飄零魂消魄。<span class="科">合前仇嚴領眾上</span></p>
        
        <p class="白">我仇嚴聞得世蕃起解。他身邊財物必竟甚多。即沒有。打他一個半死。也消得主公九泉之下一口怨氣。不免叫兄弟們候上。<span class="科">冲上作劫科淨</span>大王。與你日前無怨。往日無仇。<span class="科">仇</span>往日無仇。恨不得咬斷你的咽喉哩。<span class="科">作打科淨哀科仇</span>我且問你。官勢還好使一使麼。<span class="科">淨</span>罷了。<span class="科">仇</span>你金珠財寶。還剩多少麼。<span class="科">淨</span>盡了。<span class="科">仇</span>你平昔豪氣還在麼。<span class="科">淨</span>沒了。<span class="科">仇</span>你謀人害人的事。還記得麼。<span class="科">淨</span>忘了。<span class="科">仇</span>呵呵。你平生萬般孼。到底一場空。<span class="科">眾</span>看他這等一個模樣。我丁老爺已泄了氣了。放他去罷。<span class="科">拿末上</span>一個背黃袱的。拿來見將軍。<span class="科">仇看科</span>原來赦我的赦書。<span class="科">開讀科</span>世蕃激叛仇嚴。今已伏法。仇嚴若肯投降。即居原職。況邊上戎寇。出沒無時。就著仇嚴鎮守。將功折罪。<span class="科">仇</span>既是這等。兄弟們。何不乘此機會。卸甲投降聽命。萬歲萬歲。世蕃世蕃造化。天闕不有赦書。打你扒攤。從今去卻戴淵劍。且學忠良翊聖朝。<span class="科">下貼</span>我小老爹這樣威權。老老爺這等福蔭。不意道一代也不能庇得。</p>
        
        <p class="曲"><span class="牌">鬭黑麻</span><span class="科">淨</span>痛惜家聲。柱國太宰。奕世天恩。不終覆蓋。重提起肝腸碎。淚滿長江。愁連天海。<span class="科">合</span>山青水白。眼前皆慘惻。萬里風塵。萬里風塵。別離頃刻。</p>
        
        <p class="曲"><span class="牌">前腔</span><span class="科">貼旦</span>我但願朝廷。風平浪解。放赦金雞。賜環可待。收淚雨開眉黛。樂極生悲。否還通泰。<span class="科">合前</span></p>
        
        <p class="落詩"><span class="科">淨</span>君恩如水向東流。<br /><span class="科">丑</span>萬里風波一葉舟。<br /><span class="科">貼</span>明日五更孤店月。<br /><span class="科">旦</span>鄉心空折大刀頭。</p>
        
        <h2 id=ch17 class="chapter"><span class="齣題">第十七齣　旅邸揣摩</span></h2>
        
        <p class="曲"><span class="牌">滿庭芳</span><span class="科">末</span>山結籓籬。雲垂羅綺。參天綠樹陰肥。紅塵遠隔。車馬過來稀。雲路通津何處。衡門且自棲遲。人閒林靜。簾垂晝永。聽鳥說天機。</p>
        
        <p class="白">江山無事日。林壑有餘春。偃仰躭書卷。羲皇以上人。我郡實世居定里。地僻村幽。車轍罕到。契友易完虛。避難到此。意氣金蘭。同氈共榻。今日閒暇。不免請他溫習經史。<span class="科">叫科</span></p>
        
        <p class="曲"><span class="牌">新水令</span><span class="科">生</span>當年不解辨楊岐。近虺蛇幾遭毒累。喜冥鴻已脫罟。苦新蟬尚沾蛻。兔走烏飛。<span class="夾白">教我</span>目眥裂冠纓冲起。</p>
        
        <p class="白"><span class="科">末</span>兄弟陡然有怒。想是寒家款待不周了。<span class="科">生</span>叩弟。那有此理一為救生之恩未報。一為飛丸之事未明。<span class="科">末</span>飛丸之事。請教知道。<span class="科">生</span>在嚴府時。戲題屏上美人。原稿失了。閒步庭前。空中滾下一丸。卻是原稿。後面誰批幾句。卻是情詞。那時我亦趁天風。也擲一丸去。杳無信息。<span class="科">末</span>有這等事。畢竟是百年姻眷了。數當明白。相會有日。君不見紅葉之題乎。<span class="科">生</span>只是一第難成。百懷俱挫。此念終不得遂耳。<span class="科">末</span>哥哥聽我道。</p>
        
        <p class="曲"><span class="牌">步步嬌</span><span class="科">末</span>天生英傑匡明世。莫慮道多淹滯。須臾海運時。羊角摶風。垂雲展翅。扶搖九萬破溟池。那時方愜圖南志。</p>
        
        <p class="白">今日把經史拈弄何如。<span class="科">生</span>正好。</p>
        
        <p class="曲"><span class="牌">折桂令</span><span class="科">生</span>坐藜燈對簡躊躇。聽了雞談。醒了昏迷。莫剿著糟粕糠粃。務咀著太羹。味着玄醴。更恨道猿馬難羈。效磨穿鐵硯相期。<span class="夾白">那時節</span>秦關趙壁。拔幟先馳。氣宇壓太華山低。筆陣迴峽水流西。</p>
        
        <p class="白"><span class="科">末</span>哥哥說的是。小弟敢不努力。以從征邁。</p>
        
        <p class="曲"><span class="牌">江兒水</span><span class="科">末</span>夙荷金蘭契。漸磨兼挈提。休拋過隙居諸易。為山一簣勞無棄。掘泉九仞功須底。<span class="夾白">任他</span>紫貂裘敝。三寸還存。金印定須腰繫。</p>
        
        <p class="白"><span class="科">生</span>三年揣磨既成。怕他金印斗大。</p>
        
        <p class="曲"><span class="牌">雁兒落</span><span class="科">生</span>夜窺得汗牛編學累絲。晝翻從蠹魚涎窮滋味。暑鑠金身敢離寒折膠心敢馳。我與你努力各相劘。享富貴是何期。坐破了青氈地。挫過了年少時。欷歔。鼓動我心雷厲。傷悲。惱殺我恨雪飛。</p>
        
        <p class="白"><span class="科">末</span>富貴在天。何須怨尤。</p>
        
        <p class="曲"><span class="牌">僥僥令</span><span class="科">末</span>神龍正蟄時。看玄豹正藏輝。一旦霧塞雷轟風雲裡。纔醒得蟄龍飛。文豹起。</p>
        
        <p class="曲"><span class="牌">收江南</span><span class="夾白"><span class="科">生</span>呀。</span>想當年折得桂枝歸。便指望曲江馳。一箇箇長安市上探花回。偏我無端挫過杏園期。恨春花兩度飛。那有日揚眉吐氣貫虹霓。</p>
        
        <p class="白"><span class="科">末</span>哥哥。你何故如此焦悶。聞得近日鄒應龍上本。皇上轉悟。將世蕃問軍。妻子流孥了。<span class="科">生作憂科末</span>仇家告滅。正宜快心。悄然不樂。弟所未曉。<span class="科">生</span>叩弟。我之幾死。雖世蕃之奸謀。我之獲生。實此女之所賜。問軍固可快心。流孥深可痛惜。明日就欲告別。去尋他一個下落。以為圖報之地。況積怨既除。前程無阻。和你訂期在京邸相會就是了。<span class="科">末</span>救生之恩。固當速報。斷金之義。豈忍遽分。不若再遲數日。以俟朝廷處分定後去也好。今日和你閒步一回。以解憂悶何如。</p>
        
        <p class="曲"><span class="牌">園林好</span><span class="科">末</span>豁愁膺雲山開霽。看芳菲乾坤綺麗。覓短句情揚興熾。對此景樂無期。對此景樂無期。</p>
        
        <p class="白">人能安分。到處賞心。且憂喜循環。還當忍待。</p>
        
        <p class="曲"><span class="牌">沽美酒</span><span class="科">末</span>仰青霄雲片飛。俯蒼崖樹色迷。驀地凌天各自宜。習家池館草萋萋寒暑兮往來相繼。興衰兮循環道理。花景好<span class="夾白">時有</span>幾多香麗。月色圓<span class="夾白">夜有</span>幾多晴霽。<span class="夾白">我呵。</span>對花月閒將品題。<span class="夾白">這個是</span>代謝盈虧。<span class="夾白">呀。</span>論浮生蝴蝶夢裡。嘆萍蹤蜉蝣天地。</p>
        
        <p class="曲"><span class="牌">尾聲</span>詩書滋味無窮底。到手功名莫恨遲。多少憂愁變做喜。</p>
        
        <p class="落詩"><span class="科">末</span>獻賦論兵命未通。<br /><span class="科">生</span>幾年辛苦與君同。<br /><span class="科">末</span>鳳凰詔下如沾命。<br /><span class="科">生</span>玉珮成行引上公。</p>
        
        <h2 id=ch18 class="chapter"><span class="齣題">第十八齣　同宦思鄉</span></h2>
        
        <p class="曲"><span class="牌">六么令</span><span class="科">外</span>要荒遠投夜郎流。天外離愁。魚書欲寄趁誰郵。雲出岫。注雙眸。山長水遠人難覯。山長水遠人難覯。</p>
        
        <p class="白"><span class="科">外</span>家住錦水上。身征遼海邊。十書九不到。一到忽經年。吾乃雲貴守備湯日新是也。袁州作宰。聽斷公平。為超易氏之冤。遂結嚴賊之怨。滇南遠謫。轉睫三年。幸有朱指揮和他同居同謫。屢話鄉情。常談衷曲。今日戎事稍暇。不免喚他出來。閒話一番。<span class="科">叫介</span></p>
        
        <p class="曲"><span class="牌">前腔</span><span class="科">小生</span>邊方堡堠嘆魂消。異國春秋。每因風景卻生愁。嗟往事。痛如剾。何年卸甲歸時候。何年卸甲歸時候。</p>
        
        <p class="白">西風颯颯孟津秋。回首深慚江上鷗。枕戟今朝空自苦。唇鎗當日恨招尤。吾乃金齒衛指揮朱士直是也。當初宿衛世傳。爪牙王室。誰想語言觸諱。轉調氈鄉。幸遇湯爺同謫相憐。恩蒙覆庇。感深二天。今日聞得呼喚。不免進見。<span class="科">見科外</span>朱指揮。和你鄉山一別。倏忽幾年。<span class="科">小生</span>只是邸報變更。豈云一事。<span class="科">外</span>我想那奸佞的鈐山堂似半閒堂。只怕黯淡灘頭白浪狂。<span class="科">小生</span>老爺。我失守三緘疑逐北。誰知萬里謫滇南。</p>
        
        <p class="曲"><span class="牌">梁州序</span><span class="科">外</span>滇南萬里。瘴煙迷晝。劍氣冲開牛斗。荒邊酪酒。欲澆磈礧無由。況有眼前牢落。耳畔淒其。種種難消受。詠葵翻憶也故園秋。幾度思鄉懶上樓。<span class="科">合</span>銜冤恨心如疚。披霜戰日無功奏。標鐵柱怎能勾。</p>
        
        <p class="曲"><span class="牌">前腔</span><span class="夾白"><span class="科">小生</span>我</span>有親衰耄。有妻嬌幼。想起雙眉常皺白雲紅樹。幾多心事擔憂。<span class="科">外</span>追想苞苴睚眥。海外羈留。冤報何年售。<span class="科">小生</span>風吹酺樂也漢宮秋。何日金雞下鳳樓。<span class="科">合前</span></p>
        
        <p class="曲"><span class="牌">前腔</span><span class="夾白"><span class="科">合</span>你</span>戴峨冠一似沐猴。<span class="夾白">你</span>留姓字千年遺醜。<span class="夾白">你</span>藏刀下石無非盡濟貪謀。<span class="夾白">你把</span>甘言似醴。苦口如仇。朝紳皆魚肉。鶴軒和狗監盡封侯。羞殺當年侍鳳樓。<span class="科">合前</span></p>
        
        <p class="曲"><span class="牌">前腔</span><span class="科">合</span>陷邊方常思首丘。那想着金門待漏。嘆雲泥隔絕。九閽難扣。待看升沈日月。來去春秋。過隙駒馳驟。少年忽忽也白蒙頭。怕聽笙歌滿畫樓。<span class="科">合前淨上</span></p>
        
        <p class="白">報報報。稟老爺。倭寇領十萬大軍臨城了。<span class="科">外</span>快齊備出城迎敵。<span class="科">小生</span>老爺須要務選精兵。殺他隻輪不返。隻騎不還。可保百年無事。<span class="科">外</span>正是。<span class="科">作分付科布陣科作倭上戰科作倭敗下外</span>你看海夷島外無蹤跡。<span class="科">小生</span>還是元帥胸中有智謀。<span class="科">外</span>只是我羈留邊塞情難遣。<span class="科">小生</span>豈知我想念鄉山淚暗偷。</p>
        
        <p class="曲"><span class="牌">節節高</span><span class="科">小生</span>思鄉淚暗偷。料奸儔。忌盈造物終難久。<span class="夾白">倘有言官呵。</span>批鱗奏。止輦收。天顏覯。威權震世還傾覆。乘除氣數應參透。金貂玉玦盡俘囚。<span class="夾白">老爺呵。你</span>掀髯一笑開眉皺。</p>
        
        <p class="曲"><span class="牌">前腔</span><span class="科">外</span>丹心噴火榴。恨悠悠。雄心不改龐兒瘦。紅顏溜。白髮偷。貂裘垢。風霜苦楚甘心受。崎嶇歷盡將誰咎。<span class="夾白">我想在朝的呵。</span>長安市上騁驊騮。揚鞭緩緩歸清晝。<span class="科">合前丑上</span></p>
        
        <p class="白">嚴家被言官鄒應龍等劾奏罪惡。皇上大怒。世蕃問軍。妻孥流配了。<span class="科">小生</span>那有此事。<span class="科">外</span>他惡貫滿盈。決然不久。是真了。<span class="科">小生</span>且喜元惡既除。老爺還朝有日了。</p>
        
        <p class="曲"><span class="牌">尾聲</span><span class="科">合</span>且喜得禽離羅網魚逃笱。匹馬瀟瀟逐傳郵。免戴南冠學楚囚。</p>
        
        <p class="落詩"><span class="科">外</span>異鄉聞樂剩淒涼。<br /><span class="科">小生</span>曾入甘泉侍武皇。<br /><span class="科">末</span>聖代祇今多雨露。<br /><span class="科">小生</span>肯令王翦在頻陽。</p>
        
        <h2 id=ch19 class="chapter"><span class="齣題">第十九齣　全家配遠</span></h2>
        
        <p class="曲"><span class="牌">齊天樂</span><span class="科">貼</span>九門白日風霆勁。家破不禁憐甑。夫主邊庭。女娘獄穽。冤恨向誰伸誰罄。<span class="科">旦</span>長途欲暝風雨歇。衣沾泥淖難行。<span class="科">合</span>山紫煙凝。嘆秋光慘淡倍傷情。</p>
        
        <p class="曲"><span class="牌">憶秦娥</span><span class="科">丑</span>欽王命。如爐法令行難定。<span class="科">付丑上</span>行難定。茫茫晚色。渡頭人競。</p>
        
        <p class="白"><span class="科">丑</span>押解的便是。欽差王命。把嚴家宅眷。一個解到衛上去。一個解到仇府為奴。日行到晚。便合隨處寄監。明日再行。日已西向。前途尚遠。不免趲行到城。早些安歇。快走快走。<span class="科">貼</span>限迫行偏急。心忙步轉遲。</p>
        
        <p class="曲"><span class="牌">甘州歌</span><span class="科">貼</span>征車急騁。看溪流決決。山路登登。深閨華胄。怎奈水長山剩。扳藤野猿啼夜急。繞樹歸鴉逐斾驚。前途遠。亭復亭。柴門薄暮已將扃。斜暉趁。趲步行。寒山半出白雲層。</p>
        
        <p class="白"><span class="科">貼</span>我兒。你是深閨艷質。怎做遠道征人。<span class="科">旦</span>娘呵。你不見御柳園桃。自有煙籠露潤。閒花野草。應遭雨打風摧。孩兒當初是掌上珍珠。今日做道傍苦李了。<span class="科">丑</span>不要閒話。急急行路。</p>
        
        <p class="曲"><span class="牌">前腔</span><span class="科">旦</span>明珠掌上矜。翻做了道傍苦李。任人遺剩。香塵軟步。那堪露宿霜征。雲橫半天驚雁影。葉盡孤村見夜燈。西風勁。弱鬢輕。疎林曲徑石苔青。忙馳驟。欽限緊。前村郵舍怎留停。</p>
        
        <p class="白"><span class="科">丑</span>天色向晚。城郭已到。呀。卻好官長升堂也。只得就去稟告。帶取收監。</p>
        
        <p class="曲"><span class="牌">步蟾宮</span><span class="科">外</span>有腳陽春司讞聽。謾說道官清民靖。朱幡皂蓋擁相迎。五馬承宣朝命。</p>
        
        <p class="白">聽快叫開門。在官人役。帶來發落。<span class="科">丑</span>解人帶嚴家宅眷寄監。<span class="科">外</span>只是兩個婦人也罷。縉紳分上。不要收監了。送在廊下安歇。去枷杻帶去取收管回報。<span class="科">送科</span>正是懼法朝朝樂。欺公日日憂。<span class="科">下貼</span>這官府還是好方便的。廊下雖則淒涼。尤勝監房囉唣。<span class="科">旦</span>這個就是好處了。<span class="科">貼</span>你看煙光慘淡。宿鳥歸巢。已是黃昏時候了。要一盞燈兒也沒有。和你向明處一坐。以待天明。</p>
        
        <p class="曲"><span class="牌">北石榴花</span><span class="科">貼</span>記得晚妝樓上剔銀燈。香散怯衣輕。<span class="夾白"><span class="科">旦</span>這往事了。說他何用。<span class="科">貼</span></span>那一點念鄉心。只有夢魂清。愁殺我官廡寄着孤形。怎消受霜戰風征。病苦黃昏。寂寞難禁。今做了寒煙野草遊魂魄。不堪清夜又聽猿聲。</p>
        
        <p class="白"><span class="科">旦</span>樵樓上已打更了。</p>
        
        <p class="曲"><span class="牌">北耍孩兒</span><span class="科">旦</span>樓頭角奏初更定。玉宇無塵月色明。風動枝搖影。孼身羈住桁楊犴。魂魄飛歸翡翠屏。飄泊嗟孤另。只聽得窗碎風來紙響。天空雁過哀聲。</p>
        
        <p class="白"><span class="科">旦</span>正是坐思邊塞人千里。臥看冰輪轉二更。</p>
        
        <p class="曲"><span class="牌">四煞</span><span class="夾白"><span class="科">貼</span>臥</span>看冰輪轉二更。<span class="夾白">花</span>市無聲。萬戶扃。閴寂虛堂靜。相煎只有寒風月。坐對無非瘦影形。女娘猶幸相親並。相彈處兩行愁淚。交訴與一段離情。</p>
        
        <p class="白"><span class="科">貼</span>兒和你一心有恨。四壁無人。真好苦也。<span class="科">旦</span>咳。爹爹此時不知在於何處。家鄉不知遠了多少。正是蝴蝶夢中家萬里。杜鵑枝上月三更。</p>
        
        <p class="曲"><span class="牌">三煞</span><span class="夾白"><span class="科">貼</span>杜鵑</span>枝上月三更。<span class="夾白">古木</span>寒鴉棲復驚。鐘聲遠到關河艇。似將海水添宮漏。底事今宵只自醒。萬里長天靜。只聽那重門擊柝。喝號提鈴。</p>
        
        <p class="白"><span class="科">貼</span>方纔夢到家鄉。樵樓又敲四鼓。<span class="科">旦</span>正是鶺鴒音斷家千里。鄉夢初回已四更。</p>
        
        <p class="曲"><span class="牌">二煞</span><span class="科">貼</span>鄉夢<span class="夾白">初</span>回已四更。田舍<span class="夾白">人</span>家睡未醒。相思一夜情難罄。<span class="夾白">當時的</span>繡幃寶鴨春常在。<span class="夾白">今夜個</span>破壁寒蛩夢不成。榮謝皆由命。<span class="夾白">只有</span>九曲飢腸摺疊。兩肢倦腿酸疼。</p>
        
        <p class="白"><span class="科">旦</span>和你一宵不睡。身上好不寒冷呵。<span class="科">貼</span>你看霜風凜凜來三面。衾鐵稜稜近五更。</p>
        
        <p class="曲"><span class="牌">一煞</span><span class="夾白"><span class="科">旦</span>衾鐵</span>稜稜近五更。<span class="夾白">馬足</span>車輪動禁城。征夫催起聲相應。鐘殘漏盡雞三唱。樹戰風聲百鳥驚。此際愁尤勝。檢點行裝結束。安排繡襪行程。</p>
        
        <p class="白"><span class="科">丑</span>批文已領在此。你兩個女娘快來行路。</p>
        
        <p class="曲"><span class="牌">尾聲</span><span class="科">合</span>柔軀怎涉千山境。玉貌逢人羞整。<span class="夾白">可憐我</span>身世浮沈風打萍。</p>
        
        <p class="落詩"><span class="科">貼</span>悲莫悲兮生別離。<br /><span class="科">旦</span>登山臨水受崎嶇。<br /><span class="科">貼</span>故園此去三千里。<br /><span class="科">旦</span>春夢猶能夜夜歸。</p>
        
        <h2 id=ch20 class="chapter"><span class="齣題">第二十齣　芸窗望遇</span></h2>
        
        <p class="曲"><span class="牌">北八聲甘州</span><span class="科">生</span>瀟瀟客鬢。瘦損精神。夢想靈均。巫咸欲問。寒螿若助吟呻。<span class="科">末上</span>筠管蠹編莫懶拈。寶劍瑤琴空掩塵。翹首望君門。一朵紅雲。</p>
        
        <p class="白"><span class="科">生</span>流落天涯久。關山目斷懸。<span class="科">末</span>思君心一點。萬里線長牽。<span class="科">生</span>我一身飄泊。萬種淒涼。<span class="科">末</span>哥哥。你心事雖懨。愁懷且解。<span class="科">生</span>値此秋景。愈覺無聊也呵。</p>
        
        <p class="曲"><span class="牌">混江龍</span><span class="科">生</span>殘林霜隕。紛紛敗葉動離人。丹楓染血。綠草辭茵。搖落朱華增慘色。凋傷玉露憶陽春。隔關山蕉夢覓歸途。望雲霄雁帛無音信。抽盡了蠶絲繭腹。蹙損螺黛山痕。</p>
        
        <p class="白"><span class="科">末</span>哥哥。自古道時來風送滕王閣。運退雷轟薦福碑。拾芥登天。功名分定。</p>
        
        <p class="曲"><span class="牌">那吒令</span><span class="夾白"><span class="科">末</span>我</span>也曾見湘靈鼓瑟曲裡稱神。也曾見龍門䰄暴浪裡邅迍。這兩般人。仔細評論。成敗總由天。飲啄皆前定。勘破不須嗔。</p>
        
        <p class="白"><span class="科">末</span>上林桃杏籬邊菊。開在春秋各有時。我想當時。沒有玉英小姐救你。這身子也無了。還指望功名富貴。<span class="科">生</span>提起當年。宛如昨日。此恩此德。沒世難忘。只為嚴賊。世仇未報。心中懷憤。幸喜他已敗了。家產入官。妻子流孥。自身充配。天道昭昭。大舒吾憤。只是可惜我的玉英了。玉英。</p>
        
        <p class="曲"><span class="牌">六么令</span><span class="科">生</span>我聽說<span class="夾白">你</span>離香閤。嚇得我魄散分。你嬌枝兒何慣風掀。痛教我欲覓無門。超恤無因。遠涉處。那晨昏裡身孰倚親。荒涼煙草誰投奔。猛思量頓焦殺了戴義銜恩。<span class="夾白">空叫我</span>盼遙天雁字冲寒陣。和那愁雲黯黯。只落得淚雨紛紛。</p>
        
        <p class="白">我想救生恩德甚明。如今地角天涯。也少不得去尋他以報恩。只是那擲丸事。當時又不明不白。如今又世變時更。叫我心中思念委難忘。<span class="科">看丸念科末</span>亦借一看何如。<span class="科">生與科末</span>哥哥。</p>
        
        <p class="曲"><span class="牌">碧玉簫</span><span class="夾白">看他</span>句裡藏春。意思明勾引。湘管啼痕。拈想神消損。<span class="夾白"><span class="科">生</span>仔細思來。反做了落花流水。</span>漫相隨。浪滔滔難尋認。<span class="科">末</span>追忖。那鏡合聯姻。葉投諧信。豈真箇無憑准。</p>
        
        <p class="白"><span class="科">生</span>一介微軀。百憂攸萃。叫我怎生擺撇得開。</p>
        
        <p class="曲"><span class="牌">後庭花</span><span class="科">生</span>第一來戀丘原渺渺瞻雲。第二來身萍梗隨風奔。第三來江邊久負浣紗恩。第四來擲丸事心難忖。第五來青袍似草逐年新。何事明時泣玉頻。寒灰何日轉熏。枯荄那更綠茵。盼長安不着春。赴滄溟何處津。恨虞翻骨相迍。迅速的烏兔奔。怕博得顛色銀。</p>
        
        <p class="白"><span class="科">末</span>哥。你聽我道。</p>
        
        <p class="曲"><span class="牌">青哥兒</span><span class="科">末</span>穹蒼不負他螢案雞晨。看江郎筆底生春。霎時間萬里長風驟九旻一介鯫生直叩紫宸。調鼎持鈞。掌握絲綸。功勒貞珉。隻手轉乾坤。閭里驚華夷震。</p>
        
        <p class="曲"><span class="牌">煞尾</span><span class="科">生</span>足馳聘看神駿。翎刷起驚飛隼。那其時一劍橫空拂五雲。金印累累誇晝錦。頭戴烏紗帶橫腰穩。跨紫騮駕朱幡。長安市後擁前奔。翟公門攘攘車馬闐閽。看枯林花草重欣。寒酸洗盡。若撥雲霧窺青漢也。陰谷遍陽春。</p>
        
        <p class="曲"><span class="牌">尾聲</span><span class="科">生</span>題橋志氣當年奮。<span class="夾白"><span class="科">末</span>願你</span>駟馬高車早趁。<span class="科">生</span>管教他報國酬恩願兩伸。</p>
        
        <p class="白">就此告別。去訪玉英下落。倘然知他配於何方。奴於誰宅。竟往京畿。得進步時。圖報就有期了。<span class="科">末</span>前途須要保重。試期不遠。弟亦不日到京矣。</p>
        
        <p class="落詩"><span class="科">末</span>長安不見杏園春。<br /><span class="科">生</span>書劍飄零白髮新。<br /><span class="科">末</span>富貴應須致身早。<br /><span class="科">生</span>朱衣騎馬是何人。</p>
        
        <h2 id=ch21 class="chapter"><span class="齣題">第二十一齣　戟戶逢仇</span></h2>
        
        <p class="曲"><span class="牌">菊花新</span><span class="科">生</span>浮雲世事等碁秤。一着爭先未是贏。大底局中情。不若壺中興。</p>
        
        <p class="白">飲啄皆前定。榮枯不自山。我湯日新只道老死投荒。誰想嚴家勢敗。還朝有日。叫左右。把門開了。恐有關文往來。<span class="科">解人帶淨上</span>解軍的投到。<span class="科">外看文卷科</span>奇哉奇哉。嚴世蕃的軍。就配到我幕下來。正是盡日覓不得。有時還自來。<span class="科">向嚴科</span>嚴東樓。不意汝家有此變。<span class="科">淨</span>吾家孼報。宜乎有此。<span class="科">外</span>正是作事忒任性。所以有此禍。</p>
        
        <p class="曲"><span class="牌">二郎神慢</span><span class="科">外</span>持魁柄恣紛更。認朝綱常秉更。取竭錙銖真忒橫。朝紳側目。邊方怒激難寧。<span class="夾白">你</span>固結英雄今幾剩。可知勢敗時形孤影淨。最分明。惡貫滿霎時地覆天傾。</p>
        
        <p class="白">你蒼頭白晝殺了易家多少的人。理應問罪。還說我未曾曲護。送你二百謝金猶嫌少。左右。與他二十板子。作見禮錢。<span class="科">淨</span>小人有眼不識人。罪該死了。望爺爺息怒。<span class="科">外</span>奸賊。我只為</p>
        
        <p class="曲"><span class="牌">前腔</span><span class="科">外</span>從平倒番。遭忤旨投荒逐嶺。萬里俘囚堪咽哽。誰知你蕭牆禍起。巖巖泰華還傾。一似我當年初落穽。空哀告有誰來救拯。君思省。看報應無私天道常明。</p>
        
        <p class="白">也罷。我若打你。與你一般氣量了。<span class="科">淨</span>多謝老爺。<span class="科">外</span>差人帶送朱指揮。收名入冊。以備操演。正是當權正好行方便。積德留來蔭子孫。<span class="科">下</span></p>
        
        <p class="曲"><span class="牌">掛真兒</span><span class="科">小生</span>驀地黃雲迷目冷。凌霄鷂翅飛輕。月淡霜凝。皆供慘景。夢斷處征鴻無影。</p>
        
        <p class="白">我指揮朱士直是也。職管眾軍。以聽操演。恐有上司文牒到來。且把門開了。<span class="科">丑押淨上</span>解人押嚴世蕃到。主帥命送臺下。收名入冊。<span class="科">小生</span>嚴東樓怎麼也到此。<span class="科">淨</span>法犯天條。以此問軍。<span class="科">小生</span>你可記得當時之事麼。<span class="科">淨</span>不記得了。<span class="科">小生</span>我</p>
        
        <p class="曲"><span class="牌">黃鶯兒</span><span class="夾白">當時</span>宿衛侍王廷。<span class="夾白">只為說易弘器不宜禁錮他。</span>為言輕招禍生。奸謀調發黃沙境。<span class="夾白">你只道</span>冰山可憑。<span class="夾白">卻原來就</span>風波驟興。番舟覆轍災偏橫。法無情。冤家聚首施報眼前明。</p>
        
        <p class="白">先收了見面錢再講。<span class="科">淨</span>沒有。<span class="科">小生</span>沒有。拿去打四十。<span class="科">淨</span>老爺呵。</p>
        
        <p class="曲"><span class="牌">前腔</span><span class="科">淨</span>聽稟控衷情。檢行囊無半星。<span class="夾白"><span class="科">小生</span>你家金珠寶貝。幾十萬斛。在那里去了。<span class="科">淨</span></span>盡收內帑毫無剩。數年積成。一朝盡傾。人離家破尤堪喑。<span class="夾白"><span class="科">小生</span>天網恢恢。疎而不漏。你不知破了多少人家。今日汝家也破了麼。<span class="科">淨</span></span>嘆伶仃。亡家走狗。四顧眼睜睜。</p>
        
        <p class="白"><span class="科">小生</span>我不報你。天報了。饒打。叫隊長。收在你隊下。明日遞收管。正是若見雷州寇司戶。人生何處不相逢。<span class="科">下丑坐問淨科</span>二位老爺替你要錢。一個也沒有。我們也要替你遞收管。遞執結。報名數。若沒有錢。好好跪了。<span class="科">淨</span>阿呀。記得人將拒我。如之何其拒人也。隊長哥。金銀要他何用。<span class="科">丑</span>金不取。後世必為子孫憂。<span class="科">淨</span>我起初做盡冤家。要別人的。如今想起來。是個怪物。聽道。</p>
        
        <p class="曲"><span class="牌">簇御林</span><span class="科">淨</span>嗟銅臭最可憎。忒炎涼忒世情。陶猗敵國偏扶興。范萊蕪枵腹偏塵甑。喜還驚。青蚨聚散。總是夢中形。</p>
        
        <p class="白"><span class="科">丑</span>公子。你早知錢神為祟。必無今日之禍。你唱一曲解我的氣。我也唱一曲道你的差。</p>
        
        <p class="曲"><span class="牌">前腔</span><span class="科">丑</span>操權柄忒任情。<span class="夾白">不見</span>七雄強秦獨并。咸陽一炬空相競。數前明何異蛇盤鏡。更堪驚。銅山野店。玉食餓臺城。</p>
        
        <p class="曲"><span class="牌">尾聲</span><span class="科">丑</span>眼前阿堵終為病。枉自皇皇苦用情。焚身象齒翠死因毛累不輕。</p>
        
        <p class="落詩"><span class="科">丑</span>黃砂磧裡本無塵。<br /><span class="科">淨</span>萬里青山送逐臣。<br /><span class="科">丑</span>正憶往時嚴僕射。<br /><span class="科">淨</span>世情誰是舊雷陳。</p>
        
        <h2 id=ch22 class="chapter"><span class="齣題">第二十二齣　獨訴幽懷</span></h2>
        
        <p class="曲"><span class="牌">山坡羊</span><span class="科">旦</span>花飄飄紅稀綠重。鳥嚶嚶林空春送。碎紛紛愁絲亂縈。情脈脈淚滴江潮湧。金釧鬆。行蹤恨轉蓬。可憐金屋。金屋嬋娟種。翻做了這般絛籠囚鳳。萍蹤。悲分離西復東。途窮。嗟飄零絮逐風。</p>
        
        <p class="白">想當時在家呵。爺娘憐惜。姑媽保傅。侍從滿前。何等珍愛。</p>
        
        <p class="曲"><span class="牌">前腔</span><span class="科">旦</span>喜盈盈掌珠珍弄。嬌滴滴千金名重。鬱迢迢高居月宮。莽張張劍落煙霞洞。出塞鴻。從天下鳥籠。腤臢受盡。受盡情難控。雙袖龍鍾涕零愁橫。花慵。怨東皇逐陣風。塵蒙。看愁雲鎖黛峰。</p>
        
        <p class="白">今日呵。爹娘遠戍。姑媽銜冤。影隻形單。何等寒酸。何等下賤。</p>
        
        <p class="曲"><span class="牌">前腔</span><span class="科">旦</span>苦匆匆終朝追從。急煎煎東奔西迸。冷淒淒餐寒臥風。忙碌碌箕箒無閒空。香袖籠。慇懃捧玉鍾。一呼百諾。百諾增慚悚。暮鼓晨鐘耳懸心恐。銷紅。非無膏首似蓬。磨礱。知何年脫禍凶。</p>
        
        <p class="白">天那。感蒙姑媽捐生代死。誰知歷盡砍砢。又窺主人蓄意無良。幾欲自拚殘喘。只為飛丸掛念。暫爾偷生。<span class="科">出丸看科</span>我味此詞。描情寫意。宛然在目。不讓長門洛神。聞得前日易生。他才高八斗。想必是他。也不見得。咳。總然是他。如今也不知在天南在地北。今生遇得着遇不着。他那裡掛心不掛心。徒然使我朝懸夕念。一段癡心。不知何日得遂也。<span class="科">內作敲梆科</span>呀。這個老頭兒又出來了。記得人來伏侍我。誰知我去伏侍人。<span class="科">下</span></p>
        
        <h2 id=ch23 class="chapter"><span class="齣題">第二十三齣　堅持雅操</span></h2>
        
        <p class="曲"><span class="牌">出隊子</span><span class="科">淨</span>邊疆嚴重。百二秦關管轄中。北門鎖鑰似非熊。鐵柱高標聲望聳。<span class="夾白">只為</span>紅紫叢中。偏憐落紅。</p>
        
        <p class="白">爵居五等中。威震三邊外。與國共安危。福蔭真無賽。我仇嚴蒙朝廷赦罪。近日有功。命俺鎮守勝武軍。得志滿意了。只一件事未得遂心。嚴世蕃之女。發下本府為奴。天姿國色。欲收他為侍妾。每每目覷心挑。他並不情留眼送。幾次屏卻侍女欲傳心。他偏傍着夫人難下手。幾番做到手的落網遊魚。又被他做偷生的逃𦊨<a epub:type="noteref" href="#char05"><sup>註</sup></a>狡兔。正是百計百窮。萬謀萬失。今日欲叫張老嫗苦勸他一番。倘得他回心。好快活。好快活。張老嫗那有。<span class="科">張上</span>張老嫗叩頭。<span class="科">淨</span>你是我府中慣用熟的。若勸得嚴小姐從我。重重賞你。<span class="科">張</span>老爺。此女甚是烈性。若這等直說。截髮投河之事。都做出來。待我只說將他配作兒媳。試他意思何如。<span class="科">淨</span>言之有理。<span class="科">喚科旦上</span>老爺叩頭。<span class="科">淨</span>起來。<span class="科">張</span>老爺說你原籍為奴。豈宜輕縱。姑念宦家子女。不忍盡法。且憐你終身。欲將你為媳婦。同享榮華。尋個結果。</p><aside epub:type="footnote" id="char05"><p>「⿱冈且」：同罝，捕捉兔子的網</p></aside>
        
        <p class="曲"><span class="牌">香柳娘</span><span class="夾白"><span class="科">張</span>他</span>惜飛瓊劫逢。<span class="夾白">他</span>惜飛瓊劫逢。法難從重。情原八宥當寬縱。<span class="科">淨覷科</span>這意兒可通。這意兒可通。好花未嫁風。憐香恐搖動。<span class="夾白">你做我媳婦。就是孩兒一般了。<span class="科">又覷科</span></span>怎拚你委亂叢。怎拚你委亂叢。<span class="夾白"><span class="科">張</span>小姐呵。你</span>莫待春終。蜂攢蝶鬨。</p>
        
        <p class="白"><span class="科">旦背云</span>這樣說話。又是計兒賺我。況彼屢露不良。我只心如古井。倘必曲我於從。何惜一死。<span class="科">向云</span>老爺意兒甚美。只有幾件事違心。實難從命。<span class="科">淨</span>憑你什麼違心。我都依着你就是。<span class="科">旦</span>聽稟上。</p>
        
        <p class="曲"><span class="牌">前腔</span><span class="科">旦</span>且披肝愬衷。且披肝愬衷。<span class="夾白">只為</span>家聲價重。雉鳴求牡休癡夢。況親顏未逢。況親顏未逢。匏葉尚青蔥。濟盈恐難泳。望高明鑑空。望高明鑑空。淪落甘心。命難輕奉。</p>
        
        <p class="白"><span class="科">張</span>為媳且不從。此事莫提了。<span class="科">淨怒科丑報科</span>夫人出來了。</p>
        
        <p class="曲"><span class="牌">掛真兒引</span><span class="科">貼上</span>繡戶香風珠翠擁。尊居幕府琳宮。庭外花穠。瓊卮酒捧。只恐怕韶華春夢。</p>
        
        <p class="白"><span class="科">相見科貼</span>老爹為何這等發怒起來。<span class="科">淨</span>嚴家這個賤人。我到憐他溫柔窈窕。將他做個媳婦。他偏一竅不通。返排出許多架子來。說什麼相國家聲。又什麼父母無命。又什麼要六禮來聘。有這樣可惡。<span class="科">貼笑云</span>老爺還不是將他做個媳婦。想是拿他做個幫戶。息怒息怒。待我慢慢勸他和你一路。<span class="科">貼喚旦科</span>這妮子。你過來。你家果然相國女。如今做了官家奴。還有什麼家聲。父母遠配他方。還要待他言命。到此地位。還指望六禮來聘。卻不是幻妄之想。脫空之言。</p>
        
        <p class="曲"><span class="牌">江兒水</span><span class="科">旦</span>非是奴癡想。誰為言脫空。我孤棲無意諧鸞鳳。<span class="夾白"><span class="科">貼</span>癡丫頭。你做我媳婦到不好。你與老爺作對。就要炎天傭舂。寒天澼絖了。<span class="科">旦</span></span>我甘心酷熱傭舂用。我甘心澼絖衝寒凍。<span class="夾白"><span class="科">張</span>只是虛度了春秋了。<span class="科">旦</span></span>一任春歸秋送。<span class="夾白">夫人呵。</span>戴你恩深怙恃。比親生尤重。</p>
        
        <p class="曲"><span class="牌">前腔</span><span class="夾白"><span class="科">貼</span>你也</span>真執意。少變通。<span class="科">淨</span>教人怒氣胸中洶。木強無知言詞橫。<span class="科">張</span>青春苦把韶華送。秋月春光誰共。<span class="科">貼</span>薄命惜顏紅。恐歷盡終身饑凍。</p>
        
        <p class="曲"><span class="牌">前腔</span><span class="科">張</span>心如夢。目似盲。好生結果那從諷。雲雨高唐無心夢。良緣自挫甘磨弄。<span class="科">淨</span>卻笑他癡呆懵懂。苦死推辭。不識權宜輕重。</p>
        
        <p class="白"><span class="科">貼</span>你順了老爺。終身安樂。受用不盡。若不順老爺。就要發在官廚廝役。日間汲水。晚間舂磨。有什麼好。你去想來。<span class="科">張</span>小姐。你喫苦不過。還依了夫人的話好。</p>
        
        <p class="曲"><span class="牌">前腔</span><span class="夾白"><span class="科">旦</span>我</span>情願甘勞役。思量忍命窮。拚得胭脂委落如雲鬞<span class="夾白"><span class="科">淨</span>如雲鬞難道就罷了。教你腳跟不留停。<span class="科">旦</span></span>芒履奔馳隨人踵。離群亂逐風花擁。願與月梅清共。<span class="夾白"><span class="科">淨</span>不從只是打。偏要你從。<span class="科">旦</span>老爺呵。莫說道打。便是</span>刎下頭來。此念全然難動。<span class="科">淨</span></p>
        
        <p class="白">可惡可惡。欲施雨露茁萌芽。不料蓬苗甘自絕。打出去。少不得磨殺這丫頭。</p>
        
        <p class="曲"><span class="牌">尾聲</span><span class="科">旦</span>我松筠操凜冰霜重。鐵石心腸炯炯。決不做斷梗飄萍西復東。</p>
        
        <p class="白"><span class="科">貼</span>好個烈性女子。只是年紀小。執意些。老爺還須情量他。寬恕一分纔是。<span class="科">淨</span>我為他</p>
        
        <p class="落詩"><span class="科">淨</span>冶袖長裙蘭麝香。<br /><span class="科">貼</span>我憐貞白重含芳。<br /><span class="科">張</span>玉環飛燕皆塵土。<br /><span class="科">合</span>回首東風一斷腸。</p>
        
        <h2 id=ch24 class="chapter"><span class="齣題">第二十四齣　邂逅參商</span></h2>
        
        <p class="曲"><span class="牌">一江風</span><span class="科">旦扮汲水上</span>褪金蓮。進步芳塵軟。一徑迢迢遠。歎香肩。<span class="夾白">在家時呵。</span>翠袖籠雲。擔負何曾便。天降苦來纏。勤勞孰見憐。應償孼債將誰怨。<span class="夾白">薄命遭陽九。羞為女配郎。風波平地起。汲水白龍江。迢遞行來。將到江口。不免趲行幾步。</span>應償孼債將誰怨。<span class="科">旦下</span></p>
        
        <p class="曲"><span class="牌">步步嬌</span><span class="科">生上</span>跋涉風塵形骸倦。始信離鄉賤。彤雲蘸碧天。滿地黃花。物隨時轉。景色似當年。奈何人事乖心願。<span class="夾白">芒履輕千里。星眸注一人。為受嚴小姐救生大恩。到處尋覓。杳無信息。好悶人也。不免向前細訪。</span>奈何人事乖心願。<span class="科">下</span></p>
        
        <p class="曲"><span class="牌">一江風</span><span class="科">旦上</span>晚江天。㵿白拖長練。玉碧涵秋片。<span class="科">取水科</span>挹流泉。徹底澄清。<span class="科">照面科</span>掩映芙蓉面。<span class="夾白">想起</span>心事寄雲箋。相思一線懸。懷人何日重相見。<span class="科">負水行科</span></p>
        
        <p class="曲"><span class="牌">步步嬌</span><span class="夾白"><span class="科">生上</span>只見</span>落葉紛紛金風翦。衰草寒煙染。愁懷百倍添。極目天涯。羊腸路遠。穿履遍山川。無由得見佳人面。</p>
        
        <p class="白">止渴梅林遠。何方盼汲泉。<span class="科">見旦科</span>呀。是個女人。只得從權開口。<span class="科">問科旦</span>君子差矣。瓜田李園。你豈不曉。</p>
        
        <p class="曲"><span class="牌">桂枝香</span><span class="科">旦</span>嫦娥月殿。清光休戀。相逢恍若瓜田。不是桑間遊媛。我心徹玉泉。我心徹玉泉。些塵不染。長江天塹謾垂涎。<span class="夾白">我道你</span>落花有意隨飛燕。<span class="夾白">豈知是</span>明月無情卻上天。</p>
        
        <p class="曲"><span class="牌">前腔</span><span class="夾白"><span class="科">生</span>小娘子。我只為</span>酬恩掛念。<span class="夾白"><span class="科">旦</span>我知你什麼恩人。<span class="科">生</span></span>行來路遠。<span class="夾白"><span class="科">旦</span>誰問你來路。<span class="科">生</span></span>文園肺病無方。渴望梅林留戀。<span class="夾白"><span class="科">旦</span>那里沒有水。偏在此纏。<span class="科">生</span></span>你原何見偏。你原何見偏。<span class="夾白"><span class="科">旦</span>你的見偏。到說我偏。<span class="科">生</span></span>心通萬卷。<span class="夾白"><span class="科">旦</span>既然讀書。何不達禮。<span class="科">生</span></span>誣金不辨受非冤。<span class="夾白">任憑他</span>遊絲牽惹桃花片。<span class="夾白">不道我</span>向日葵心只自妍。</p>
        
        <p class="落詩"><span class="科">旦</span>相鼠尚有皮。<br />人而無禮制。<br /><span class="科">生呸</span>休言心事違。<br />渴也不能濟。</p>
        
        <h2 id=ch25 class="chapter"><span class="齣題">第二十五齣　誓盟牛女</span></h2>
        
        <p class="白"><span class="科">張媽媽上</span>萬般空計較。三尺有神明。自家仇府中張媽媽便是。嚴小姐為奴府中。違忤主意。罰他日間汲水。晚間舂磨。老身一向憐他。昨晚似夢非夢。恰像土地與我說道。明日午時三刻。有一秀才。行吟江畔。這是與他有夙緣的。叫老身委曲說合。中間話句。恍惚難詳。果有此事。那小姐到有出頭日子了。且向江邊一走。<span class="科">行科生唱上</span></p>
        
        <p class="曲">無由得見佳人面。</p>
        
        <p class="白"><span class="科">淨聽科相科</span>是了。是了。秀才。你何方人氏。何事惱懷。<span class="科">生</span>渴吻求泉。反招嘔氣。<span class="科">張</span>可是就問那汲水的女子。<span class="科">生</span>正是。<span class="科">淨</span>是嚴小姐了。<span class="科">生</span>怎麼叫小姐還來汲水。<span class="科">張</span>聽我道。他</p>
        
        <p class="曲"><span class="牌">玉芙蓉</span><span class="科">張</span>簪纓拂曙天。珠翠妝深院。<span class="夾白"><span class="科">生</span>是何宅。原何遭難。<span class="科">張</span></span>嚴世蕃官摧家破誰憐。<span class="夾白"><span class="科">生</span>是嚴家這廝麼。他</span>祖宗造下通天惡。折罰兒孫受孼愆。<span class="科">淨</span>吾獨念桓君運慳。<span class="夾白">惜不是</span>短裙衫提瓮汲江邊。<span class="夾白"><span class="科">生</span>但不知是第幾位。<span class="科">淨</span>你也認得麼。<span class="科">生</span>我在他府中讀書。蒙一個玉英小姐救生。特來尋訪。<span class="科">淨背云</span>是了。是了。夢兒有准。<span class="科">向云</span>他少不得來汲水。問他就是。<span class="科">生</span>方纔淘了他的氣。不去問他。<span class="科">淨</span>來時老身代言便了。<span class="科">旦唱上</span></span>懷人何日重相見。</p>
        
        <p class="白">張媽媽。昔日重勞。<span class="科">淨</span>你府上有個玉英小姐。你可曉得。<span class="科">旦</span>問他怎的。<span class="科">淨</span>那秀才受他救生大恩。到處尋覓。<span class="科">旦背云</span>知我的小字。想是那年易生了。<span class="科">向云</span>他是何人。<span class="科">生</span>小生是易弘器。知他落難。希圖報脫。<span class="科">旦背思科</span>果然是他了。些些小惠。尚懷圖報。到不是忘情的。但如今將欲相認。恐難捉摸他乍會心腸。欲得不認。又辜負他遠來意思。怎生好。<span class="科">淨</span>小姐。看你背裡沈吟。想是心中明白。何不口傳信息。免他目斷鱗鴻。<span class="科">旦</span>媽媽。行藏頗曉。只怕水遠山遙。<span class="科">生</span>小姐。他蹤跡可尋。那憚天涯海角。<span class="科">旦又沈吟科淨又促科旦</span>遠在天邊。近在眼前。<span class="科">淨</span>呸。原來想必就是你了。<span class="科">旦含羞科淨又促科旦</span>向年輕犯家園。今日干威江上。連次負罪了。<span class="科">生</span>有這等事。正是踏破鐵鞋無覓處。得來全不費工夫。小姐請上。受我一禮。<span class="科">生拜科</span></p>
        
        <p class="曲"><span class="牌">前腔</span><span class="科">生</span>微軀賴保全。大德心常念。未酬恩每思銜結無緣。扶輪出險懷靈輒。代命甘心切趙堅。今祇恨相逢路邊。見悲歡傾刻又分轅。</p>
        
        <p class="白">我受小姐大恩。那一刻不感念。今日來此。那一處不訪問。天遣相逢。不意小姐受這等苦楚。恨殺處了窮途。難以頓拔。徒然使我寸腸百斷。痛恨萬端。如何是好。<span class="科">旦</span>既是易相公。奴家屢次得罪。萬勿記懷。區區小惠。何足掛口。<span class="科">淨</span>你兩個原有往來。何故不相認。<span class="科">生</span>小子雖則受恩。未常面會。小姐。這是何府中。<span class="科">旦</span>歸命侯仇府。<span class="科">生</span>可是仇嚴。<span class="科">旦</span>正是。<span class="科">生</span>我向年逃難。受他大虧。他日得志。而誅無禮。曹其首也。把相國之女。這等粗使。着實可惡。<span class="科">淨</span>非干仇府事。乃小姐執意所取。<span class="科">生</span>為何。<span class="科">旦</span>張媽媽雖同母親一般。還未知我心事。今日易相公相逢。又是天涯故舊。不免訴知。</p>
        
        <p class="曲"><span class="牌">前腔</span><span class="科">旦</span>絲蘿義結緣。<span class="夾白"><span class="科">生</span>難中遂夫婦之樂也好。<span class="科">淨</span>我便是這等說。<span class="科">旦</span></span>秦晉乖吾願。<span class="夾白"><span class="科">生</span>為何。<span class="科">旦</span></span>這其間心中有事難言。<span class="夾白"><span class="科">生</span>莫非為父母無命麼。<span class="科">旦</span></span>傷心不但違親面。腸斷難忘一擲丸。<span class="夾白"><span class="科">淨</span>擲丸是何意思。<span class="科">旦</span></span>曾戲筆相投若緣。<span class="夾白">竟把他</span>作韋郎<span class="夾白">我</span>肯委落花鈿。</p>
        
        <p class="白"><span class="科">淨</span>小姐。擲丸之戲。如王慧姬纊衣寄塞。韓夫人題葉傳波之事了。我道你前日棄安樂而甘勞苦。想為這個意思。可嘉可嘉。</p>
        
        <p class="曲"><span class="牌">前腔</span><span class="科">生</span>聞言意恍然。提起當年念。<span class="科">背唱</span>他收丸原何我亦收丸。<span class="夾白">莫不是</span>天台淑女逢劉阮。裴士藍橋得遇仙。委的是前生夙緣。<span class="夾白">便遇</span>着桑田滄海永同鐫。</p>
        
        <p class="白"><span class="科">淨</span>你自言自語。說什麼。<span class="科">生</span>媽媽。一件異事。我他年拾得一丸。亦有此意。<span class="科">淨</span>借觀。<span class="科">生與科淨看科</span>你說緣故與我知道。</p>
        
        <p class="曲"><span class="牌">玉交枝</span><span class="科">生</span>戲題屏媛。意倉忙遺亡翠箋。須臾舊稿風曳現。阿誰賡和堪憐。<span class="夾白"><span class="科">淨</span>此言似乎有意。<span class="科">向旦科</span>你拾的可在此。<span class="科">旦</span>在此。<span class="科">淨</span>借觀。<span class="科">旦與科淨</span>你說大意來。<span class="科">旦</span></span>欄干徙倚盼瑤天。一丸隱隱飛來遠。思淋漓才同謫仙。<span class="夾白"><span class="科">淨</span>後面又樣筆跡。<span class="科">旦</span></span>似投瓊深慚報磚。</p>
        
        <p class="白"><span class="科">淨互看科</span>是了。是了。夢兒有准。那丸來丸去。原來你兩個做的事。向日意思潛藏。機關未剖。今日丸剖情明。姻緣立見。我做主婚。你二人就行夫婦禮何如。<span class="科">生背云</span>我逃難時。原疑着他。不意果然。<span class="科">復云</span>小姐不棄寒微。實萬幸也。<span class="科">旦</span>曩居相府。尚堪伉儷。今執官奴。難當好逑了。<span class="科">淨</span>那秀才既受你活命恩。婚姻夙世。焉得棄嫌。<span class="科">旦背云</span>飛丸佳偶。雖久掛心。只是邂逅間怎生成禮。<span class="科">復云</span>媽媽。此事且再處。<span class="科">淨</span>小姐。我見受苦。甚是憐你。況有這等異緣。不必固辭。<span class="科">旦又思科</span>我想起來。珍藏此丸。也只守着那人。苟延殘喘。也只為着那人。受盡苦楚。也只戀着那人。今日覿面相逢。不加禮待。倏忽別去。知他心意怎的。已後俱是空想了。不若權且領諾。探他說話何如。<span class="科">復云</span>既然如此。不敢違命了。<span class="科">禮生科生</span>小姐。只道你為我之恩人。不意又為我之情人。<span class="科">旦</span>情人便怎麼。</p>
        
        <p class="曲"><span class="牌">前腔</span><span class="科">生</span>若還登選。控宸衷明廷恤冤。<span class="夾白"><span class="科">旦</span>君王不聽如何。<span class="科">生</span></span>則平補牘還須諫。<span class="夾白"><span class="科">旦</span>仇府威勢甚焰何如。<span class="科">生</span></span>師臣師相猶顛。<span class="夾白"><span class="科">旦</span>倘然不第何如。<span class="科">生</span></span>佳人叱利未隨肩。<span class="夾白"><span class="科">旦</span>佳人未屬沙叱利。你便怎麼。<span class="科">生</span></span>押衙義士應尋遍。<span class="夾白"><span class="科">旦</span>義士今無古押衙何如。<span class="科">生</span></span>這殘生蒙卿再延。願殘生同卿共捐。</p>
        
        <p class="白"><span class="科">旦</span>君家既有此心奴當束髮以待。只是爹娘遠戍心千里。姑媽銜冤痛九泉。孼海方深躋岸闊。夫妻情掛又新添。<span class="科">淨</span>落魄暫時苦。團圞自有期。<span class="科">淨把生袖為旦拭淚科</span>你休要</p>
        
        <p class="曲"><span class="牌">前腔</span><span class="科">淨</span>憂眉淚眼。<span class="科">生</span>把逃生從頭細言。<span class="夾白"><span class="科">旦</span>相公脫難後呵。</span>祇愁無罪連遭譴。一繩梁上高懸。誰知鬼籙未名鐫。<span class="夾白">幸有</span>陸姑代死留殘喘。<span class="夾白"><span class="科">生</span>多虧他了。<span class="科">旦</span></span>這深恩何慚二天。<span class="夾白"><span class="科">生</span>小姐不必煩惱。</span>待他年恩沾九天。</p>
        
        <p class="白"><span class="科">淨</span>秀才。你骨格清奇。官必顯要。小姐。你媚中有威。必封花誥。他日得志。酬恩何難。<span class="科">指旦科</span>我看你</p>
        
        <p class="曲"><span class="牌">前腔</span><span class="科">淨</span>翠鈿玉瑱。掃蛾眉髮如蠆鬈。<span class="夾白">只是</span>愁懷蹙斷秋波淺。<span class="夾白"><span class="科">生</span>恰似</span>好花縈霧籠煙。<span class="夾白"><span class="科">旦</span>和你</span>心旌搖動別離天。<span class="夾白">況又</span>驪歌促駕雲飛遠。<span class="科">生</span>聚萍蹤江邊水前。轉車輪流星發箭。</p>
        
        <p class="白"><span class="科">淨</span>你二人既為夫婦。須要拜謝紙丸。<span class="科">生旦</span>紙丸一片箋爾。何足拜他。拜謝媽媽纔是。<span class="科">淨</span>聽我道。</p>
        
        <p class="曲"><span class="牌">憶多嬌</span><span class="科">淨</span>雖片箋。心事傳。山盟海誓托寸緘。夙世朱陳暗結緣。<span class="夾白"><span class="科">生旦</span>有理。<span class="科">合</span></span>拜謝飛丸。拜謝飛丸。百歲姻親賜聯。</p>
        
        <p class="白"><span class="科">生</span>地轉天番。止留你我二人在。豈非天意。</p>
        
        <p class="曲"><span class="牌">前腔</span><span class="科">生</span>世運旋。山谷遷。黃塵白浪無躓顛。此處相逢豈偶然。<span class="科">合</span>拜謝蒼天。拜謝蒼天。前路崎嶇<span class="夾白">望你</span>保全。</p>
        
        <p class="白"><span class="科">生旦</span>媽媽請上。待我二人拜謝。<span class="科">淨</span>紙丸是你媒妁。夫妻乃是夙緣。老身何功而受拜也。</p>
        
        <p class="曲"><span class="牌">前腔</span><span class="科">淨</span>破飛丸。諧鳳鴛。裁方輳曲恰就圓。對面無緣使有緣。<span class="科">合</span>拜謝尊前。拜謝尊前。兩地相思頓捐。</p>
        
        <p class="白"><span class="科">生</span>途路迢遞。不得從容。就此拜別。<span class="科">下旦</span>看他然諾暫相許。終是悠悠行路心。說道去。他飄然就去了。眼前尚如此。後日知如何。到是我不合和他拜為夫婦。<span class="科">淨</span>他讀書人。決不是這樣忘情的。<span class="科">生上淨</span>我說道。<span class="科">旦</span>相公為何又轉來了。<span class="科">生</span>小姐呵。去去痛傷心。吞針又吞線。<span class="科">旦</span>只道你轉眼忘情。<span class="科">淨</span>我說道他百年無變。</p>
        
        <p class="曲"><span class="牌">鬭黑麻</span><span class="夾白"><span class="科">生</span>我</span>一紙緘情。百年無變。<span class="夾白">只恨</span>花落花開。光陰掣電。肝腸寸翦。忍拋恩面。淚滴江流。魂隨雲。片<span class="科">合</span>長途九轉。衣牽行步蹇。別淚流眥。心灰血濺。</p>
        
        <p class="白"><span class="科">旦</span>相公。你莫履王魁跡。辜負桂英心。<span class="科">生</span>小姐。我恨殺西河守。焉為畫棘棘針。<span class="科">旦</span>容送幾步。</p>
        
        <p class="曲"><span class="牌">前腔</span><span class="夾白"><span class="科">旦</span>願你</span>白璧連城。青錢萬選。<span class="夾白">你見了</span>月殿嫦娥。休忘半面。頻囑付。心莫變。我一顆飛丸。守如鐵券。<span class="科">合</span>情分兩願。如南鴻北燕。恨在參商。恨在參商。東西隔怨。</p>
        
        <p class="白"><span class="科">淨</span>情愛雖難捨。何須要淚流。你此去呵。</p>
        
        <p class="曲"><span class="牌">前腔</span><span class="科">淨</span>策射黃扉。輪埋白簡。<span class="夾白">小姐呵。你</span>涇上看羝。權遭偃蹇。<span class="夾白">你夫婦呵。</span>休淚眼。莫埋怨。霧散雲消。青天不遠。<span class="科">合</span>雲山隔面。愁情牽柳線。梨夢飛魂。天空斷柬。</p>
        
        <p class="曲"><span class="牌">尾聲</span><span class="科">生旦</span>懽情卻被愁情掩。別意匆匆聚意慳。<span class="夾白">我把</span>會合銀河返改做離恨天。</p>
        
        <p class="白"><span class="科">生</span>德深圖報切。情重別離輕。<span class="科">下淨</span>你孼海堅心渡。姻緣事已成。<span class="科">旦</span>媽媽。我片心固結封嚴蠟。未信梅花始破春。<span class="科">淨</span>只道青鸞誰我主。豈知就是昔年人。<span class="科">旦</span>在我無意擲丸風送去。<span class="科">淨</span>在他無心投柬返風來。<span class="科">旦</span>良緣昔日胚胎。<span class="科">淨</span>密意今朝吐露。<span class="科">旦</span>若無恩結。焉肯來尋。<span class="科">淨</span>不到江邊。亦難相遇。<span class="科">旦</span>禮嚴義隔。心曲誰陳。<span class="科">淨</span>我若不邀。去不復返矣。<span class="科">旦</span>一飲一啄。事皆前定。<span class="科">淨</span>一隨一唱。緣豈偶然。<span class="科">旦</span>且帶水桶。回家再忖。</p>
        
        <p class="落詩"><span class="科">淨</span>姻緣暗結在投丸。<br /><span class="科">旦</span>一見那看別恨牽。<br /><span class="科">淨</span>淚逐江流和水汲。<br /><span class="科">旦</span>白龍江作望夫山。</p>
        
        <h2 id=ch26 class="chapter"><span class="齣題">第二十六齣　京邸道故</span></h2>
        
        <p class="曲"><span class="牌">步步嬌</span><span class="科">生</span>路轉津迷僊夢遠。去馬歸嘶倦。神京豈故園。春滿皇州。上林鶯囀。芳心莫掛武陵源。征袍且望瓊林染。</p>
        
        <p class="白">涉處多山水。垂楊草色妍。行人腸斷處。多在夕陽天。我逃難客鄉。遇得叩弟。情同骨肉。為訪玉英消息。輕別而來。且喜獲得下落。不覺快心。這幾日叩弟必來赴選。亦得相見。只是玉英落難。不能頓拔。怎不掛心。正是一方懸念處。萬里若絲牽。我想在嚴家時呵。</p>
        
        <p class="曲"><span class="牌">集賢賓</span><span class="科">生</span>花園想像環珮遠。恍然月殿天僊。咫尺花陰顏半掩。還恍惚昭陽飛燕。輕盈嬌倩。籠錦障奇花難辨。風驟轉。驀地裡飛紅點點。</p>
        
        <p class="白">那時若不是小姐相救。我怎得脫離虎口。</p>
        
        <p class="曲"><span class="牌">前腔</span><span class="科">生</span>殘生超豁恩不淺。更窮途防餓周旋。地網天羅飛出險。空刻髓衷腸繾綣。<span class="夾白">只道</span>今生罕見。誰信道相逢天遣。<span class="夾白">惜他如今落難呵。</span>遭劫譴。恨殺他紙丸飛遠。</p>
        
        <p class="白">想他今在仇府時。好不苦也。</p>
        
        <p class="曲"><span class="牌">鶯啼序</span><span class="科">生</span>嬋娟。金屋塵半淹。黛眉蹙瘦難展。嘆花前月下偏憐。<span class="夾白">小姐呵。</span>你此情何處排遣。且不須愁牽病牽。會有日風雷生變風色轉。方得合飛丸諧願。</p>
        
        <p class="白">雖然岐路曾相會。怎奈恩情未得酬。</p>
        
        <p class="曲"><span class="牌">貓兒墜</span><span class="科">生</span>江干邂逅。寶瑟未調絃。繫馬陽關柳線牽。<span class="夾白">誰知今日呵。</span>湘南峴北草芊芊。相念也。知一樣離情兩處埋怨。</p>
        
        <p class="曲"><span class="牌">天下樂</span><span class="科">外上</span>英才爭赴春闈選。那分絕谷窮川。<span class="科">末上</span>屋梁月色又經年。今朝喜得重相見。</p>
        
        <p class="白">此間已是易兄寓所。可有人在。<span class="科">生接科</span>承受大恩未報。<span class="科">末</span>簡慢處多。萬勿見罪。尋訪消息何如。<span class="科">生</span>到處無蹤。不意在白龍江邊相會。卻是勝武侯仇嚴府中。<span class="科">末</span>可喜可喜。<span class="科">生</span>還有一件奇事。向年所拾之丸。原來就是嚴小姐的。那時又得一個張老嫗。委曲說合。拜為夫婦而別。<span class="科">末</span>如此卻又恭喜恭喜。<span class="科">生</span>此位何人。<span class="科">外</span>小子姓楊。名廷玉。<span class="科">生</span>久聞久聞。叩弟向日在宅呵。</p>
        
        <p class="曲"><span class="牌">二郎神</span><span class="科">生</span>遭運蹇。荷居停綈袍垂念。恨別望雲山。空眷戀。驂騑馳驟天街正好揚鞭。壯志高懸日月邊。<span class="夾白">但見</span>氣吞虹倚天。長劍流光撚。及早定天山。莫自迍邅。</p>
        
        <p class="白">試期不遠。且操練一番。以備文場鏖戰何如。<span class="科">末</span>是如此。</p>
        
        <p class="曲"><span class="牌">啄木兒</span><span class="科">生</span>忙操練。先着鞭。<span class="夾白">隨他</span>司馬孫吳頗牧翦。准備着鞍馬弓絃。那怕他分壘當轅。<span class="夾白">當年孟明韓信。九死誓師。功成一陣。</span>我這裡水背艦焚期克戰。他那裡棄甲曳兵爭俘獻。<span class="夾白">管教取</span>一彈泥封函谷堅。</p>
        
        <p class="曲"><span class="牌">三段子</span><span class="科">末</span>污潢涸鮒。出濠梁滄溟路遠。轟雷閃電。駕長風天池水淺。揚鬐鼓鬛看飛變。玉樓人醉衣翻茜。御道青驄今日獨展。</p>
        
        <p class="曲"><span class="牌">歸朝歡</span><span class="科">外</span>離金殿。離金殿。氣吐眉掀。看陌上紅塵風軟。瓊林宴。瓊林宴。謾鉤彩簾。勝神僊。聚會在蓬萊中堪羨。那時綠袍掛身偏鮮艷。長安一日花看遍。不負了十載藜燈帶月燃。</p>
        
        <p class="曲"><span class="牌">尾聲</span><span class="科">合</span>三春桃浪風和暖。滾滾魚龍爭變。會看長鯨吸百川。</p>
        
        <p class="落詩"><span class="科">生</span>西入長安到日邊。<br /><span class="科">外</span>策名飛步冠群賢。<br /><span class="科">末</span>春風得意馬蹄疾。<br /><span class="科">合</span>疑似蟾宮謫降僊。</p>
        
        <h2 id=ch27 class="chapter"><span class="齣題">第二十七齣　月下傷懷</span></h2>
        
        <p class="曲"><span class="牌">一翦梅</span><span class="科">旦</span>謾捲蝦鬚人未眠。雲散青天。月掛青天。懷人對月眼高懸。戀着嬋娟。恨殺嬋娟。</p>
        
        <p class="白">篆嫋爐煙漏未殘。秋風翦翦欲生寒。鞦韆院落牢籠鳳。夢入梨花繞故山。我為奴仇府。心事誰知。一痛爺娘。餐風嚙雪。二傷姑媽。替死超生。三憶那人。誓指江流。情懸雲路。今夜月朗風清。夜深人靜。不免辦一炷清香。籲天祝告。正是百般心事憑誰語。一點幽情托上蒼。</p>
        
        <p class="曲"><span class="牌">香羅帶</span><span class="科">旦</span>焚香籲上天。將心事闡。爹娘老年遭謫貶。即今落魄戍邊疆也。<span class="夾白">天佑他呵。</span>身康健。免顛連。晨昏刁斗眠食安。<span class="夾白">我姑媽呵。</span>願天早賜輪迴也。<span class="夾白">怎報得</span>杵臼程嬰夙世緣。</p>
        
        <p class="曲"><span class="牌">前腔</span><span class="科">旦</span>添香再獻虔。姻緣自懸。<span class="夾白">願良人呵。</span>朱衣暗點筆如椽。碧桃紅杏讓鮮妍也。青驄馬。白玉鞍。紅牽繡幕諧鳳鴛。未知甚日相逢也。<span class="夾白">你看我</span>笑綰湘娥十二鬟。</p>
        
        <p class="白">寶篆爐焚罷。衷腸事訴知。蒼蒼如有意。默默暗扶持。<span class="科">玩科</span>幸得此地有個張媽媽。朝夕寬慰盤桓。正是異鄉骨肉。前面像是他來了。</p>
        
        <p class="曲"><span class="牌">步步嬌</span><span class="科">張上</span>風露瀟瀟冰輪展。碧漢澄如靛。擡頭問玉蟾。一樣團圞。幾般堪翫。幾人飄泊倚欄干。幾人歡會閒庭院。</p>
        
        <p class="白">小姐。你原來在這裡。夜深了。怎麼還不睡。<span class="科">旦</span>風月總牽懷抱。良宵不可蹉跎。故爾偷閒。在此賞玩一番。<span class="科">淨</span>小姐。你看明月尚有盈虧夜。豈可人無榮瘁時。前日幸遇易相公。結為夫婦。我喜你終身有托了。<span class="科">旦</span>自古道貴人昔未貴。握手誓提攜。及至離牛口。何曾憶扊扅。</p>
        
        <p class="曲"><span class="牌">園林好</span><span class="夾白"><span class="科">旦</span>只怕</span>他名成意變。<span class="夾白">只怕</span>他交鸞棄燕。<span class="夾白">只怕</span>他遺忘半面。因此上意拳拳。閣不住淚漣漣。</p>
        
        <p class="白"><span class="科">淨</span>小姐不必煩惱。倘他日易相公得志。遇了中秋佳節。照依仇爺前夜世勳堂前。與官僚宴賞。昨夜長春樓上。與夫人娛玩。這樣的富貴也呵。<span class="科">旦</span>張媽媽。想我家當時。也曾珠歌翠舞。暮樂朝歡。如今卻在那裡。<span class="科">淨</span>便是。正叫做黃金散盡教歌舞。留與他人樂少年。</p>
        
        <p class="曲"><span class="牌">江兒水</span><span class="科">淨</span>玉斝金莖薦。熊蟠鳳髓筵。蹁躚彩袖還<span class="夾白">有綠衣</span>歌勸。水晶簾映荷香煽。廣寒宮殿笙簧遠。<span class="夾白">怕你</span>一旦霧遮雲掩。漏盡更殘。轉眼韶華飛電。</p>
        
        <p class="曲"><span class="牌">玉交枝</span><span class="科">旦</span>愁腸再轉。論投丸情緣線聯。蒼天曾與行方便。<span class="夾白">別時呵</span>臨岐執手曾言。秋天物色不堪憐。春風情面還須念。看明月有虧有圓。嘆人世風花零亂。</p>
        
        <p class="曲"><span class="牌">川撥棹</span><span class="科">淨</span>銀河轉。掛林梢色倍妍。<span class="夾白">易相公呵。</span>但願你對月遙憐。但願你對月遙憐。<span class="夾白">小姐在這裡。好</span>似嫦娥孤棲獨娟。盼瑤天思黯然。<span class="夾白">今日</span>恨相思各一天。</p>
        
        <p class="曲"><span class="牌">僥僥令</span><span class="科">旦</span>思癡無羽翰。想極夢魂旋。紅絲月下今生綰。休做他來番玉指環。</p>
        
        <p class="曲"><span class="牌">尾聲</span><span class="科">合</span>西巖一墮清光遠。月暗江天無雁箋。好把今宵仔細看。</p>
        
        <p class="落詩"><span class="科">淨</span>苦思茫茫正値秋。<br /><span class="科">旦</span>每因風景卻生愁。<br /><span class="科">淨</span>不堪腸斷思鄉處。<br /><span class="科">旦</span>月色江聲共一樓。</p>
        
        <h2 id=ch28 class="chapter"><span class="齣題">第二十八齣　發跡鋤強</span></h2>
        
        <p class="白"><span class="科">生上</span>鏖戰文場氣吐虹。笑談落筆破長風。<span class="科">外</span>七篇詞翰如流水。壓倒崑崙太華峰。易兄做得稱意乎。<span class="科">生</span>草草輳成。塞白而已。叩弟還未出來。<span class="科">末上</span>雕蟲繡虎非長技。玉樹交花出化工。三月洛陽花似錦。不知誰折狀元紅。<span class="科">外</span>叩兄來了。<span class="科">見科</span>相赴文場鏖戰客。錦標奪得是何人。大家到寓所把文字互觀。以決勝負。<span class="科">末</span>是如此。易兄松字命題了。請先讀來。</p>
        
        <p class="曲"><span class="牌">黃鶯兒</span><span class="科">生</span>千丈挺雲端。勢凌霄耐歲寒。盤桓撫作歸來伴。龍形曲盤。濤聲急湍。大夫封誥由來遠。偃空山。月明千里。歸鶴破蒼顏。</p>
        
        <p class="白"><span class="科">末</span>楊兄是竹了。</p>
        
        <p class="曲"><span class="牌">前腔</span><span class="科">外</span>淇澳萬竿修。弄紗窗碎影揉。敲風聲徹篔簹岫。蒼虯籜浮。金莖鳳遊。七賢六逸頻呼酒。渭川幽。虛心薦爽。六月自驚秋。</p>
        
        <p class="白"><span class="科">生</span>叩弟是梅了。</p>
        
        <p class="曲"><span class="牌">前腔</span><span class="科">末</span>破臘一枝新。背群芳占早春。孤山癖愛多題品。隴頭寄音。窗前見君。何郎雪裡來尋問。暗香芬。江城吹落。五月笛中聞。</p>
        
        <p class="白">三人文字俱看得。大家可以僥倖。<span class="科">丑上</span>報報報。三位相公俱已中了。<span class="科">眾</span>那有此事。<span class="科">丑</span>小人怎敢浪傳。官報便來也。</p>
        
        <p class="曲"><span class="牌">簇御林</span><span class="科">合</span>南宮戰爭首功。看英雄奏凱同。筆端風掃詞鋒勇。<span class="夾白">不道</span>頃刻裡官借山公重。氣崢嶸。看花到晚。長樂聽鳴鐘。</p>
        
        <p class="白"><span class="科">生</span>和你做官還要扶弱鋤強。<span class="科">末</span>正是。<span class="科">丑上</span>家無讀書子。官從何處來。喜事報三位老爺知道。<span class="科">眾</span>有何喜來。<span class="科">丑</span>楊相公是科。易相公是道。叩相公是南陽推官。<span class="科">眾</span>雖是青氈同舉業。各分朱紱守官箴。<span class="科">生</span>叩弟南陽府。仇嚴所統之勝武軍。就屬府治。苟可用力。須要留情。<span class="科">末</span>不須分付。<span class="科">生</span>欲把丹心懸魏闕。且將白簡奏朝廷。<span class="科">並下黃門上</span>上領綸音下玉閽。下通章疏達楓宸。雖然一介皇門使。出納傳宣亦有聲。我皇門官便是。恐有奏事官來。只得在此伺候。<span class="科">生上黃</span>是何官。<span class="科">生</span>御史易弘器。<span class="科">黃</span>既有表章。就此宣奏。</p>
        
        <p class="曲"><span class="牌">滴溜子</span><span class="科">上</span>臣弘器。臣弘器。披肝籲天。仇嚴的。仇嚴的。輕干重憲。<span class="夾白"><span class="科">內</span>仇嚴有何事來。<span class="科">生</span></span>怙權。邊疆扼腕。官奴如草菅。生靈毒怨。自撤籓籬。豺狼晝喧。</p>
        
        <p class="曲"><span class="牌">前腔</span><span class="科">生</span>世蕃的。世蕃的。棄市償奸。嚴嵩的。嚴嵩的。議親宜減。坐連。妻孥配邊。照臨遍四寰。覆盆獨嘆。<span class="夾白">望吾王呵</span>劍賜權奸。無辜錫環。</p>
        
        <p class="曲"><span class="牌">尾聲</span><span class="科">生</span>微臣敢脫陳禾襉。碎首惟憑一寸丹。願得千年玉燭坐清四海烽煙。</p>
        
        <p class="白"><span class="科">內</span>依卿所奏。仇嚴削爵問遣。嚴氏家族。一概釋罪寧家。着南陽府叩推官勘問。<span class="科">生</span>萬歲萬歲萬萬歲。</p>
        
        <p class="落詩"><span class="科">生</span>要見平生鐵肺腑。<br />每憐寸草報春難。<br />時人莫笑無經濟。<br />未死奸諛骨已寒。</p>
        
        <h2 id=ch29 class="chapter"><span class="齣題">第二十九齣　埋輪沒產</span></h2>
        
        <p class="白"><span class="科">仇上</span>人心不足蛇吞象。世事到頭螳捕蟬。我仇嚴三十為亡賴。四十為翦徑。五十而身加武弁。六十而位過朝紳。自知燕雀微軀。願已過望。乃蹈蝸牛僻性。務喜升高。寵怙天廷。賄通邊境。使其出則挑釁。沒則徼功。待上無禮。馭下少恩。這也是有的。只道日遠天高。誰想風行雷迅。近有易御史劾我一本。發在南陽府提問。賄囑不通。吉凶未審。<span class="科">夫人上</span>榮枯心上事。卻只在容顏。老爹面帶憂色。未知何故。<span class="科">淨</span>皇上准了參本。發下相問。我的官休矣。<span class="科">貼</span>兵權或可奪。封爵必難搖。何足過慮。<span class="科">淨</span>我做事不好。今悔晚矣。</p>
        
        <p class="曲"><span class="牌">玉交枝</span><span class="科">淨</span>餐風沐雨。枕寒戈邊疆御戎。<span class="夾白"><span class="科">貼</span>這是功勞所在。有何不好。<span class="科">淨</span></span>遇君叨封拜恩榮。擁兵權望隆銜重誰知市虎誑重瞳。一時色變難容縱。平白地風顛浪湧。這富貴南柯一夢。<span class="科">貼哭介</span></p>
        
        <p class="曲"><span class="牌">前腔</span><span class="科">貼</span>耳聆心痛。恨迍邅飛隼入籠。似慈親投杼生疑動。黃口蜩螳交鬨。鶯花富貴付東風。山河帶礪輕搖動。官情薄浮雲散擁。世事杳黃粱成夢。</p>
        
        <p class="白"><span class="科">淨</span>我少充編戶。壯列侯封。自我得之。自我失之。有何懊恨。<span class="科">貼</span>廢興皆有命。榮辱豈由人。<span class="科">丑上</span>得勢狐狸強似虎。敗翎鸚鵡不如雞。本縣四爺到了。<span class="科">淨</span>夫人迴避。<span class="科">貼下外扮典史上淨</span>失迎恕罪。<span class="科">外</span>輕造尊府。<span class="科">淨</span>快拿酒來。<span class="科">外</span>不勞了。察院緊急。不得消停。<span class="科">淨</span>待下官換了衣服。<span class="科">外</span>官法如爐。請就行罷。<span class="科">淨</span>當時甘守營門老。無是榮華無是憂。<span class="科">外</span>愚夫懼法藏身穩。將相欺公滅戶愁。<span class="科">下末上</span>承恩王命催奸黨。敢不虔心秉法行。我郡實職掌提刑。不意察院委問仇嚴這廝。易兄果得遂意了。已着典史去提。不免再叫巡捕官。把他家財封鎖。以防散失。<span class="科">叫介丑上</span>官聽官差官越小。爵官官問發官提。巡捕官是也。稟上老爺。有何分付。<span class="科">末</span>你往仇府。把田莊頃畝。俱要踏實。倉庫錢穀。俱要秤量明白。家下童僕。個個俱要查點造冊。在這裡轉送察院。<span class="科">丑</span>領旨。<span class="科">出云</span>做官都要大。官大又要怕。若還跌下來。跌做七八椏。<span class="科">下外帶淨上</span>仇嚴在此。<span class="科">末</span>我也沒有得問。你自去供來。</p>
        
        <p class="曲"><span class="牌">泣顏回</span><span class="科">淨</span>聽語淚垂胸。頓教人氣吐長虹。<span class="夾白"><span class="科">末</span>你自家做下事。卻怨誰來。<span class="科">淨</span></span>我捐生死戰。僅成得尺寸微功。奈吹沙蔽矇。造孼冤誣陷情偏重。<span class="夾白"><span class="科">末</span>你的富貴那裡來的。<span class="科">淨</span></span>擁侯封鼎食鳴鐘。賴朝廷破格推崇。</p>
        
        <p class="白"><span class="科">末</span>仇嚴。你但自陳功伐。再不說自己罪惡。拿下打四十。你自一介武夫。拜將封侯。也是豪傑漢了。原何做出孩子家事來。<span class="科">淨</span>我不曉得什麼事。聽爺分付來。</p>
        
        <p class="曲"><span class="牌">前腔</span><span class="科">末</span>邀功。翻笑是癡童。身思縱欲。獨聳孤峰。<span class="夾白"><span class="科">淨</span>那有此意。<span class="科">末</span></span>虎躭狼狠。竟不想滅法欺公。<span class="夾白"><span class="科">淨</span>自小奉法。怎敢有此。<span class="科">末</span></span>蠻夷賄通。把籓籬推倒邀天寵。這無將孼障如山。料明朝怎肯相容。</p>
        
        <p class="白"><span class="科">末</span>釘上鐐鈕。押送太監。請旨發落。<span class="科">淨</span>自作還自受。瞞天天不饒。<span class="科">下丑上</span>貪財千貫少。犯法一毫多。仇嚴家財冊。已造在此了。<span class="科">末看科</span>造得好。帶嚴玉英與張媽媽過來。<span class="科">丑送介末</span>二尹請回。<span class="科">丑下旦淨上</span>嚴玉英張媽媽叩頭。<span class="科">末</span>起來。<span class="科">旦</span>不敢。<span class="科">末</span>聖上已恩赦你了。又是宦家子女。張老媽。你好好伏侍嚴小姐。明日有一江陵太守華雲龍。是嚴家姻戚。也要上京。<span class="科">旦</span>就是母舅。<span class="科">末</span>一發好。我稟察院給文書。着你在他家眷船上去。快收拾行裝等候。<span class="科">旦</span>雖遇皇恩赦。還須人力扶。<span class="科">下末</span>叫書吏。好把冊籍收拾。辦一角文書送院。<span class="科">眾</span>法鋤強暴黨。恩拯善良徒。<span class="科">下</span></p>
        
        <p class="落詩">楊震豐碑翳綠苔。<br />為官常懼處非材。<br />人生一世長如客。<br />莫遣黃金謾作堆。</p>
        
        <h2 id=ch30 class="chapter"><span class="齣題">第三十齣　客途感慨</span></h2>
        
        <p class="曲"><span class="牌">鵲橋僊</span><span class="科">外上</span>秋陰慘結。曉雲輕片。敗柳驚風驅雁。天涯翹首疊煙山。<span class="夾白">只見</span>一段秋光若練。</p>
        
        <p class="曲"><span class="牌">前腔</span><span class="科">旦上</span>瀟疎晚景。物衰時變。端的動人悲嘆。鄉關何處夢飛丸。不道是天高日遠。</p>
        
        <p class="白"><span class="科">旦</span>簫聲怨秦樓。夢斷巫山遠。巫山遠。風風雨雨。何時相見。<span class="科">外</span>征沙獵獵西風戰。阻隔南來鴻翅便。鴻翅便。鄉書萬里沈哀怨。自家華雲龍是也。只為嚴家官敗。姻眷謫降。玉英仇府為奴。已非一日。今有御史易弘器。抗疏回天。聖旨發南陽府提轉。委叩推府勘問。將仇嚴發遣。我輩寧家。雖出朝廷露恩。實藉官僚風力。不免收拾行李起程。又値秋深天氣呵。</p>
        
        <p class="曲"><span class="牌">一江風</span><span class="科">外</span>老秋天。楓葉霜紅遍。脆盡垂楊線。<span class="科">旦</span>睹形單苦淚連綿。界破芙蓉面。看月缺還圓。看月缺還圓。憐花色褪蔫。<span class="科">合</span>眼前總是離人怨。</p>
        
        <p class="白"><span class="科">旦</span>舅舅。蒙叩老爺十分好意。去拜謝了他起程纔是。<span class="科">外</span>便是。<span class="科">丑</span>叩爺到了。</p>
        
        <p class="曲"><span class="牌">西地錦</span><span class="科">末上</span>白草連天霜染。黃雲驀地風牽。人歸故國展眉顏。惱殺我邊方提憲。</p>
        
        <p class="白"><span class="科">外</span>正挈玉英來拜謝。不意已蒙降重。<span class="科">末</span>聞老先生起程。特來一送。<span class="科">旦</span>玉英叩頭謝老爺。<span class="科">末</span>不消。快請起。前日面會易兄。已知飛丸之異。救難之恩。又有書來。着我看你。我不曾看得周到。<span class="科">旦</span>老爺這等看顧。再要如何。<span class="科">末</span>老先生到京。先帶一封回書去。下官隨後就來。代令甥媛作伐了。這老嫗姓張。原是仇府的。送與小姐作伴。這是路費銀三十兩。<span class="科">外旦</span>超生恩未報。鼎賜實難留。<span class="科">末</span>適千里者。三月聚糧。此去京都萬有餘里。老先生不必固辭。請收了。<span class="科">謝科末</span>有一杯水酒。與老先生餞行。</p>
        
        <p class="曲"><span class="牌">一江風</span><span class="科">末</span>返家園。萬里程途遠。舉目無親面。盼遙天。衰柳寒蟬。氣象皆愁慘。<span class="夾白">我與你呵。</span>同陷玉門關。同陷玉門關。心旌各自懸。客中送客情何限。</p>
        
        <p class="曲"><span class="牌">前腔</span><span class="科">外旦</span>意懸懸。深感相垂念。各別增長嘆。掛行幨。躡嶠穿雲。努發歸心箭。指日到秦川。指日到秦川。洛陽舉首看。故人千里重相見。</p>
        
        <p class="白"><span class="科">淨</span>稟老爺。已到十里長亭了。<span class="科">末</span>此是往京師的大道。須要小心。<span class="科">眾</span>領鈞旨。<span class="科">末</span>聽我道。野店風霜行莫早。草橋煙月宿休遲。請了。<span class="科">下外</span>叫車夫趁早趕上。正是驊騮自是空群足。日暮長途就短轅。</p>
        
        <p class="曲"><span class="牌">朝元歌</span><span class="科">外</span>長轅短轅。脂牽旋輕便。星前月前。馳驟何辭倦。露滑霜沾。輪埋足蹇。幾樹霜楓如茜。雲暗天邊。山巔水涯愁雨湔。行李趁風煙。名牽與利牽。<span class="科">合</span>鄉山遙遠。因此上去心如箭。</p>
        
        <p class="曲"><span class="牌">前腔</span><span class="科">旦</span>行到山邊澗邊。弱鬢尖風戰。穿過松間竹間。瘦骨寒飈濺。命薄紅顏。遭磨涉險。<span class="夾白">我這般心事呵。</span>淚漬眉山昏眩。天不垂憐。姑媽爹娘相繼顛。血淚染啼鵑。何由到九泉。<span class="科">合前</span></p>
        
        <p class="曲"><span class="牌">前腔</span><span class="科">丑</span>你看遙天邇天。斷續流雲片。望取山巔樹巔。抱子猿留戀。他作隊安然。何歆何怨。人世怎能如願。<span class="夾白">小姐。我想仇府呵。</span>頃刻風煙。花殘蝶殘春恨牽。<span class="夾白">你看他</span>下石水拋磚。驚濤還自漸。<span class="科">合前</span></p>
        
        <p class="曲"><span class="牌">前腔</span><span class="科">淨</span>我想今年去年。奔走知難免。來往鞋穿襪穿。筋骨何辭倦。為衣食蠅頭。一似吞鉤吞線。那望前程路遠。萬貫腰纏。車塵馬足空自憐。我命運當然。由天不怨天。<span class="科">合前</span></p>
        
        <p class="落詩"><span class="科">外</span>日落鴉啼野蔓青。<br /><span class="科">旦</span>飄流蹤跡類浮萍。<br />鳥啼花落人何在。<br /><span class="科">旦</span>舊事淒涼不可聽。</p>
        
        <h2 id=ch31 class="chapter"><span class="齣題">第三十一齣　公館言情</span></h2>
        
        <p class="曲"><span class="牌">月雲高</span><span class="科">生上</span>柏臺嚴迥。楓宸借靈寵。新授上方劍。么魔誰敢縱。直指埋輪。奔狐狸不旋踵。欣止輦開言路。不負俺丹心悚。還矢鳴鳳朝陽瀝戇衷。管教清朝妖瘴空。</p>
        
        <p class="白">賞不避仇罰及戚。意輕權貴恤孤煢。十年一劍磨方銳。怒髮冲冠氣貫虹。仇嚴曾建邊功。勑封侯爵。位極人臣。奈何得志跋扈。身犯無將。我上表乞除削爵。問遣官餘。嚴世蕃仗父威權。荼毒縉紳。籍家軍配。宜也。妻孥發為官婢。恐非罪人不孥之意了。我亦請釋宥寧家。兩件雖是我言官本分。若非聖明。那便聽從。</p>
        
        <p class="曲"><span class="牌">前腔</span><span class="科">生</span>胸中常董。玉石要分種。希步學毛焦躅。丹心自炯炯。憑着我骨骾性。那怕他社城空。看闒茸都逃避。使朽骨陰沾寵。自忖圖報私恩路得通。卻免得㘅冤氣貫虹。</p>
        
        <p class="白">我想起那遇難之時呵。</p>
        
        <p class="曲"><span class="牌">前腔</span><span class="科">生</span>事關心悚。當權轉愁懵。提卻高牆踊。翻教淚泉湧。磨障江邊。嘆伶仃抱惶恐。常夢想相逢處。徒自作相思俑。那時兩紙情招各自供。<span class="夾白">今日呵。</span>一道封章托扆聰。</p>
        
        <p class="白">已曾表白天顏。欽蒙釋罪。又有書附叩兄看顧。料可無虞。但水遠山長。不能無念。</p>
        
        <p class="曲"><span class="牌">前腔</span><span class="科">生</span>客行途隴。風尖且霜猛。回首龍江永。跋涉愁勞總。望煙瘴滿巔崖。思顛危倩誰擁。雖暫脫傭舂難。怎能勾瞻鄉壟。<span class="夾白">他那裡</span>迢遞登山托採虻。<span class="夾白">我這裡</span>冷落悲秋盼塞鴻。</p>
        
        <p class="曲"><span class="牌">番卜算</span><span class="科">外上</span>謫宦老邊隅。耿耿丹心獨。天開蒼狗顯陽烏。荷得皇恩渥。</p>
        
        <p class="白"><span class="科">我</span>華雲龍。職守江陵。謫居雲貴。因坐嚴家姻戚。數年未陞。近蒙易御史奏拔。考滿來京。代叩推府帶雲箋一封。附投易衙。此間便是。不免逕入。<span class="科">相見科生</span>有失迎候。<span class="科">外</span>蒙賜吹噓。不勝感德。<span class="科">生</span>事係公舉。有何德來。老先生從那裡到此。<span class="科">外</span>從邊上來。<span class="科">生</span>風景何如。<span class="科">外</span>聽我道。</p>
        
        <p class="曲"><span class="牌">四邊靜</span><span class="科">外</span>封疆鞏固天驕逐。邊烽久無矚。戰士戢干戈。黎民息征役。山居草宿。狐潛鼠伏。將略勝孫吳。軍勢振頗牧。</p>
        
        <p class="曲"><span class="牌">前腔</span><span class="科">生</span>朝廷恩信沾優渥。何須用干莫。萬國盡梯航。聲靈震沙漠。風翔雷逐。化行草覆。盛世看泰寧。聖治復雍穆。</p>
        
        <p class="曲"><span class="牌">福馬郎</span><span class="科">外</span>岳動山搖威望肅。繡斧鋤城社都竄逐。雷厲風行處。誰不仰高躅。<span class="夾白">更看</span>發覆超羈獨。恩波沐。白骨還生肉。</p>
        
        <p class="白"><span class="科">生</span>白骨是誰。<span class="科">末</span>嚴世蕃雖死。九泉之下。繡衣超拔他家眷。地下亦瞑目了。<span class="科">生</span>不說他猶可。說起來。使我心上好惱。</p>
        
        <p class="曲"><span class="牌">前腔</span><span class="科">生</span>怒氣填胸眉頓蹙。白地坑人命懷蠆毒。<span class="夾白">我</span>不是冥鴻翅。幾被惡羅鏃。天道循環速。身家覆。幸得全邦族。</p>
        
        <p class="白">他有一女。仇府為奴。仇嚴世敗。可曉得他在那裡。<span class="科">外背云</span>叩治中說甥女與彼有飛丸之約。已結為夫婦矣。今提起嚴字。怒發如雷。敢是他心變了。只說不知就是。<span class="科">對云</span>不曉得。正是斧鉞場中休駐足。是非門裡早抽身。告退了。<span class="科">生留科丑上</span>叩爺到了。<span class="科">末上見科</span>小弟有書。兄曾見否。<span class="科">生</span>未曾。<span class="科">外</span>纔說一個嚴字。易老先怒髮冲冠。又敢再說。因此書也不敢遞出。<span class="科">出書科生看科</span>多蒙叩弟周旋了。<span class="科">末</span>不敢。小弟已與華老先講明此事。今日之來。特代兄作伐耳。<span class="科">生</span>如此重勞。恩銘肺腑了。<span class="科">外</span>大人不棄前盟。足徵盛德。既有這等異緣。老夫自備妝奩。送舍甥女到府上成親就是。<span class="科">末</span>請華老先生先回。下官隨後就領財禮到宅上了。</p>
        
        <p class="落詩"><span class="科">末</span>肝膽猶能楚越如。<br /><span class="科">外</span>陽春忽布網羅除。<br /><span class="科">生</span>無因得薦陽臺夢。<br /><span class="科">合</span>先得雲中尺素書。</p>
        
        <h2 id=ch32 class="chapter"><span class="齣題">第三十二齣　巹合飛丸</span></h2>
        
        <p class="曲"><span class="牌">霜天曉角</span><span class="科">旦上</span>佳期喜到。日上紗窗曉。鏡裡顰眉欲掃。愁懷指日冰消。</p>
        
        <p class="白">鴛鴦頸未交。鸞鳳情先結。途路忽相逢。心腹難陳說。設意托終身。到底逢今日。喜得槁砧榮。不把扊扅撇。今欲效于飛。覽鏡將容潔。施彼蓬髮膏。見我主容客。我想那一日呵。</p>
        
        <p class="曲"><span class="牌">傍妝臺</span><span class="科">旦</span>流落類萍飄。昔年光景。今日裡轉思焦。撇不得江邊路。何曾望白雲霄。花貌謾留郎傅粉。眉淡還應筆自描。<span class="夾白">奴家此去。喜身有托。只是雙親過世。姑媽㘅冤。實可痛心。</span>親恩撫育。罔極海濤。捐生代死勝離毛。</p>
        
        <p class="曲"><span class="牌">前腔</span><span class="科">外</span>驄馬氣英豪。動搖山岳。吞吐海江濤。<span class="夾白">須把</span>私讎報如霧釋。酬恩願比山高。漂母當年思一飯。跨辱還應且恕饒。<span class="夾白">我兒雖不學</span>當壚滌器。<span class="夾白">也應</span>椎髻布袍。<span class="夾白">不見</span>齊眉德耀伯鸞褒。</p>
        
        <p class="白">快裝束完備。只待易家轎來。就起身了。<span class="科">眾上</span>彩雲深處隱仙真。繚繞香風滿戶春。今日鵲橋高駕處。渡河織女早擡身。請新人上轎。<span class="科">眾諢下</span></p>
        
        <p class="曲"><span class="牌">步蟾宮</span><span class="科">生上</span>瑟琴和靜何足道。酬恩願一時風掃。今宵彷彿鳳臺簫。月下孤鸞轉調。</p>
        
        <p class="白">愁戰西風吹鬢髮。喜看春色遶樓臺。關山魂夢驚收處。報道梅花人到來。左右。打掃華堂。掀開簾幕。以待夫人車到。<span class="科">眾上</span>報老爺知道。夫人已到了。今日嫦娥下月宮。碧油幢下擁香風。屏開孔雀雙飛翼。褥隱芙蓉兩朵紅。桃李芳華三月景。松筠節幹百年風。請新人下轎。<span class="科">拜天地科交拜科生</span>小姐。失於迎候。負罪多多。<span class="科">旦</span>蒙恩釋罪。不勝感戴。<span class="科">生</span>恩救殘生。更加百倍。<span class="科">末淨</span>今日夫妻相會。宜把飛丸合瑞。<span class="科">各出丸科眾</span>真是韓氏題紅。樂昌合鏡。奇哉奇哉。<span class="科">旦執丸看科</span>昔日將真認假。<span class="科">生</span>今朝弄假成真。<span class="科">眾云</span>你兩人半箋情話百年約。<span class="科">生</span>我和你千日相思一旦消。<span class="科">旦</span>賤妾得供衾枕。當年須想陸姑。<span class="科">生</span>下官追贈封章。昨日已千天聽。<span class="科">旦</span>多感多感。<span class="科">生</span>將酒過來。</p>
        
        <p class="曲"><span class="牌">畫眉序</span><span class="科">生</span>花燭謾紅燒。恍渡銀河歡會好。喜死中全活。不忘恩報。<span class="夾白">小姐呵。</span>你縱我雲雨羈龍。我釋你柙檻囚豹。<span class="科">合</span>良緣夙世天教合。料不是人謀能造。</p>
        
        <p class="曲"><span class="牌">前腔</span><span class="科">旦</span>仰望斗山高。一戰前茅功就早。荷恩濡涸鮒。再生踴躍。<span class="夾白">相公呵。</span>君何忝玉潤風流。妾應愧關睢窈窕。<span class="科">合前</span></p>
        
        <p class="曲"><span class="牌">前腔</span><span class="科">外</span>飄泊困蓬茅。荏苒風塵歲時杳。賴仁恩提挈。再睹皇朝。<span class="夾白">甥女呵。</span>福緣種白玉藍田。<span class="夾白">繡衣呵。</span>雨露潤閒花野草。<span class="科">合前</span></p>
        
        <p class="曲"><span class="牌">前腔</span><span class="科">末淨</span>聖世重英豪。共仰朝陽鳴鳳早。看鋤強扶弱。曲直明昭。堪相配女貌郎才。喜世襲金花紫誥。<span class="科">合前</span></p>
        
        <p class="曲"><span class="牌">撲燈蛾</span><span class="科">合</span>荷神明<span class="夾白">呵</span>護飛丸事真巧。會合在今宵。聯屬何須媒妁。也是前生緣結好。想赤繩綰足再難逃。只願得同諧到老。歷天長地久。永把瑟琴調。</p>
        
        <p class="曲"><span class="牌">尾聲</span><span class="科">合</span>冤仇宜耐恩須報。善者天憐惡怎逃。你看蓋世英雄今朝何處了。</p>
        
        <p class="落詩">事去人亡跡自留。<br />江山空結古今愁。<br />共君莫話興亡事。<br />午夜清歌月滿樓。</p>
        
        <h2 id=ch33 class="chapter"><span class="齣題">第三十三齣　盟尋泉石</span></h2>
        
        <p class="白"><span class="科">末上</span>待漏隨朝袍笏寒。何如破衲道人安。<span class="科">生上</span>文犧被繡鸞刀逼。野鶴無籠天地寬。<span class="科">末</span>我郡實自分泉石膏肓。煙霞痼疾。<span class="科">生</span>我弘器偶然染指羶途。早想回頭蝸壁。<span class="科">末</span>哥哥。我今年踰一甲。任歷三遷。<span class="科">生</span>叩弟呵。過去光陰。既已若斯。後來行境。不過如此。<span class="科">末</span>何須貪戀。磨弄了三世精魂。到底勘空。畢竟是一場春夢。<span class="科">生</span>盤古到今。休說伴食中書。模稜宰相。枉繫朝紳。空羈世網。便做了鞠躬扶漢。竭力反唐。都大事業。也只贏得個死後些子虛名。到輸盡了生前無量清福。<span class="科">末</span>還有一等兔死狗烹。銜冤齎志。如漢代韓彭。宋朝張岳。後來成什麼結果。<span class="科">生</span>莫提前代。便是我朝同事同官的。數十年來。多少榮枯。多少翻覆。<span class="科">末</span>罷罷罷。我和你如今不免撒手迷津。翻身孼海。方外尋松子。壺中伴長房。<span class="科">生</span>且說嚴介溪虎視台垣。兒子世蕃彪威傳翼。怎麼樣聲勢。到底何如了。</p>
        
        <p class="曲"><span class="牌">畫眉序</span><span class="科">生</span>牀笏正蟬聯。豈料居高伏阽險。看台衡覆餗。徒遭刑譴。<span class="科">末</span>嘆當年封豕長蛇。怎賽得我鳴鳩乳燕。武陵津畔頻催渡。莫等待水流花片。</p>
        
        <p class="白"><span class="科">生</span>便是仇嚴。出身軍伍。列爵侯封。到頭家破人亡。而今安在。</p>
        
        <p class="曲"><span class="牌">黃鶯兒</span><span class="科">生</span>覆轍總堪憐。急流中勇退船。高唐焚棟須回睠。<span class="夾白">有</span>於陵灌園。嚴光釣川。煙霞隔斷紅塵面。老林泉。天空海闊。隨處洞中天。</p>
        
        <p class="白"><span class="科">末</span>我思古人有一樣枯槁泉石的。如由父隨光輩。名曰石隱。待要學他。俺只是一官微絆。卻輸他一籌。</p>
        
        <p class="曲"><span class="牌">前腔</span><span class="科">末</span>洗耳及投淵。樹頭瓢聲惡喧。陶唐揖授非吾願。何須酒泉。何商蟹監。皇王帝霸雲舒卷。蛻如蟬。閻浮世界。落劫便非仙。</p>
        
        <p class="白"><span class="科">生</span>還有一樣功成早遁的。如陶朱子房輩。名曰高隱。待要學他。只是大功難就。高山徒仰。</p>
        
        <p class="曲"><span class="牌">集賢賓</span><span class="科">生</span>雲蒸雷動看龍變。捧天浴日功鐫。消息盈虛能早辦。惟有黃石鴟夷堪羨。興亡轉面。都付卻五湖煙霰。心已倦。任鳥度長空飛遠。</p>
        
        <p class="白"><span class="科">末</span>哥哥。更有一樣染指功名的。如淵明康節輩。名曰仕隱。待要學他。只是及早拂衣。不失本來面目。</p>
        
        <p class="曲"><span class="牌">前腔</span><span class="科">末</span>半通銅綬心何戀。嘆浮名濡首休憐。五斗歸來飛鳥倦。爭看花外小車行遄。繁華如傳。卻笑他觸蠻相戰。局面轉。只有水竹雲山長見。</p>
        
        <p class="白"><span class="科">生</span>我便是柏府埋輪。楓宸折檻。足遂平生。怎免得宴退早朝。奉公守法。那及如今呵。</p>
        
        <p class="曲"><span class="牌">鶯啼序</span><span class="科">生</span>看秦川吳苑花正妍。奚囊羯鼓隨伴。挈雙柑往聽鶯傳。詩腸鼓吹如勸。任憑你乾坤自掀。我自矢軸薖無厭。塵夢遠。那管他花磚眠宴。</p>
        
        <p class="白"><span class="科">末</span>那在朝的呵。</p>
        
        <p class="曲"><span class="牌">前腔</span><span class="科">他</span>心瞻魏闕常意懸。遊魚戀餌吞線。卸朝韀被髮何年。名山五嶽遊遍。冷清清雀羅自閒。鬧攘攘蜂叢爭炫。雲變險。只怕風雷晝閃。</p>
        
        <p class="白"><span class="科">生</span>緬想和你武陵結盟。神京發跡。分符外郡。珥筆中朝。俯仰數十年。恍如一日。可勝愴感。</p>
        
        <p class="曲"><span class="牌">貓兒墜</span><span class="科">生</span>嘆南柯夢蟻穴如奔電。駒隙漚浮光景淺。夜遊秉燭非無見。有限。總然借揮日陽戈。難挽西飛箭。</p>
        
        <p class="曲"><span class="牌">前腔</span><span class="科">末</span>好偷閒處隨分尋方便。竹院逢僧清話遠。伊蒲香積菜根甜。忻羨。料無得白地風波。及溺驚顫。</p>
        
        <p class="曲"><span class="牌">尾聲</span><span class="科">生</span>西湖堤畔逋翁院。詩和梅花嚼出玄。<span class="科">末</span>一般清味總有驛使相逢不寄傳。</p>
        
        <p class="落詩"><span class="科">生</span>六朝如夢鳥空啼。<br /><span class="科">末</span>富貴榮華能幾時。<br /><span class="科">生</span>年過半百不稱意。<br /><span class="科">末</span>坐看南山改舊詩。</p>

    </body> 
</html>
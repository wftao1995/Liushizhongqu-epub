<!DOCTYPE HTML>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="zh-tw" xml:lang="zh-tw">
    <head>
        <title>六十种曲/四贤记</title>
        <meta name="author" content="明　无名氏　著"/>
        <meta charset="utf-8"/>
        <link rel="stylesheet" type="text/css" href="layer.css">
    </head>
    <body> 
        <h1><span class="剧题">四贤记</span></h1>

        <p class="作者">明　无名氏　著</p>
        
        <h2 id=ch1 class="chapter"><span class="出题">第一出　开演</span></h2>

        <p class="曲"><span class="牌">意难忘词</span><span class="科">末上</span>乌古孙公。享荣华富贵。乏嗣传宗。坚心辞纳宠。甘作白头翁。妻杜氏娶姱容。真德量宽洪。更可钦王家孝女。礼义雍雍。天王特赐罴熊。当侍姬入道。妖寇兴戎。许君能济困。杨妪亦多功。贤公子早登庸。喜庆相情隆泰山。追寻庶母。骨肉重逢。</p>
        
        <h2 id=ch2 class="chapter"><span class="出题">第二出　义劝</span></h2>
        
        <p class="曲"><span class="牌">满江红</span><span class="科">生上</span>简命南台。司宪纪霜清秋肃。熙盛世功名昭著。受天申禄。一点丹衷期补衮。半生孝道成虚局。是何年白璧育蓝田。我心方足。</p>
        
        <p class="诵"><span class="牌">鹧鸪天</span>豪气千寻贯碧空。彩毫捷径已先通。身归版册舆图里。心寓诗书礼乐中。　　膺宠命。显英雄。金章紫绶五花骢。朝廷有道青春好。沛雨和风处处同。</p>
        
        <p class="白">自家乌古孙泽。表字润甫。裔本完颜。言从华译。编插淮宁。百有余载。荷蒙大元皇帝诏赐右榜进士。累升建康肃政廉访使之职。褰帷观察。揽辔澄清。公廉寡欲。娟娟明月照䴊冠。直节端方。凛凛清霜飞象简。室人杜氏。真拟孟光之贤。侍婢丁香。颇习小蛮之技。但我年将不惑。身后无人。既获谴于圣经。又遗惭于宗祀。咳。休提身外无穷事。且尽生前有限杯。院子何在。<span class="科">小生上</span>自古迎春喜建寅。今年寅日正逢春。千门万户曈曈日。尽道天家雨露新。覆老爷。有何台旨。<span class="科">生</span>夜来着你治酒。可曾完否。<span class="科">小生</span>完备多时了。<span class="科">生</span>传话后堂。着丁香伏侍夫人出来。<span class="科">小生</span>领钧旨。<span class="科">旦上</span></p>
        
        <p class="曲"><span class="牌">念奴娇</span>香云霭霭。倚镜台整理宝髻鸾钗。<span class="科">丑上</span>芳草初芽。幽禽试舌。春色来何快。<span class="科">合</span>唱随缱绻。人在蓬壶瀛海。</p>
        
        <p class="诵"><span class="科">相见介</span><span class="牌">木兰花</span><span class="科">生</span>小园半夜东风转。吹皱冰池云母面。<span class="科">旦</span>晓披阊阖见朝阳。知向碧阶添几线。　　<span class="科">丑</span>小烟弄柳晴方煖。残雪禁梅香尚浅。<span class="科">小生</span>殷勤洗拂旧东君。多少韶华都借看。</p>
        
        <p class="白"><span class="科">生</span>夫人。兹当人日。会遇新春。洁整辛盘。少充家庆。<span class="科">旦</span>妾方举念。君亦同心。敬从尊命。看酒过来。</p>
        
        <p class="曲"><span class="牌">六犯宫词</span>红椒新酝。青丝生菜。燕喜时逢清泰。春还人日。壶中甲子天开。<span class="科">旦</span>彩胜随宜翦。花枝别样裁。三星照。百岁谐。蟠桃会里共君来。<span class="科">丑</span>华堂烛影摇金带。翠幄莲香拥绣鞋。<span class="夹白"><span class="科">小生</span>愿老爷奶奶呵。</span>振振麟趾。噰噰<a epub:type="noteref" href="#char01"><sup>注</sup></a>凤喈。纶音不断恩光大。<span class="科">合</span>永和谐。夫荣妻贵。都是命安排。</p><aside epub:type="footnote" id="char01"><p>「⿰口雝」～</p></aside>
        
        <p class="白"><span class="科">生</span>院子。把酒席收过了。<span class="科">小生应下生</span>夫人。你看时光易过。齿发无情。细思两字功名。总是一场虚幻。<span class="科">旦</span>此相公知止之言。高尚其志。只一件。你虽然宜室宜家。尚未弄璋弄瓦。妾将迈矣。君可惕然。<span class="科">生</span>夫人貌比桃夭。性同玉润。正在孕珠之际。胡出分枕之谈。<span class="科">旦</span>贱躯多恙。生意为艰。莫若宠娶新房。庶可嗣全后胤。<span class="科">生</span>说那里话来。</p>
        
        <p class="曲"><span class="牌">桂枝香</span>年华非迈。充闾有待。追寻比翼同心。忍使割恩分爱。<span class="夹白"><span class="科">旦</span>相公。不孝有三。无后为大。<span class="科">生</span></span>谢娘行介怀。谢娘行介怀。你的德齐嵩岱。量弘沧海。我泪盈腮。枉慕燕山桂。空临玉镜台。</p>
        
        <p class="曲"><span class="牌">前腔</span><span class="科">旦</span>宗祧何赖。弓裘谁代。从来无子重婚。莫为有妻妨碍。<span class="夹白"><span class="科">生</span>夫人。我想商瞿四十而生五子。今卑人与你年亦如是。何患无儿。<span class="科">旦</span></span>望君家记怀。望君家记怀。<span class="夹白">你的</span>盛年难再。韶颜易改。我自疑猜。伯道天亡后。淳于世所哀。</p>
        
        <p class="白"><span class="科">丑</span>婢子当时在家。曾与老爷算过命来。<span class="科">生</span>算我如何。</p>
        
        <p class="曲"><span class="牌">前腔</span><span class="夹白"><span class="科">丑</span>算老爷呵。</span>命膺冠盖。身居鼎鼐。并不犯寡宿孤辰。也不犯三刑六害。<span class="夹白">算奶奶呵。</span>在明年诞怀。在明年诞怀。鸾星交泰。蚌珠生彩。<span class="夹白">我</span>笑咳咳。百子红楼近。三天赤脚来。</p>
        
        <p class="落诗"><span class="科">生</span>富贵荣华似梦中。<br /><span class="科">旦</span>相看又做白头翁。<br /><span class="科">丑</span>冥冥树德无人见。<br /><span class="科">合</span>天上麒麟信必通。</p>
        
        <h2 id=ch3 class="chapter"><span class="出题">第三出　灯宴</span></h2>
        
        <p class="白"><span class="科">小生上</span>薄雪初消野未耕。卖薪买酒看升平。吾王勤俭娼优拙。自是丰年有笑声。自家乃是户部分司一员供应官。今乃上元佳节。华国灯宵。蒙本司许爷着我备酒。延请乌古孙爷庆爷二位观灯。果然好景也。但见处处烟花。家家灯火。绮罗春富贵。箫管夜纷纭。散开一种芙蓉。化作满城菡萏。三星在户珠帘卷。万烛当楼宝扇开。辉光灿烂。分明是一座鳌山。形势嵯峨。想像那九重凤阙。紧步的不觉暗尘随马去。缓步的堪憎明月逐人来。霓裳子弟。踏歌可遏行云。竹马儿童。赛鼓不分清漏。碎纷纷蛾蝶高飞。既来不返。活泼泼鱼龙戏影。似假疑真。教坊司差几个舞盘的妓者。他能弄百尺高竿。勾阑院送两班跳鬼的厮儿。自做出诸般杂剧。那壁厢巧笑倩兮。见佳人遗钿堕翠。这壁厢美目盼兮。喜公卿佩紫拖朱。玳瑁筵。珍馐味。夜夜元宵。琉璃钟。琥珀浓。朝朝寒食。正是春回璧月华灯里。人在蓬壶阆苑中。道犹未了。许爷早到。<span class="科">外上</span></p>
        
        <p class="曲"><span class="牌">卜算子</span>粉署喜清闲。绮席延时彦。连宵灯火吐祥烟。万井氤氲满。</p>
        
        <p class="白">自家许益。字友文。山东淄水人也。官拜户部员外郎。驻劄江南。董督漕课。尊贤礼士。宁辞三握之劳。节用爱民。亦窃五袴之颂。所喜乌古孙润甫。与我十分契厚。情若同胞。兹值灯宵。岂宜虚度。适已差官去请。并邀建康路总管庆稚卿同赴良筵。少摅宦况。供应官。筵席完了么。<span class="科">小生</span>完了。<span class="科">外</span>孙庆二爷到来。疾忙通报。<span class="科">小生</span>领钧旨。</p>
        
        <p class="曲"><span class="牌">前腔</span><span class="科">生上</span>紫陌画桥边。<span class="科">末上</span>翠馆红楼畔。<span class="科">合唱</span>灯光月影共婵娟。此景佳无限。</p>
        
        <p class="白"><span class="科">相见介外</span>我有嘉宾。鼓瑟吹笙。<span class="科">生末</span>虽有兄弟。不如友生。<span class="科">生</span>小弟方将儗屈。反辱先施。<span class="科">末</span>庆童分居属吏。岂堪共席。<span class="科">外</span>下官与润甫贤弟。均承简命。各守地方。且与庆先生休戚相关。何乃过让。供应官。将酒过来。</p>
        
        <p class="曲"><span class="牌">梁州序</span>天街雪霁。帝城春煖。拂拂条风初遍。人逢佳节。何妨取乐追欢。毕竟乘鸾缑岭。跨鹤扬州。遂却生平愿。黎民齐击壤。庆丰年。振动东南半壁天。<span class="科">合</span>斟绿醑。开华宴。拚夜深沉醉蓬莱院。歌丽曲。撒金钱。</p>
        
        <p class="曲"><span class="牌">前腔</span><span class="科">生末</span>元宵三五。新正当半。早有梅开一点。仙台光满。应怜皓月娟娟。试看星桥合锁。火树攒花。灿烂惊人眼。拦街喧笑也。纵奇观。百道金蛇上碧天。<span class="科">合前二旦扮官妓众扮伶人上</span></p>
        
        <p class="白">鲍袖舞郎当。秦喉歌绕梁。新正三五夜。何处不风光。伶人官妓叩头。<span class="科">小生</span>起来。大吹大擂。送各位爷观望鳌山。</p>
        
        <p class="曲"><span class="牌">前腔</span><span class="科">众唱</span>九华灯银烛高燃。八宝灯红光飞艳。怪无知老子长揖灯前。只见牛郎灯影。织女灯辉。在乌鹊灯儿畔。鸳鸯灯作侣。锦灯悬。十二朱楼别有天。<span class="科">合前</span></p>
        
        <p class="曲"><span class="牌">前腔</span>凤凰灯瑞现岐山。孔雀灯春生屏幔。挂麟狮虎豹獬豸灯连。又见鬭鸡灯巧。舞鹤灯奇。走马灯儿战。鱼龙灯戏水。鼓灯圆。忽讶银河落九天。<span class="科">合前</span></p>
        
        <p class="曲"><span class="牌">节节高</span>虾灯须两鬈。蟹灯鲜。螳螂灯怒臂休相援。纱灯炫。缨络妍。油花煽。鲛绡灯片片腥红茜。绣毬灯滚滚珍珠串。<span class="科">合</span>紫禁烟花十万重。鳌山景物尤堪羡</p>
        
        <p class="曲"><span class="牌">前腔</span>香炉灯袅烟。橘灯旋。菜灯雅淡青不变。莲灯浅。藕似船。荷檠卷。芙蓉灯照映娇娥面。牡丹灯巧出佳人翦。<span class="科">合前外</span></p>
        
        <p class="白">供应官。吩咐他去罢。明日领赏。<span class="科">众应下</span></p>
        
        <p class="曲"><span class="牌">尾声</span>金吾不禁迟银箭。一任骖游步衍。此夜欢呼兴独偏。</p>
        
        <p class="白"><span class="科">生末</span>夜深告辞了。</p>
        
        <p class="落诗"><span class="科">生</span>客漏迢迢兴已阑。<br /><span class="科">末</span>灯前月下酒杯宽。<br /><span class="科">外</span>不知天上今宵乐。<br /><span class="科">小生</span>应似人间一样欢。</p>
        
        <h2 id=ch4 class="chapter"><span class="出题">第四出　孝养</span></h2>
        
        <p class="曲"><span class="牌">霜天海角</span><span class="科">小旦上</span>桑枢蓬户。居处甘凄楚。愁拟伤心杜宇。情同反哺慈乌。</p>
        
        <p class="白">脉脉暗伤情。茕茕志愈贞。蛾眉攒损黛。鸦鬓亸销青。明月随孤影。禯华负此生。报刘嗟日短。哽咽泪交倾。奴家王氏。陈州人也。幼长良门。未归靖室。不幸爹娘弃世。独存祖母在堂。争奈家业凋零。全赖女红资给。衣捣寒砧。错认村舂雨外急。席遮破壁。翻嫌邻火夜深明。穿花作钿。临妆兀自羞惭。削竹为簪。结束有谁嘲笑。为爱清香焚柏子。欲亲寒素伴梅花。</p>
        
        <p class="曲"><span class="牌">四朝元</span>梅花寒素。清芬想像奴。是罗浮仙种。不染尘土。偏与那松竹伍。痛双亲早暮。痛双亲早暮。为甚厌弃人寰。超驭仙都。宁撇孩儿。怎抛慈母。生死同岐路。<span class="夹白">论我这般样穷命。不如死休。只是撇婆婆不下。好苦呀。嗏。</span>疾首自心孤。白发红颜。命薄如朝露。高堂年纪多。耳聋目将瞽。万千愁绪。啾啾唧唧。向谁哀诉。向谁哀诉。</p>
        
        <p class="白">自从双亲早丧。幸亏姨母相周。只是他是个寡妇。全赖收生糊口。教我也难饕餮他。今早缺欠供膳。不免磨麦充饥则个。</p>
        
        <p class="曲"><span class="牌">前腔</span>含啼挨磨。行行力气无。奈皴［⿸疒豕］纤手。蹙踅娇步。也知是没奈何。怕婆婆发怒。怕婆婆发怒。道我定省空劳。甘旨全疎。洁尔晨餐。贫而无措。忍见尘生釜。<span class="夹白">古人有言。齑盐乐道。菽水承欢。只是我祖母年近七旬。风烛不定。分当衣之以帛。食之以肉。才是为孙女的孝顺。今日一贫如洗。将菽水奉养他。好惶恐人也。嗏。</span>每日里强支吾。菽水承欢。<span class="夹白">他</span>慈爱还如故。<span class="夹白">我</span>殷勤磨此麸。暂时济饥饿。钗荆裙布。孤孤影影。两相回护。两相回护。</p>
        
        <p class="白"><span class="科">丑上</span>老病如枯鹤。相将鬼作邻。堂前无孝子。膝下有贤孙。<span class="科">小旦</span>孩儿磨面太急。得无惊寝高堂。<span class="科">丑</span>非也。我看你年时二纪。工貌双妍。孝过崔姬。贤同德曜。欲寻佳配。未得其人。夜来兴思及此。焉能高枕忘忧。你听我道。</p>
        
        <p class="曲"><span class="牌">孝顺歌</span><span class="夹白">你</span>温柔性。窈窕躯。青春正当二十余。偃蹇未于归。哀哀泣霜杵。栖迟破庐。<span class="夹白"><span class="科">小旦</span>孩儿奉侍有日。适人之事。说他则甚。<span class="科">丑唱</span></span>奈我景入桑榆。又无家计。<span class="夹白">你</span>只管顾恋区区。毕章相担误。<span class="夹白"><span class="科">小旦</span>婆婆得一日活。孩儿尽一日孝。不必挂怀。<span class="科">丑唱</span></span>贞与孝载史书。待来生我报汝。</p>
        
        <p class="曲"><span class="牌">前腔</span><span class="科">小旦</span>听说罢。泪似珠。飘飘此身水上凫。痛杀我先人。孤魂在何所。幽明异途。<span class="夹白"><span class="科">丑</span>我饥寒不免。归路有期。独可惜你去后如何结果。<span class="科">小旦</span></span>衰老亲婆。少年孙女。两口相依。甘受饥寒苦。<span class="夹白">我那婆婆呀。</span>奴岂做薄幸徒。若嫁人未必好结果。</p>
        
        <p class="曲"><span class="牌">前腔</span><span class="科">贴旦上</span>罗敷节能自如。朝来见怜止屋乌。<span class="夹白">呀。</span>为甚的眼模糊。其中有缘故。<span class="夹白"><span class="科">小旦</span>实不相瞒姨娘说。方才祖母言及眼前诸务。不觉痛伤如此。<span class="科">贴旦</span>我晓得了。</span>敢为饔餐已无。<span class="夹白"><span class="科">丑</span>杨姨母请坐。<span class="科">贴旦</span>亲家母。你</span>人逐仙游。家居荒土。且莫悲伤。苦乐皆天数。<span class="夹白">老身带有百贯钱在此。我儿你收去。</span>钱百贯供菜蔬。倘空虚再相助。</p>
        
        <p class="白"><span class="科">丑</span>需索多遭。犬马难报。<span class="科">贴旦</span>至亲之间。何报之有。</p>
        
        <p class="落诗"><span class="科">丑</span>萧萧风色拥柴门。<br /><span class="科">贴</span>隔岭猿啼欲断魂。<br /><span class="科">小旦</span>孤寡不堪贫彻骨。<br /><span class="科">合</span>方挨白昼又黄昏。</p>
        
        <h2 id=ch5 class="chapter"><span class="出题">第五出　寓奸</span></h2>
        
        <p class="曲"><span class="牌">出队子</span><span class="科">净上</span>不衫不履。恋酒迷花学做痴。端公左道颇跷蹊。牛马襟裾好滑稽。就里机关。许谁得知。</p>
        
        <p class="白">自家叫做棒胡。陈州元是故都。年纪方登弱冠。为人一味糊涂。心似钩湾又曲。胆如天大犹粗。酷爱使鎗弄棍。偷忙逐犬熏狐。崇事虚无之教。能烧铅汞之炉。惯诱风流童圊。曾拐标致尼姑。此中素有大志。权为市井狂徒。夜来只少一件。<span class="科">内云</span>少那件。<span class="科">净笑介</span>只少个护脚的家婆。迤逦行来。此间已是集福道院。有个道士张霞杯。颇有仙风。深谙世故。不免进去。与他闲话一回。有何不可。有人么。<span class="科">小生</span></p>
        
        <p class="曲"><span class="牌">前腔</span>桃源洞里。白鹿青牛去复归。眠云枕石乐天机。回首兴亡一局棋。未审何人。前来问奇。</p>
        
        <p class="白">棒相公稽首。<span class="科">净</span>张丫胚拜揖。<span class="科">小生</span>霞杯乃贫道贱号。何以戏为。<span class="科">净笑介</span>莫怪莫怪。两日不到仙庄。开口便觉粗俗了。张先生。我小子不蚕而衣。不田而食。请问如何可以治生。<span class="科">小生</span>何不商贾为业。<span class="科">净</span>什么叫做商贾。<span class="科">小生</span>行货曰商。居货曰贾。<span class="科">净</span>不将辛苦意。难趁世间财。不去做他。<span class="科">小生</span>援例求一文武官职何如。<span class="科">净</span>朝臣待漏五更寒。铁甲将军夜渡关。劳碌大。一发不去做他。论喒家的主意。只今朝廷无道。僭御中华。不若先收河洛。打破燕京。寻一顶白帽儿戴戴。却不是好。<span class="科">小生</span></p>
        
        <p class="曲"><span class="牌">好姐姐</span><span class="夹白">呀。</span>少年落魄不羁。白帽儿非通容易。大言不惭。岂是人所为。真狂悖。隔墙有耳君须记。<span class="夹白">棒相公。你方才幸尔对我说。万一对他人说呵。</span>泄漏风声受族诛。</p>
        
        <p class="曲"><span class="牌">前腔</span><span class="科">净</span>道人<span class="夹白">你</span>又来见鬼。笑谈中原非真意。想潜龙在渊。直须会雷雨。忘年契。感蒙金玉谆谆谕。从此吞声不再提。</p>
        
        <p class="落诗"><span class="科">净</span>闲来松院访仙翁。<br />风袅茶烟九曲通。<br /><span class="科">小生</span>窗上日光弹指过。<br />一番清话又成空。</p>
        
        <h2 id=ch6 class="chapter"><span class="出题">第六出　迁擢</span></h2>
        
        <p class="曲"><span class="牌">鹊桥仙</span><span class="科">生</span>廉持霜斧。明悬冰鉴。浪有声名播远。当今圣主惠黎元。四顾河清海晏。</p>
        
        <p class="白">自家莅任以来。历俸计逾三载。廉访各属贤能。汉人大居其半。然而治迹异常。考得庆童为最。前特具疏保荐。升授广东廉副。间有一二不臧者。已经明斥其非。使令改过迁善。大都君子成人之美。岂忍注之下考。正是但存方寸地。留与子孙耕。<span class="科">外上</span>禀爷。庆总管到门禀见。<span class="科">生</span>道有请。</p>
        
        <p class="曲"><span class="牌">粉蝶儿</span><span class="科">末</span>视篆三年。喜备门庭良选。</p>
        
        <p class="白">老大人请上。卑职庆童有一拜。仰荷吹扬。谬膺新命。未遑报本。先布谢言。<span class="科">生</span>稚卿恂恂雅度。烨烨清才。久已立名。允宜高擢。今下官呵。</p>
        
        <p class="曲"><span class="牌">画眉序</span>为国荐高贤。冰镜无私照清浅。羡君家卓异。拔萃居先。念斯须借寇攀辕。料早晚征黄归院。<span class="科">合</span>此行虽隔三千里。同瞻舜日尧天。</p>
        
        <p class="曲"><span class="牌">前腔</span><span class="科">末</span>下吏愧才绵。幸辱明公赐青眼。似嘤嘤黄鸟。出谷乔迁。承奖借知遇玄晖。蒙推重功亏王翦。<span class="科">合前</span></p>
        
        <p class="曲"><span class="牌">滴溜子</span><span class="科">小生</span>方翘翅。方翘翅金陵地偏。重回首。重回首帝京遥远。趋报行台公馆。<span class="夹白"><span class="科">生</span>你是那衙门差来的。<span class="科">小生</span>马上健儿飞报乌古孙爷高升宣抚司使。</span>钦除宣抚司。权当八面。<span class="夹白"><span class="科">末</span>任何处地方。<span class="科">小生</span></span>请看颁来广东符券。</p>
        
        <p class="白"><span class="科">生</span>叫办事官接上来。你且出去。明日领赏。<span class="科">小生</span>嗄。<span class="科">下末</span>恭喜老大人高转广东开府。卑职再借恩光。<span class="科">生</span>同事地方。此亦奇偶。动问先生。几时起程。<span class="科">末</span>关山险阻。道路迢遥。深欲附骥同行。未审台台允否。<span class="科">生</span>先生先往浔阳驻劄。候学生打发贱累还乡。即便赶来相会。<span class="科">末</span>既如此。卑职暂且拜别罢。</p>
        
        <p class="曲"><span class="牌">双声子</span>纶和綍。纶和綍捧读恩非鲜。桑和梓。桑和梓依倚情何恨。<span class="科">末</span>山阻扼。水渺漫。愿齐驱宛马。并泛吴船。</p>
        
        <p class="曲"><span class="牌">尾声</span><span class="科">生</span>翩翩南去如飞燕。一道春风杨柳烟。<span class="夹白"><span class="科">生</span>稚卿。你</span>到得浔阳可伫延。</p>
        
        <p class="落诗"><span class="科">末</span>从容别君去。<br /><span class="科">生</span>握手送君行。<br /><span class="科">合</span>遥望云深处。<br />多应是帝京。</p>
        
        <h2 id=ch7 class="chapter"><span class="出题">第七出　嘱托</span></h2>
        
        <p class="曲"><span class="牌">夜游朝</span><span class="科">净</span>画毂朱门膺世赏。姻联桂掖椒房。坐列金钗。步施锦障。笑眼底侏儒伎俩。</p>
        
        <p class="白">略识诗书趣。偏多辨给才。无心求富贵。富贵逼人来。自家典瑞院使彻里帖木儿便是。俺先朝驸马。今上姑夫。素履恣睢。性资孟浪。阿堵为心。最可笑一尘不染。苞苴是务。也难道三尺无欺。官居清秩。争如金马玉堂仙。宠冠群寮。奚羡白旄黄钺贵。近闻圣上欲遣一官前往两广等处采办珍奇。以实内藏。俺想此差大有利益。昨托中官滑厮儿在圣前举荐。原期今日回复。待他来时。便知分晓。</p>
        
        <p class="曲"><span class="牌">生查子</span><span class="科">丑上</span>三月好风光。万里晴云朗。款款出宫墙。柳色侵衣上。</p>
        
        <p class="白">滑厮儿行礼。<span class="科">净</span>老中贵请起。我和你交厚年深。情如兄弟。今后相见。只许作揖。昨者云云事体若能建力。自当重酬<span class="科">丑</span>请问酬之几多。<span class="科">净</span>白银一千两。<span class="科">丑</span>古人一饭报之千金。小子力可回天。酬不在于一饭之下。<span class="科">净</span>奉谢黄金五百两何如。<span class="科">丑</span>也不消送得。我想粤东之地。郡有廉州。土产明珠。大如燕卵。求赐三四十颗。如惠百千万镒。<span class="科">净</span>果蒙斡旋。敬从尊命。动问此来。必有好音示我。请坐了。<span class="科">丑</span>容禀上。</p>
        
        <p class="曲"><span class="牌">锁南枝</span>承台命力赞襄。<span class="夹白">今早万岁爷爷御清德殿。玩看古物。金口曰。朕欲差官前去两广勾当。未有其人。那时小子迎合圣心。径将驸马爷台讳以对。上曰。依尔所奏。传谕中书省。写敕与他。</span>天颜有喜已允详。书敕早誊黄。龙光可瞻仰。从此去愿勿忘。赠明珠胜千两。</p>
        
        <p class="曲"><span class="牌">前腔</span><span class="科">净</span>男儿志当自强。雕虫小技非所长。<span class="夹白">不瞒足下说。</span>我老大狠心肠。如蛇欲吞象。<span class="夹白">若到</span>廉州郡觅夜光。谢君家好情况。</p>
        
        <p class="落诗"><span class="科">净</span>谋事由人力。<br />隆恩出帝书。<br /><span class="科">丑</span>临行重嘱付。<br />报我夜明珠。</p>
        
        <h2 id=ch8 class="chapter"><span class="出题">第八出　分岐</span></h2>
        
        <p class="曲"><span class="牌">西地锦</span><span class="科">旦上</span>门外骊驹扰扰。堂前燕雀翛翛。闺身生怕旅中劳。早已眉儿淡了。</p>
        
        <p class="诵"><span class="牌">捣练子</span>心戚戚。意孜孜。离别何堪有所思。嗔杀画楼人弄笛。声声吹出断肠词。</p>
        
        <p class="白">妾随夫君游宦于此。不觉光阴荏苒。乡信间关。久已怀归。未逢其会。近因官满升转粤东。打发妾身归家。独自肩舆之任。且待丁香收拾行李告完。只索起程分手。</p>
        
        <p class="曲"><span class="牌">前腔</span><span class="科">生上</span>雨色初收山岛。晴光转布江皋。<span class="科">合</span>匆匆分袂碧天遥。两下离愁多少。</p>
        
        <p class="白">夫人。我虽膺新命。未遂初心。盖闻彼中羊肠曲折。鸟道崎岖。烟瘴沈浮。舟车阻塞。只得暂违伉俪。然亦无可奈何。但此一去。多则一年。少则半载。卑人即便请告矣。<span class="科">旦</span>相公此行。妾心如捣。既许归期。践石以望。<span class="科">丑上</span>筐箱皆旧物。花鸟亦新愁。<span class="科">小生净扮院子上</span>为语远行客。白云是故丘。禀上。行李俱已打叠了。<span class="科">生</span>我就相送夫人一程。叫院子分付护送人员。俱到前途伺候。</p>
        
        <p class="曲"><span class="牌">甘州歌</span><span class="科">生</span>风尘缥缈。自秣陵长往。千里迢遥。驱驰王事。克尽此生忠孝。<span class="科">旦</span>虽夸日边红杏好。还愿庭前玉树高。<span class="科">丑小生净</span>悠悠斾。款款桡。须知水陆一般劳。瞻南闷。盼北焦。离情泛滥似春涛。</p>
        
        <p class="曲"><span class="牌">前腔</span><span class="科">生</span>从来胆气豪。为轻抛鸳侣。便觉烦恼。天光云影。徘徊半晌无聊。<span class="科">旦</span>君如念妾吟织锦。妾定思君折大刀。<span class="科">小生净丑</span>牵朱绂。绾翠翘。凤凰台上暂停箫。桃花片。杨柳条。谁人妆点灞陵桥。</p>
        
        <p class="白"><span class="科">小生净</span>禀爷。此间已是界乡了。<span class="科">生</span>界乡乃江右地方。与夫人就此拜别罢。</p>
        
        <p class="曲"><span class="牌">忆莺儿</span>心斾摇。泪雨飘。顷刻分岐两寂寥。搔首蹰躇不忍抛。<span class="科">旦</span>叮咛几遭。言词怎了。前途郑重休轻躁。<span class="夹白"><span class="科">生</span>请夫人先行。<span class="科">旦</span>愿相公珍重。<span class="科">丑小生随旦唱净随生唱各分走合唱</span></span>杜鹃娇。声声啼血。偏吊旅魂消。<span class="科">并下外同左右上</span></p>
        
        <p class="曲"><span class="牌">前腔</span>春色描。春景饶。云护花枝列锦标。风逗花香袭绛袍。<span class="夹白">自家许友文。向来巡历外郡。闻知友弟乌古孙润甫荣升宣抚。今特赶回庆贺。不意他已离任去了。叫左右。与我带取壶榼。快赶上。</span>行人未遥。离筵可邀。见车尘飞起<span class="夹白">敢是</span>他来到。<span class="科">生同左右上</span>倩扶摇。翩翩劲翮。直上碧云霄。</p>
        
        <p class="白">呀。许兄在此。<span class="科">外</span>果然是尊驾。<span class="科">生</span>小弟不才。幸叨重寄。奈因钦限迫切。不能枉道相辞。反承远送。益厚罪愆。<span class="科">外</span>贤弟与我契深倾盖。谊切弹冠。不咎贺迟。愿存饯叙。</p>
        
        <p class="曲"><span class="牌">前腔</span>进浊醪。别故交。祖送依依恋小轺。未卜何年同幕僚。<span class="夹白"><span class="科">生</span>兄归远途。弟当拜别。</span>相知见招。情投漆胶。<span class="夹白">愿</span>折梅逢使传音耗。<span class="夹白">请了。<span class="科">外</span>简慢了。<span class="科">分走合唱</span></span>恨滔滔。其如白首。相逐问渔樵。<span class="科">并下末同左右上</span></p>
        
        <p class="曲"><span class="牌">前腔</span><span class="夹白">他</span>德孔昭。<span class="夹白">我</span>信不挠。𨀉望浔阳江上潮。又见山林鸟欲巢。<span class="夹白">左右的。快去十里长亭。打探乌古孙老爷驰驿消息。速来回报。<span class="科">众</span>领钧旨。<span class="科">生同左右上</span></span>恩沾九霄。荣齐六曹。埋轮自有张纲操。<span class="夹白"><span class="科">众作报末介末</span>庆童在此迎候老大人。<span class="科">生</span>稚卿守约不违。可谓信矣。就请同行。<span class="科">合唱</span></span>出西郊。不堪观处。落照在林梢。</p>
        
        <p class="落诗"><span class="科">生</span>残霞落日满云旌。<br />敕命森严不敢停。<br /><span class="科">末</span>谩说有花并有酒。<br />两程兼做一程行。</p>
        
        <h2 id=ch9 class="chapter"><span class="出题">第九出　搆衅</span></h2>
        
        <p class="白"><span class="科">小生上</span>竹皮冠子木棉衣。一卷黄庭与世违。欲向终南山下住。不知春色几时归。自家身将槁木。迹类飞蓬。超物外以清修。出寰中而洁想。末缘纳履。试学吹笙。松窗白鸟每相亲。花榭碧鸡能自舞。博望乘槎。浪说张骞犯斗。吴门市药。曾闻梅福登仙。蘧蘧蝶梦初回。碌碌猿心已定。玩世敢求勾漏令。栖尘空慕岳阳楼。贫道张霞杯。世传吾祖道陵法术。浪迹江湖。济人利物。年来寄居此间。一意修真学道。左近有个棒胡。人皆呼为巷伯。时常到此聒噪。只得强颜待之。今乃玄帝降临之日。必有人来祷祝。我且诵些经典。消除磨障。多少是好。<span class="科">作诵经介</span></p>
        
        <p class="曲"><span class="牌">缕缕金</span><span class="科">净上</span>恣浪荡。好游嬉。不戴僧伽帽。不着道人衣。风月机关事。颇知一二。惯从闲处打乖儿。特来耍一会。</p>
        
        <p class="白"><span class="科">小生</span>棒相公稽首。<span class="科">净</span>稽首稽首。你可知否。两个婆娘。背夫逃走。<span class="科">小生</span>良家女子。来此烧香。请相公尊重。到方丈拜茶。<span class="科">净</span>不去。也不劳赐茶。<span class="科">贴旦同小旦上</span></p>
        
        <p class="曲"><span class="牌">前腔</span>朝雨歇。冷凄凄。直愁苔径滑。步行迟。转过松林外。石桥流水。看神霄宫殿瑞烟迷。端的是福地。</p>
        
        <p class="白"><span class="科">小生</span>两位奶奶请到正殿上香。<span class="科">贴旦</span>此是舍亲。为因祖母丧亡。要在圣前荐度。老身亦来进香。敢烦仙长宣扬法旨。<span class="科">小生</span>这是本领。不消分付得。<span class="科">净诨介</span>老张。待我来点香烛何如。<span class="科">小生</span></p>
        
        <p class="曲"><span class="牌">古江儿水</span>天花散空。清香一炷。宣扬宝号。闲停法器。祗迎圣驾发慈悲。<span class="科">合</span>玄天鉴知。仁威护持。这功德不可思议。</p>
        
        <p class="曲"><span class="牌">前腔</span><span class="科">小旦</span>王氏女子。双亲早逝。继亡祖母。恐沦恶趣。仰祈超度上瑶池。<span class="科">合前净</span></p>
        
        <p class="白">老张且住。待喒家也在圣前祷告心事一番。</p>
        
        <p class="曲"><span class="牌">前腔</span>棒胡可人。风流标致。尚无妻室。不多年纪。早求佳配效于飞。<span class="科">合前贴旦</span></p>
        
        <p class="曲"><span class="牌">前腔</span>杨门老妪。多灾多悔。茕独一身。眼将昏瞆。愿凭赐寿和福庇。<span class="科">合前小生</span></p>
        
        <p class="白">老奶奶。此间令亲。就是王家孝女。失敬了。<span class="科">贴旦</span>我儿去罢。礼忏焚香福自遐。<span class="科">小旦</span>方知此地是仙家。<span class="科">同贴旦下净笑介</span>落花有意随流水。<span class="科">小生</span>流水无情恋落花。<span class="科">净</span>好女子。岂非天姿国色乎。老张露出马脚来了。你是个出家人。怎么到认得他。<span class="科">小生</span>相公听道。</p>
        
        <p class="曲"><span class="牌">香柳娘</span>那蛾眉女流。那蛾眉女流。秉心如水。寝苫枕块居亲制。<span class="夹白"><span class="科">净</span>他家中更有何人。<span class="科">小生</span></span>奉衰年祖母。奉衰年祖母。生则卫饥寒。死能尽丧祭。论他的孝名。论他的孝名。里中著闻。休得轻觑。</p>
        
        <p class="曲"><span class="牌">前腔</span><span class="科">净</span>这情悰可怜。这情悰可怜。幽鸾憔悴。虚挨岁月成何济。念区区旷夫。念区区旷夫。正好琴瑟两和谐。花烛共欢喜。仗君家做媒。仗君家做媒。<span class="夹白"><span class="科">小生</span>贫道方外人氏。岂能作伐。<span class="科">净</span></span>你若不做媒。我便抢归完聚。</p>
        
        <p class="白"><span class="科">小生</span>这也欠通。诗云。娶妻如何。匪媒不得。待我用心慢慢里与你说合便了。自古婚姻事。无媒失大仪。<span class="科">净</span>得他心肯日。是我运通时。请了。<span class="科">下小生</span>咳。棒胡棒胡。我怎肯与你为媒。坏此戒行。若不诺其所请。必致变成大祸。且待明日遣一香火报知杨奶奶。使令孝女趋避。免被恶少所辱。贫道亦就弃此檀越。往泰山去也。</p>
        
        <p class="曲"><span class="牌">沽美酒带太平令</span>俺避红尘隐翠微。履三山访九嶷。野鹤孤云无定期。黄石诀。紫芝词。也不去谈天说地。也不去争名夺利。寻一所小小茅庐。和露种碧桃千树。清梦稳莺啼何处。<span class="夹白">棒胡。</span>我笑伊。你好痴。怎如俺布衣。<span class="夹白">呀。</span>强似你膏粱罗绮。</p>
        
        <p class="落诗">寻得桃源好避秦。<br />个中谁识避秦人。<br />从今拭却降魔剑。<br />笑斫珊瑚可作薪。</p>
        
        <h2 id=ch10 class="chapter"><span class="出题">第十出　媒议</span></h2>
        
        <p class="曲"><span class="牌">挂真儿</span><span class="科">旦上</span>人远天涯音信罕。那堪底事频烦。<span class="科">丑上</span>细雨檐花。清霜砌草。对此偏增愁叹。</p>
        
        <p class="诵"><span class="牌">踏莎行</span><span class="科">旦</span>闷积如山。愁深似海。堂前独自无聊赖。<span class="科">丑</span>人生光景不多时。镜中只恐朱颜改。</p>
        
        <p class="白"><span class="科">旦</span>妾身杜氏。出自名门。久谐鸾凤之缘。未叶熊罴之梦。自与相公分别。倏忽又及暮年。书信寥寥。好伤感人也。</p>
        
        <p class="曲"><span class="牌">黄莺儿</span>院落酝清寒。想征人衣尚单。归音不寄南来雁。双眸已干。孤身未安。书香一脉谁承范。懒加餐。登楼几度。疑是望夫山。</p>
        
        <p class="曲"><span class="牌">前腔</span><span class="科">丑</span>草木半凋残。怯西风不忍看。刚临白昼先愁晚。同心带宽。凌云髻湾。<span class="夹白">我</span>这娇容粉面都消减。<span class="夹白">奶奶。你</span>免忧烦。羊肠古道。非比玉门关。</p>
        
        <p class="白"><span class="科">旦</span>院子那有。<span class="科">小生上</span>朱月重重闭。清风日日来。覆奶奶。有何分付。<span class="科">旦</span>今早着你请那邻西收生杨妈妈。可曾去么。<span class="科">小生</span>请过了。<span class="科">旦</span>你再去请。<span class="科">小生</span>晓得。<span class="科">下贴旦上</span></p>
        
        <p class="曲"><span class="牌">海棠花</span>草舍日多闲。何事人催唤。</p>
        
        <p class="白">夫人万福。请问呼唤老妾则甚。<span class="科">旦</span>杨妈妈请坐。我家相公呵。</p>
        
        <p class="曲"><span class="牌">簇御林</span>箕裘业乏后传。叹奴家生育艰。<span class="夹白"><span class="科">贴旦</span>夫人年时正茂。生育何难。<span class="科">旦</span>向者劝我相公娶妾。执意不从。我如今想他日复一日。年复一年。却不蹉跎过了。特烦杨妈妈寻一媒妁。娶一少妇。送至任所。倘能生得一男。吾之愿也。<span class="科">贴旦</span>老爷不是不从。但虑夫人见忌。<span class="科">旦</span>说那话来。</span>小星三五原无患。汉宫春色均沾惯。<span class="夹白"><span class="科">丑</span>奶奶。你</span>假僝僝。一之为甚。岂得再寻鸾。</p>
        
        <p class="白"><span class="科">旦</span>咄。胡说。<span class="科">贴旦</span>夫人。</p>
        
        <p class="曲"><span class="牌">前腔</span><span class="夹白">你</span>真贤慧世所难。对汤㜪无赧颜。闺帏正气充霄汉。葛累樛木周南赞。<span class="夹白">老妾有一姊女王氏。年已二十二岁。尚未嫁人。贫而行孝。相宜生子。见今倚傍寒家。待我对他说说何如。<span class="科">旦</span>呀。妈妈。他既是贞孝女子。岂肯为人次室。<span class="科">贴旦</span>夫人。他父母俱亡。孤身无主。老妾已会其意。故敢斗胆告言。</span>他影孤单。相从君子。尽可代苹蘩。</p>
        
        <p class="曲"><span class="牌">猫儿坠</span><span class="科">旦</span>坐来清论。孝行已班班。德性温柔料不凡。烦伊宛转去传言。<span class="科">贴旦</span>休惮。管教他早下妆台。侍侧承欢。</p>
        
        <p class="白"><span class="科">丑</span>杨大娘。你先对他说。</p>
        
        <p class="曲"><span class="牌">前腔</span>月中仙桂。不许别人攀。倘若攀多鼻内酸。道丁香姐姐最奸顽。<span class="夹白"><span class="科">旦</span>丫头。你又来无耻。<span class="科">合唱</span></span>天天。但只愿螽羽诜诜。掌上珠还。</p>
        
        <p class="落诗"><span class="科">贴</span>敛衽去殷勤。<br /><span class="科">旦</span>音声侧耳闻。<br /><span class="科">丑</span>直从山下过。<br /><span class="科">合</span>引出洞中云。</p>
        
        <h2 id=ch11 class="chapter"><span class="出题">第十一出　解绶</span></h2>
        
        <p class="曲"><span class="牌">清平乐</span><span class="科">净上</span>金鱼白马。赫赫人惊诧。予夺权衡归掌握。声势何如史贾。</p>
        
        <p class="白">平明旌节下羊城。喜气遥应接凤庭。父老群然来叩马。声声道我是财星。自家钦奉圣恩。巡行两广。穷追缗课。旁采珍奇。干没万有百千。贡纳十无一二。至于司郡庶僚。并听喒家节制。休怪我留心谣诼。祗喜他曲意趋承。昨者差官知会广东宣抚司转行廉州。取办顶珠百颗。将报滑公之德。可恶该使乌古孙泽留执原票。公然抗违。正是恨小非君子。无毒不丈夫。今早驻节省城。不免大开辕门。容各官进见。<span class="科">小生丑上</span>禄俭谁云薄。官卑自足荣。钱课官与典库官叩头。<span class="科">净怒介</span>𠳶<a epub:type="noteref" href="#char02"><sup>注</sup></a>。各属大大官员不来参谒。谁要你来见我。<span class="科">小生丑</span>请爷息怒。以小事大者。畏天者也。<span class="科">净笑介</span>这官儿到会掉文。且起来作揖。钱课官。你地方上百姓为何拖欠缗钱。<span class="科">小生</span>老爷听禀。</p>
        
        <p class="诵"><span class="牌">西江月</span>户口遭逢饥馑。缗钱逋负颠连。循良之吏示蒲鞭。征比原分急缓。　　自奉檄文催督。兢兢岂敢俄延。俯求恩典赐题蠲。尸祝百年遗感。</p>
        
        <p class="白"><span class="科">净</span>胡说。典库官。你这些时采办何物。<span class="科">丑</span>容禀上。</p>
        
        <p class="诵"><span class="牌">西江月</span>珍的是寸珠圆活。奇的是七宝玲珑。珊瑚一种大如松。猫儿眼双睛炯炯。　　自奉风雷号令。顿教帑藏丰隆。其他白铁与青铜。<span class="科">净</span>这铜铁要他何用。</p>
        
        <p class="白"><span class="科">丑</span>正所谓备而不用。<span class="科">净</span>可见你才干有余。收在本衙门用罢。<span class="科">丑</span>谢爷抬举。<span class="科">生上</span></p>
        
        <p class="曲"><span class="牌">前腔</span>玉堂金马。襟况多潇洒。<span class="科">末上</span>瞻彼巍巍车盖也。扑面红尘无那。<span class="科">丑</span></p>
        
        <p class="白">禀爷。宣抚使乌古孙爷与廉访司副使庆爷各有帖儿投见。<span class="科">净</span>他怎么用帖儿。闭上仪门。着他由角门而入。<span class="科">生</span>呀。你看这厮好放肆。为何把中门闭了。叫左右。快与我打开。<span class="科">净</span>乌古孙泽。你敢打我仪门。好大胆。<span class="科">生</span>彻里帖木儿。我和你对品同寅。均为王使。这角门之礼。出于何典。<span class="科">净</span>狗才。独不闻朝廷敕书乎。<span class="科">生</span>奸贼。敕书欲怎么。<span class="科">末</span>两位大人不消破口。<span class="科">净</span>我好恼也。</p>
        
        <p class="曲"><span class="牌">八声甘州</span>冲冠怒发。恼得人气噎。切齿磨牙。这颠狂卤莽。无端打入南衙。<span class="夹白"><span class="科">生</span>你那</span>素餐尸位本是井底蛙。做了嚼国吞民道上蛇。<span class="科">末</span>君家。又何须叱咤喧哗。</p>
        
        <p class="曲"><span class="牌">前腔</span><span class="科">净</span>知么。朝廷有法。许谁人违忤。抵触纷挐。我机心已定。管教他影落含沙。<span class="科">生</span>生平忠直非自夸。请剑祛除佞与邪。<span class="科">末</span>嗟呀。似蛟龙取笑鱼鰕。</p>
        
        <p class="白"><span class="科">丑小生</span>乌古孙老爷。我两个小官呵。</p>
        
        <p class="曲"><span class="牌">解三酲</span>劝恩台妆聋做哑。休得要螳臂当车。<span class="夹白"><span class="科">生</span>彻贼。你敢为顶珠之事憾我乎。<span class="科">净</span></span>若题起顶珠一事多奸诈。尚兀自口喳喳。<span class="夹白"><span class="科">生</span>你</span>恶端罄竹难书写。贪秽熏天怎掩遮。<span class="科">末</span>成话靶。愿从新和好。廉蔺情佳。<span class="科">小生丑唱</span></p>
        
        <p class="曲"><span class="牌">前腔</span>霁霆威嗔休争罢。<span class="夹白">彻老爷。你</span>量宽洪笑骂由他。<span class="科">净唱</span>小名儿久已闻华夏。遭指摘被嚅唲。<span class="夹白"><span class="科">生</span>你道是</span>金枝玉叶连姻娅。少不得甲帐凄凉怨落花。<span class="夹白"><span class="科">净</span>这厮十分无理。快赶出去。<span class="科">末</span></span>真啰苴。论衣冠雅道。岂可相挝。</p>
        
        <p class="白"><span class="科">净</span>狂夫气概郁嶙峋。<span class="科">丑小生</span>括目相看转怒嗔。<span class="科">并下生</span>仰天大笑出门去。<span class="科">末</span>吾辈岂是蓬蒿人。<span class="科">生</span>庆稚卿。你看这厮豺狼成性。虺蜴为心。挟宠殃民。贪财贼国。我怎肯堕其术中。罢罢罢。今日只当弃职归山也呵。</p>
        
        <p class="曲"><span class="牌">北端正好</span>卸下了紫罗袍。解下了金鱼衩。那稀罕脚上穿朱舃。头上戴乌纱。爱则爱二酉山中雅。只落得自在无牵挂。</p>
        
        <p class="白"><span class="科">末</span>老大人朝中柱石。天下羽仪。遽尔归去。可不念头差了。</p>
        
        <p class="曲"><span class="牌">滚绣毬</span><span class="科">生</span>俺念头儿不差。主意儿也不假。祗想起身后的麒麟种寡。图什么眼前的富贵荣华。谩说道朝中柱石。和着那羽仪天下。则是我战兢兢甸宣王化。那里肯半星儿辜负了官家。从来声誉千金价。此去逍遥万里槎。美玉无瑕。</p>
        
        <p class="白"><span class="科">末</span>彻贼政苛猛虎。贼重毒蛇。大人一去。其如苍生何。</p>
        
        <p class="曲"><span class="牌">叨叨令</span><span class="科">生</span>他只会开私赂挠公法。恣聚敛纵渔猎。肉山酒海频堆架。这都是黎民膏血供朝夜。骂一声泼佞臣也么哥。骂一声泼佞臣也么哥。你的罪名儿准准有天来大。</p>
        
        <p class="白"><span class="科">末</span>老大人。撇了这条担儿。果然高蹈也。<span class="科">生</span></p>
        
        <p class="曲"><span class="牌">倘秀才</span>撇掉了这一条烦恼担。肩儿轻卸。跳出了那一重是非门。身儿闲暇。学种青门五色瓜。随野鹿。听池蛙。再休想长安去看花。</p>
        
        <p class="白"><span class="科">末</span>大人解绶归田。不知可有章奏么。</p>
        
        <p class="曲"><span class="牌">白鹤子</span><span class="科">生</span>遥拜辞圣君呵敢指望赐玉环。又何须封章奏候黄麻。<span class="夹白"><span class="科">末</span>卑职杯酒未具。情何以堪。<span class="科">生</span></span>多谢你惨离离割不断友人情。可怜我去匆匆说不及相知话。</p>
        
        <p class="曲"><span class="牌">收尾</span><span class="夹白">俺</span>归心早到东篱下。七尺纶竿牢自把。今日里蹇驴儿胜是鸣珂马。与先生们唱一声喏别去也。<span class="科">下</span></p>
        
        <p class="落诗"><span class="科">末</span>知他宦况已全销。<br />肥遯山林远市朝<br />寻得浮丘翁住处。便应回首白云遥。<br /></p>
        
        <h2 id=ch12 class="chapter"><span class="出题">第十二出　允娶</span></h2>
        
        <p class="曲"><span class="牌">高阳台引</span><span class="科">小旦上</span>木叶声干。柴门寒峭。那堪孤雁嘹呖。满眼凄其。此中忧愤如织。残灯破壁黄昏雨。和泪珠万点千滴。细思量亲魂杳杳。碧天无极。</p>
        
        <p class="诵"><span class="牌">菩萨蛮</span>彤云暗合西风起。西风凛凛愁无已。鸡犬不嫌贫。相依薄命人。　　几年愁绪乱。一任光阴换。厌浥有佳篇。篇篇记得全。</p>
        
        <p class="白">奴家噙熊丸而苦志。饮雪片以寒心。疎棂颓屋。面面皆风。弱质羸形。年年是病。自从祖母亡后。幸随姨母同居。叵耐里中棒胡。屡欲强婚逼娶。感承张道人调停。得寝虎狼之念。想起奴家自乳断荤。曾师识字。当此奸雄注目之时。恶少垂涎之日。不若出家做个道姑。隐居僻处。吃些安乐茶饭。免堕阿鼻狱中。正是心将流水同清净。身逐闲云无是非。<span class="科">丑扮媒婆上</span></p>
        
        <p class="曲"><span class="牌">普贤歌</span>我做虔婆甚挑剔。三寸舌儿甜似蜜。西子可唐突。无盐可刻画。说合为媒称第一。</p>
        
        <p class="白">呀。小姐万福。请问令姨母杨妈妈在么。<span class="科">小旦</span>集上买米去了。妈妈到此何干。<span class="科">丑</span>老妾此来。非为别事。特与小姐求亲。<span class="科">小旦</span>谁使你来。<span class="科">丑</span>是陈州第一个俊俏郎君。叫做棒大爷。<span class="科">小旦</span>那无赖的又来缠扰。如之奈何。<span class="科">丑</span>上好姻缘。不宜推却。<span class="科">小旦</span>妈妈请坐。听我相告。</p>
        
        <p class="曲"><span class="牌">高阳台</span>苦海沈深。愁城危耸。孤身自许无适。<span class="夹白"><span class="科">丑</span>这等样月貌花容。难道永不嫁人了。<span class="科">小旦</span></span>月貌花容。多应是变做焦额。<span class="科">丑</span>休执。仙郎有意寻妙侣。偏爱您少年颜色。望欣然玉成其事。早偕鸾吉。</p>
        
        <p class="曲"><span class="牌">前腔</span><span class="科">小旦</span>萧瑟。甘守蓬门。不求金屋。辟纑苟度朝夕。<span class="夹白"><span class="科">丑</span>若靠辟纑度日。不如揭帐生春。<span class="科">小旦</span></span>辜负冰言。吾心难转非石。<span class="科">丑</span>差特。合欢被底春似海。好笑你这般偏僻。祇恐怕萧墙祸起。镜台倾侧。</p>
        
        <p class="白">我且去回复他。仙子元无意。良媒空自来。<span class="科">下贴旦上</span>衡门终日闭。不许外人开。我儿。出去的妇人是谁。<span class="科">小旦</span>是棒胡遣来做媒的。<span class="科">贴旦</span>如此怎么好。<span class="科">小旦</span></p>
        
        <p class="曲"><span class="牌">前腔</span>那凶逆。数遣囮媒。几遭抑勒。分明如鬼如蜮。<span class="夹白"><span class="科">贴旦</span>你我女流。又无援手。不若嫁他。免遭毒害。<span class="科">小旦</span>姨娘。</span>我是凤鸟投林。岂肯栖止荆棘。<span class="科">贴旦</span>端的。满船空载明月也。笑虔婆故来缠及。恨只恨花枝无主。蝶窥蜂忆。</p>
        
        <p class="曲"><span class="牌">前腔</span><span class="科">小旦</span>悲戚。自小知书。从来茹素。祗园可寄踪迹。<span class="夹白"><span class="科">贴旦</span>你青年出家。终招睥睨。男子生而愿为之有室。女子生而愿为之有家。邻近乌古孙爷。四十无儿。他的夫人杜氏。托我寻个专房。以图后嗣。你若嫁入他家。使棒胡不敢跳梁。老身亦有倚赖矣。<span class="科">小旦背唱</span></span>这段姻亲。教人背地羞涩。<span class="科">贴旦</span>今日。宜家纳采崇旧礼。那夫人十分贤德。倘能彀生男育女。锦衣玉食。</p>
        
        <p class="白"><span class="科">小旦</span>奴家向受姨娘大恩。敢不敬从媒议。</p>
        
        <p class="曲"><span class="牌">尾声</span>无端泄漏春消息。频仗东君轻借力。<span class="科">贴旦</span>从此后桃李芬芳香閟室。</p>
        
        <p class="落诗"><span class="科">小旦</span>狡狡狂童枉用谋。<br />强人婚配使人愁。<br /><span class="科">贴旦</span>也知贫富皆由命。<br />不是姻缘不聚头。</p>
        
        <h2 id=ch13 class="chapter"><span class="出题">第十三出　入宅</span></h2>
        
        <p class="曲"><span class="牌">锦堂春</span><span class="科">旦上</span>光满金鎞玉钿。香余月帔霞裙。<span class="科">丑</span>朝来青鸟传佳信。又见一番新。</p>
        
        <p class="诵"><span class="牌">南歌子</span>篆霭龙文细。屏闲雀影寒。画堂深处碧阑干。<span class="科">丑</span>高卷水晶帘额看芝兰。</p>
        
        <p class="白"><span class="科">旦</span>妾因夫君无子。日夕关心。前承杨妈妈以姊女王氏许嫁我家为妾。昨已具过茶礼。约在今日送来。适遣老院婆接取入宅。还未见到。</p>
        
        <p class="曲"><span class="牌">前腔</span><span class="科">小旦</span>陋质难堪箕箒。娇羞欲避人群。<span class="科">净</span>行来咫尺侯门近。<span class="科">贴旦</span>喜处更含颦。</p>
        
        <p class="白"><span class="科">净</span>禀奶奶知道。新人到门了。<span class="科">旦</span>丁香。快去请来相见。<span class="科">丑</span>常言道先进寺门是我大。我不去请他。<span class="科">旦</span>贱人。你不去敢是讨打么。<span class="科">丑诨介</span>便去牵他进来。阿也。好标致。杨大娘请进去。<span class="科">贴旦</span>奶奶万福。我儿。你就过来拜见奶奶。</p>
        
        <p class="曲"><span class="牌">三学士</span><span class="科">小旦</span>瞻仰慈帏勤拜恳。念奴家年幼孤贫。星星未脱蓬茅性。恰恰多惭蒲柳身。<span class="科">合</span>鸟托上林栖既稳。喜孜孜春日温。</p>
        
        <p class="曲"><span class="牌">前腔</span><span class="科">旦</span>半世孤单眉黛损。叹庭除兰桂萧森。愿伊早获传宗信。慰我先悬教子心。<span class="科">合前</span></p>
        
        <p class="曲"><span class="牌">前腔</span><span class="科">贴旦</span>嘱付吾甥当守谨。<span class="夹白"><span class="科">丑</span>杨大娘。你好差矣。若是教他手紧。我这宅子里群小怎能过活。<span class="科">贴旦</span>不是说手紧。</span>谨留心侍奉晨昏。<span class="夹白">夫人。</span>俯求福庇苍头女。胜是恩怜白发人。<span class="科">合前</span></p>
        
        <p class="曲"><span class="牌">前腔</span><span class="科">丑</span>非是多言及弄唇。且当场说个元因。则索要画开鼎足三分势。不许独占巫山一片云。<span class="科">合前旦</span></p>
        
        <p class="白">叫合宅男女们。今后皆以新姨相称便了。<span class="科">净</span>晓得。<span class="科">贴旦</span>老妾告辞。明日再来。虽非花烛夜。聊作洞房春。<span class="科">下外上</span>车马和銮近。家庭喜气均。启奶奶知道。老爷回来了。<span class="科">旦</span>有这等偶然。岂非天作之合。快开大门迎接。<span class="科">生上</span></p>
        
        <p class="曲"><span class="牌">胜葫芦</span>途路风霜受苦辛。方入宅便欢忻。<span class="夹白"><span class="科">旦</span>相公请进。<span class="科">生</span></span>瞥见细君无恙消愁闷。故园仍旧。松菊依然未全贫。</p>
        
        <p class="白"><span class="科">小旦作避虚下生</span>莫笑区区遽赋归。行装琴鹤两相依。<span class="科">旦</span>知君元是清狂客。不逐红尘远是非。<span class="科">丑</span>丁香叩头。<span class="科">生</span>起来。夫人。我才进门来。见一穿红女子。为何避去。<span class="科">旦</span>你问他怎的。相公且把归致缘由。试说一番。然后以情相告。</p>
        
        <p class="曲"><span class="牌">啄木儿</span><span class="科">生</span>承垂问。略具论。自往天南已树勋。<span class="夹白">有一驸马。叫做彻里帖木儿。欺侮下官呵。</span>恨奸臣状似豺狼。啖黎民味若鸡豚。<span class="夹白"><span class="科">旦</span>想是相公被他中伤了。<span class="科">生</span></span>他夸张不礼人先进。我激昂直刺言无隐。因此上拂袖归来理钓纶。</p>
        
        <p class="曲"><span class="牌">前腔</span><span class="科">旦</span>明且哲。善保身。进退知机独羡君。既优游志在青山。且从容说出红裙。<span class="夹白"><span class="科">生</span>那红裙是我家亲戚么。<span class="科">旦</span></span>不关亲戚来相讯。<span class="夹白"><span class="科">生</span>敢是螟蛉他人女儿。<span class="科">旦</span></span>也非乞养图厮慁。单为你娶个叠被铺床第二人。</p>
        
        <p class="曲"><span class="牌">三段子</span><span class="科">生</span>心惊耳闻。念卑人何求小星。<span class="科">旦</span>情真意肯。劝良人宜从此姻。<span class="夹白"><span class="科">外净</span>老爷。你</span>虽是月中老兔怜秋孕。不若枝头结子当春信。孝道为先。请乞笑允。</p>
        
        <p class="白"><span class="科">生</span>既承夫人厚情。请问是那家女郎。<span class="科">旦</span>是邻近王家处女。<span class="科">生</span>且唤来相见。<span class="科">小旦复上拜唱</span></p>
        
        <p class="曲"><span class="牌">前腔</span>低回自忖。愧寒微难充下陈。<span class="科">生作觑介</span>胡卢自哂。喜端详堪居次宾。<span class="科">丑</span>新姨忒杀多谦逊。<span class="科">背唱</span>老儿学得虚帮衬。抛撇奴家。端的是狠。</p>
        
        <p class="白"><span class="科">旦</span>天色已晚。院子出去罢。<span class="科">外应下旦</span>丁香。你可领着女使们。今夜就送老爷到新姨房内安寝。我去治酒送来。<span class="科">生</span>夫人且消停。<span class="科">旦</span>闭门不管窗前月。吩咐梅花自主张。<span class="科">急下生</span></p>
        
        <p class="曲"><span class="牌">归朝懽</span><span class="夹白">呀。</span>冤家的。冤家的苦苦用情。顿教我泪珠频陨。<span class="科">小旦作羞介</span>今宵会。今宵会未知怎生。<span class="科">丑向小旦唱</span>这云云。好一似猫儿吃腥。<span class="科">净</span>结成老阳少阴缘和分。双双又作鸳鸯阵。褥软芙蓉百夜恩。</p>
        
        <p class="落诗"><span class="科">生</span>乔客新从梦里来。<br /><span class="科">小旦</span>相携云雨楚阳台。<br /><span class="科">丑</span>分明春色东归早。<br /><span class="科">净</span>艳李秾桃一夜开。</p>
        
        <h2 id=ch14 class="chapter"><span class="出题">第十四出　致归</span></h2>
        
        <p class="曲"><span class="牌">小蓬莱</span><span class="科">外上</span>两鬓全销官况。一经已振家声。<span class="科">贴旦上</span>年光易老。几多乡思。无限闺情。</p>
        
        <p class="白"><span class="科">外</span>满天风雨破寒初。黯黯征愁上客车。<span class="科">贴旦</span>只恐渡江归去后。梅花谁折寄吾庐。<span class="科">外</span>夫人。我许益官为郎秩。冷拟广文。报绩三周。淹留十载。兹想权臣当道。岂容俊义同朝。前者具疏乞休。至今未见邸报。且待进禄回来。便知端的。早间会一岭南使客。说道乌古孙润甫与彻里帖木儿抗礼有嫌。挂冠归去矣。<span class="科">贴旦</span>他如此美官。怎肯弃任。</p>
        
        <p class="曲"><span class="牌">懒画眉</span><span class="科">外</span>他是个人中龙虎济时英。怎肯学牛马趋承毁令名。好笑我白头郎署似冯卿。淹留岁月图侥幸。只落得一事无成两鬓星。</p>
        
        <p class="曲"><span class="牌">前腔</span><span class="科">贴旦</span>君家原是老书生。仕路须知有爱憎。营营樊棘止青蝇。休夸肘后黄金印。总不如濑水滩头钓月明。<span class="科">小生上</span></p>
        
        <p class="曲"><span class="牌">前腔</span>碧梧零落抵燕京。直到绕树琼花返秣陵。<span class="夹白">你看</span>风光不改旧门庭。<span class="夹白">老爷奶奶叩头。<span class="科">外</span>进禄你回来了。乞休事体。可曾命下。<span class="科">小生唱</span></span>喜纶音已下中书省。恩赐归田保暮龄。</p>
        
        <p class="白"><span class="科">贴旦</span>且喜旨意已允。相公几时起程。<span class="科">外</span>即日成行。进禄快去税舟应用。<span class="科">小生</span>理会得。</p>
        
        <p class="诵"><span class="科">净扮舟人唱山歌上</span>昨夜江边春水生。艨艟巨舰一毛轻。向来枉费推移力。此日中流自在行。</p>
        
        <p class="白"><span class="科">小生</span>稍手过来。怎么不应。待我高叫他。稍手过来。<span class="科">净</span>来了。<span class="科">小生</span>你敢耳聋的。<span class="科">净</span>耳到不聋。船便聋的。<span class="科">小生</span>那有此话。<span class="科">净</span>汨罗江上鬭龙船。却不是聋的。<span class="科">小生</span>这是蛟龙之龙。<span class="科">净</span>你若不说。直聋到底。<span class="科">小生</span>不要闲说。我奉户部许爷台旨。雇你船只到青州去。重重有赏。<span class="科">净</span>大官传谕。只管奉承。<span class="科">小生</span>泊此伺候。禀爷。船已觅下。请乞登临。<span class="科">外</span></p>
        
        <p class="曲"><span class="牌">排歌</span>彩鹢孤飞。青帆片轻。中流一望如平。闲心早与野鸥盟。归思还同旅雁情。<span class="夹白"><span class="科">小生</span>老爷。你</span>蝇头利。蜗角名。不如渔父棹歌行。千重网。万丈坑。从今脱却向沧溟。</p>
        
        <p class="曲"><span class="牌">前腔</span><span class="科">贴旦</span>鸟悦波光。鱼瀺水声。悠悠日淡云横。凝眸不见石头城。一曲阳关系客情。<span class="夹白"><span class="科">净</span>老爷。你</span>尘襟净。宦况倾。香山结社有谁争。前途暮。隐复明。半疑星斗半疑灯。</p>
        
        <p class="落诗"><span class="科">外</span>放棹下平沙。<br /><span class="科">贴</span>江城奏暮笳。<br /><span class="科">小生</span>声声如泣诉。<br /><span class="科">净</span>游子在天涯。</p>
        
        <h2 id=ch15 class="chapter"><span class="出题">第十五出　招纳</span></h2>
        
        <p class="曲"><span class="牌">水底鱼</span><span class="科">末上</span>日日操戈。开山力气多。逢场作戏。春风到处和。</p>
        
        <p class="白">姓名弓伯长。武艺最高强。来觅英雄汉。何须问故乡。前日小子在于汴梁马头耍拳。一会遇着一个撮弄的朋友。叫做乌六秃。甚是乖巧。他说陈州城外。有个棒大爷。十分豪侠。招纳叛亡。教我先到此地。期在今日同去投谒。远远望见他也来了。<span class="科">丑上</span></p>
        
        <p class="曲"><span class="牌">前腔</span>背曲腰跎。箱中把戏多。人人好笑。笑咱们偷了鹅。</p>
        
        <p class="白"><span class="科">末</span>书罢笼鹅去。何曾别主人。却像是偷的。<span class="科">丑笑介</span>呀。被你知道了。张兄果先在此。就到棒家去罢。<span class="科">末</span>乌兄。我你若去见他。送些人事便好。<span class="科">丑</span>讲得有理。只是我不曾备得。有处有处。我近日打从函关过来。偶得一本书集在此。送他何如。且拿出来与你看看。<span class="科">末</span>小弟不识一丁。看他怎么。我有一幅古画。乃是弥勒佛像。并送更通。<span class="科">丑</span>有此书画。绝妙者也。待我引道前去。<span class="科">丑末同唱</span></p>
        
        <p class="曲"><span class="牌">雪狮子</span>垂杨树绿婆娑。垂杨树绿婆娑。穿过了这高坡。见妖娆妓女当垆坐。多情处。多情处双眼儿秋波。叫道好哥哥。今日来也么。明日来也么。若肯来时吃些茶果。闪得我快活呵呵。</p>
        
        <p class="白"><span class="科">丑</span>此间已是棒家。里面有人么。<span class="科">净上</span></p>
        
        <p class="曲"><span class="牌">秋夜月</span>金叵罗。酒泛莲花朵。昨宵醉醒还流唾。<span class="夹白">叫小厮。</span>试看门外谁相顾。留之不可。<span class="科">小生上</span>不留亦可。</p>
        
        <p class="白">两位何来。<span class="科">丑末</span>小哥。我两个来见你家大爷的。<span class="科">小生</span>少待。<span class="科">作禀介净</span>唤进来。<span class="科">丑末</span>我小人仰慕大爷声名。如雷灌耳。特从汴京而来。欲投门下荫庇。薄呈书画二事。以为进见之仪。<span class="科">净</span>这书是谶纬之书。正思仰间。忽焉而至。那画儿是布袋和尚。好古怪。昨夜梦见他来拜我。今日果应其然。二位莫非天上差来的。<span class="科">丑</span>差不多儿。<span class="科">末</span>又来说天话。<span class="科">净</span>小厮收了书画。快备酒饭。二位姓甚名谁。有何本事。<span class="科">末</span>小人弓伯长。武艺颇精。耍拳为最。<span class="科">丑</span>小人乌六秃。飞梁走柱。撮弄尤佳。<span class="科">净</span>请各试演一回。<span class="科">末</span>待我来。<span class="科">打拳介</span></p>
        
        <p class="曲"><span class="牌">驻马听</span>掌擦拳摩。鹞子翻身似掷梭。打出双龙入海。五虎搜山。八臂降魔。<span class="科">作使刀介</span>这三停刀法白猿拖。<span class="科">使棍介</span>那连珠棍势猱狮舞。<span class="夹白"><span class="科">净</span>好本事。<span class="科">末</span></span>武艺如何。只止见烟尘抖乱。满天星火。<span class="科">丑做撮弄介</span></p>
        
        <p class="曲"><span class="牌">前腔</span>急急鸣锣。三套圈儿变幻多。撮出金莲独步。一斗黄粱。半疋红罗。再撮出普陀山上白鹦哥。又撮出蓬莱山顶神仙果。<span class="夹白"><span class="科">净</span>妙妙。撮得干净。<span class="科">丑</span></span>撮弄如何。欲做那飞梁走柱。怕人瞧破。</p>
        
        <p class="曲"><span class="牌">前腔</span><span class="科">净</span>绝技名科。幸喜君从草舍过。谢你两人佳贶。六甲天书。一幅弥陀。<span class="夹白"><span class="科">末</span>是弥勒尊佛。<span class="科">净</span>我说错了。小厮将酒过来。</span>得高歌处且高歌。三杯美酒同欢贺。<span class="夹白">两位贤契</span>结义如何。<span class="夹白"><span class="科">末丑</span>多谢大爷。<span class="科">净</span></span>从此后雷陈契合。休分尔我。</p>
        
        <p class="落诗"><span class="科">净</span>江湖豪侠独称咱。<br /><span class="科">末</span>萍水交欢亦可夸。<br /><span class="科">丑</span>休恋故乡生意好。<br /><span class="科">小生</span>受恩深处便为家。</p>
        
        <h2 id=ch16 class="chapter"><span class="出题">第十六出　祈熊</span></h2>
        
        <p class="曲"><span class="牌">十二时</span><span class="科">小旦上</span>西陆秋光早。见槛外紫薇开了。义处偏帷。力行正道。无奈媸儿却也妆乔。心里自能分晓。</p>
        
        <p class="白">习习清风拂镜函。幽禽啼向小窗南。不如意事常八九。可与人言无二三。奴家自入门楣。专工针线。感夫人优遇。姊妹情同。蒙老爷珍重。主宾礼待。惟有女奴丁香。语言每每妒忌。我想这样贱辈。与他争甚高低。正是是非终日有。不听自然无。</p>
        
        <p class="曲"><span class="牌">二郎神</span>梳妆了。想当时这忧心悄悄。幸嫁入侯门能自保。<span class="夹白">身体发肤。禀之于亲。今奴家深受主人厚待。即劬劳之恩。无以加矣。</span>东人珍爱。争如生我劬劳。海样山般恩不小。是何日衔环相报。<span class="夹白">咳。丁香。你道我是什么样人。</span>我这里清操。似庾岭梅英。楚畹兰苕。</p>
        
        <p class="白">只是我夫人每以衽席相让。使奴家寝处何安。</p>
        
        <p class="曲"><span class="牌">集贤宾</span><span class="夹白">他</span>贤贤易色情更好。推开锦帐春宵。我暗地含羞还怕笑。怕笑我专欢恣乐。<span class="夹白"><span class="科">丑暗上作听介小旦</span>喜得夫人已有半年身孕。岂非天报其贤。我且撮土为香。对天祷祝。愿他必生贵子呵。</span>向虚空拜祷。愿早赐维熊佳兆。<span class="夹白"><span class="科">丑下介小旦</span>呀。窗后有一女子走去。想是丁香窃听了。</span>我堪懊恨。空做出许多奸狡。</p>
        
        <p class="白">你看庭前花艸生香。只索采些簪戴。<span class="科">作采花介生上</span></p>
        
        <p class="曲"><span class="牌">啭林莺</span>闲来清玩景最饶。庭前绿媚红娇。幽禽乐意嘤嘤叫。见佳人独自逍遥。在此攀花拾草。真个是闺中年少。<span class="夹白"><span class="科">丑复上作张视介小旦</span>贱妾不知老爷进来。失于迎候。望乞恕罪。<span class="科">跪介生</span>起来。你在这里折花么。取过来。</span>撚花梢。为伊簪戴。掩着翠云翘。</p>
        
        <p class="白">我一向不曾问得你。外家更有何人。<span class="科">丑上听介</span></p>
        
        <p class="曲"><span class="牌">啄木儿</span><span class="科">小旦唱</span>蒙垂念。泪点抛。父母长眠天地老。<span class="夹白">此时止存祖母一人。</span>苦他们泣守风灯。是奴家奉养霜毛。<span class="夹白"><span class="科">生</span>他如今在么。<span class="科">小旦悲介</span></span>到如今黄台抱蔓都消耗。帝乡缥缈空瞻眺。剩得我雨外孤鸠入凤巢。</p>
        
        <p class="白"><span class="科">生</span>你且不必堕泪。我与你做些佛事追荐他便了。<span class="科">小旦</span>多谢老爷。<span class="科">丑走下介</span></p>
        
        <p class="曲"><span class="牌">黄莺儿</span><span class="科">生</span>听说这根苗。铁心肠也动摇。待明朝。为你亲修醮。<span class="夹白">老天老天。</span>我妻实可表。妾亦可褒。女中难得两个贤和孝。<span class="夹白">适间丁香进来。<span class="科">小旦</span>贱妾在此祷告奶奶生位贵子。拜起时节。但见其影。不见其形。<span class="科">生</span></span>笑儿曹。偷铃掩耳。莫不是妒妖娆。</p>
        
        <p class="落诗"><span class="科">小旦</span>重门虽设喜常关。<br />燕子双双语未闲。<br /><span class="科">生</span>劝尔不须愁思发。<br />恐将玉筯挂朱颜。</p>
        
        <h2 id=ch17 class="chapter"><span class="出题">第十七出　挑鬭</span></h2>
        
        <p class="曲"><span class="牌">挂真儿</span><span class="科">旦上</span>睡起恹恹如病酒。心儿里乍喜还忧运协红鸾。梦回玉燕。屈指偏惊时候。</p>
        
        <p class="白">丝丝细雨散清凉。池馆残荷带水香。试看鸡冠花正发。一天秋色下潇湘。妾喜新姨入宅。尽能代理中庖。况且他勤慎温良。略无龃龉。我也十分器重。以礼待之。不意妾身怀妊。未卜熊蛇。每日担忧。不施膏沐。今早起来。好不自在也。</p>
        
        <p class="曲"><span class="牌">绵搭絮</span>芙蓉娇态。恰像不禁秋。懒向妆楼。生怕风摇白玉钩。病心头。厌吃珍馐。渐觉罗裙带短。绣袄襟兜。愧杀我老蚌含珠。怎向堂前礼数稠。怎向堂前礼数稠。</p>
        
        <p class="白"><span class="科">丑上</span>人心参不透。鬼话冗偏长。奶奶请茶。<span class="科">旦</span>丁香。新姨在那里。<span class="科">丑</span>这时候还睡在床上。与老爷讲清话哩。<span class="科">旦</span>鸡初鸣。咸盥漱。他是读书女子。岂肯留连荒亡。<span class="科">丑</span>阿呀。豺向虎头搔痒。蝇从牛背吹毛。奶奶信他是个好人。吃尽了你的骨髓。还不晓得。奶奶听禀。</p>
        
        <p class="曲"><span class="牌">泣颜回</span>莫怪我吹求。论人心毒似蛇蝥。<span class="夹白"><span class="科">旦</span>怎见得。<span class="科">丑</span>前日婢子到太湖石畔。听见新姨对天咒诅奶奶花胎早堕。六甲俱空。苗而不秀。秀而不实。却又抛泥三次。拜了两番。做个魇阳之法。<span class="科">旦</span>或者撮土为香。祷告别事。你莫非听错了。<span class="科">丑</span></span>他明明咒诅。那些儿意好情投<span class="夹白">以后采花闲耍。适值老爷进来。他又做出许多娇态。我老爷与他呵。</span>簪花满头。荡春心挽住了纤纤手。<span class="夹白"><span class="科">旦</span>这是闺中常态。说他怎的。<span class="科">丑</span>奶奶好笑。他欢喜之中。不知为何哭将起来。</span>方才见喜地欢天。忽然间绿惨红愁。</p>
        
        <p class="曲"><span class="牌">前腔</span><span class="科">旦</span>思量半晌更躇踌。怕赵家飞燕毁誉藏阄。<span class="夹白">丫头。你</span>声声僝僽。类桑林唤雨班鸠。<span class="夹白"><span class="科">丑</span>奶奶。我是个极老实的。怎敢说谎。<span class="科">旦</span>咄。贱人跪下。你可是妒忌新姨么。</span>他是良家好逑。性幽闲且自多忠厚。你如今掠是搬非。干讨得鬼哭神愁。</p>
        
        <p class="白">叫院婆。讨拶子过来。<span class="科">丑</span>奶奶饶恕。<span class="科">生上</span></p>
        
        <p class="曲"><span class="牌">石榴花</span>朝来雨歇。凉思淡悠悠。闺中闹炒未停休。<span class="夹白">呀。夫人。你</span>缘何色变欠温柔。试与我说个根由。<span class="科">旦</span>小丫鬟无中生做有。谤新姨对天罚咒。<span class="夹白"><span class="科">生</span>咒谁。<span class="科">旦</span>说他咒我花胎早堕。六甲俱空。我想新姨决无此事。明系贱人造谤。所以在此着恼。</span>又道你在闲庭话绸缪。<span class="夹白">他</span>就垂清泪湿轻裘。</p>
        
        <p class="曲"><span class="牌">前腔</span><span class="科">生</span>交交黄鸟。时向上林游。空劳长舌语诌诌。<span class="夹白">那日新姨曾向我说。对天祈愿夫人。生位贵子。以酬贤德。今日呵。</span>险将恩爱变成雠。喜娘行德量偏优。我问他双亲今在否。因此上暗抛红豆。<span class="夹白">好笑这小贱人恁般无理。</span>为甚的妒贤良弄机谋。倾秦晋搆孙刘。</p>
        
        <p class="白">叫院婆。取皮鞭来打这贱人。</p>
        
        <p class="曲"><span class="牌">剔银灯</span><span class="科">丑</span>虽则是云停雨收。可不想旧时的情窦。鹭鸶行状黄昏后。也曾闻河东狮吼。爹行千休万休。休将那皮鞭紧抽。</p>
        
        <p class="曲"><span class="牌">前腔</span><span class="科">生</span>姑念你朝歌暮讴。姑念你持觞侑酒。姑念你流黄夜织春葱瘦。<span class="夹白">夫人。我讨个面皮罢。</span>权记取这回出丑。<span class="科">旦</span>驽骀好不识羞。洗不清湘江水流。</p>
        
        <p class="曲"><span class="牌">余音</span><span class="科">丑</span>从今收拾如簧口。谢夫人慈悲宽宥。<span class="夹白"><span class="科">旦</span>咄。还不走去。<span class="科">生</span>丁香。丁香。你</span>错认随风转舵舟。</p>
        
        <p class="落诗"><span class="科">旦</span>耳边何物絮叨叨。<br /><span class="科">生</span>不是鸧鹒是伯劳。<br /><span class="科">丑</span>从此深藏牢闭舌。<br /><span class="科">合</span>免遭弹弋失翎毛。</p>
        
        <h2 id=ch18 class="chapter"><span class="出题">第十八出　赐胤</span></h2>
        
        <p class="曲"><span class="牌">赏宫花</span><span class="科">末上</span>天王至尊。端居白玉京。蕊珠宫殿里。凤鸾鸣。<span class="科">合</span>但见大将桓桓腾九气。真仙济济会三清。</p>
        
        <p class="白">五云高处焰摩天。风雹雷霆万里权。作过世间无限事。檄书先到玉皇前。小圣奏书博士。出入天门。往来云路。宣上帝之敕旨。传百神之奏章。旌其善而惩其恶。赫赫无私。激其浊而扬其清。冥冥不爽。今当上帝垂拱之日。恐有仙官奏事。只索在此伺候。<span class="科">外上</span></p>
        
        <p class="曲"><span class="牌">前腔</span>无形有灵。遨游百二城。纠察贤和否。奏天庭。<span class="科">合前</span></p>
        
        <p class="白">吾乃日间游神是也。向日听乌古孙泽之妾王氏。百口道及正室杜氏之贤。屡屡为其祈子。小圣咨访土地。覆核相同。今值杜氏分娩之期。不免奏闻天帝。赐彼一男。以彰其德。此间已是金阙了。<span class="科">末</span>奏事官不得上殿。就此披宣。<span class="科">外</span>臣大梁等处日游神奏启。</p>
        
        <p class="曲"><span class="牌">古女冠子</span>诚恐诚惶乞俯听。自承奉帝皇敕令。神游曾至陈州境。乌古氏世簪缨。为人沈静。居官清正。嫡妻杜氏贤无比。侍宠王姬孝有名。思省。端的是一门三行。</p>
        
        <p class="白"><span class="科">末</span>圣旨道。据尔所奏。德行可嘉。还当备述颠末。以便劝赏施行。<span class="科">外</span>那乌古孙泽呵。</p>
        
        <p class="曲"><span class="牌">前腔</span>年齐不惑弓裘冷。念结发固辞储聘。还堪羡闺中杜氏多恭敬。私娶妾每留情。必戒必钦。无争无竞。只图早种蓝田玉。不忌重开孔雀屏。耿耿。惟愿着子孙昌盛。</p>
        
        <p class="白"><span class="科">末</span>圣旨道。其妾王氏有何令名。并奏上来。</p>
        
        <p class="曲"><span class="牌">前腔</span><span class="科">外</span>王姬孝顺曾孤另。事君子肃肃宵征。见嫡妻怀娠求麟定。崇日里拜神明。论他的善心。天须感应。乞恩降福酬三姓。赐子多龄列九卿。允请。使小臣不胜欣幸。</p>
        
        <p class="白"><span class="科">末</span>圣旨道。乌古孙泽廉平自守。伦义不乖。妻杜氏贤德无俦。允宜有子。特敕岁星下世。与他为嗣。官登二品。荫及五孙。妾王氏前系掌书仙女。久谪尘凡。今既孝名独著。善念尤勤。候其告终。速征归位。用彰内阃之贤。庶协下方之请。谢恩。<span class="科">外</span>善哉善哉。<span class="科">小生扮岁星二旦持符节同上</span></p>
        
        <p class="曲"><span class="牌">滴溜子</span>彤芝盖。彤芝盖红云几层。黄金阙。黄金阙瑶天万顷。圣旨敢不躬领。东方一岁星。结庐人境。若问归时。百年钟磬。</p>
        
        <p class="白"><span class="科">外末</span>小圣辈候送星官一程。<span class="科">小生</span>不敢劳重。<span class="科">众唱</span></p>
        
        <p class="曲"><span class="牌">朝元歌</span>迢迢太清。紫气含阳景。荧荧玉绳。白灿横秋影。缥缈仙风。鸾骖鹤乘。最喜弹冠相庆。躔度群英。回看尚依云外旌。曼倩是前生。昆仑阿母惊。梦魂初醒。都化作碧桃红杏。碧桃红杏。</p>
        
        <p class="落诗">躬承宝敕下云端。<br />为报贤良心地宽。<br />尽道他家生贵子。<br />安知我辈是星官。</p>
        
        <h2 id=ch19 class="chapter"><span class="出题">第十九出　弄璋</span></h2>
        
        <p class="曲"><span class="牌">临江仙</span><span class="科">生</span>长啸投闲心已矣。功名还羡鸱夷。苍天留意赐麟儿。庚星曾入梦。甲子始成仪。</p>
        
        <p class="白">无官一身轻。有子万事足。岁月苟能挽。采蕨商山曲。自家仰承天地覆载之恩。俯赖祖宗荫祐之德。夜来室人杜氏分娩一男。使我十分欢喜。顿忘顾后之忧。百世蒸尝。甫遂崇先之愿。正是着意种花花不发。等闲插柳柳成阴。院子何在。<span class="科">小生上</span>堂上一呼。阶下百喏。覆老爷。有何台旨。<span class="科">生</span>吩咐庖人治酒。<span class="科">小生</span>备下了。<span class="科">贴旦上</span></p>
        
        <p class="曲"><span class="牌">福青歌</span>老年人收生活计。小郎君<span class="夹白">生得</span>头玉眉翠。<span class="科">丑作抱小儿笑上</span>思量何物哭啼啼。一张阔嘴。恰像有食牛之气。</p>
        
        <p class="白"><span class="科">贴旦</span>老爷恭喜。<span class="科">生</span>杨妈妈。劳动你。<span class="科">贴旦</span>奶奶着我同丁香姐怀抱公子。送与老爷观看。并请命名。<span class="科">生抱介</span></p>
        
        <p class="曲"><span class="牌">玉抱肚</span><span class="夹白">呀。</span>瞥然惊异。我孩儿兰芽桂枝。况盈盈秋水精神。更棱棱玉骨清奇。何妨错写弄麞书。信是吾家千里驹。</p>
        
        <p class="曲"><span class="牌">前腔</span><span class="科">贴旦</span>明知就里。<span class="夹白"><span class="科">生</span>明知什么来。<span class="科">贴旦</span></span>抱曾参曾闻仲尼。喜今朝锦褓藏身。着他年金榜名题。<span class="夹白"><span class="科">丑</span>老爷。真个是</span>海中仙果子生迟。雪里高山未白时。<span class="科">生</span></p>
        
        <p class="白">丁香。你且抱好了公子。不要惊他。妈妈。烦你进去上覆奶奶。要保重些。公子取名良祯。<span class="科">贴旦</span>晓得。黄金容易得。白璧最难求。<span class="科">同丑下外衣巾同净庶服上</span></p>
        
        <p class="曲"><span class="牌">字字双</span>乌古孙公罢相归。<span class="科">外</span>高致。<span class="科">净</span>出门倒着白接䍠。<span class="科">外</span>游戏。<span class="科">净</span>夜来已得掌中珠。<span class="科">外</span>天与。<span class="科">净</span>轻轻敲破脚踝皮。<span class="科">外</span>打喜。</p>
        
        <p class="白"><span class="科">生趋迎介</span>列位乡丈。薄席已设。不消敲罢。<span class="科">净笑介</span>敲也不曾敲。筵席先已备下。若是认真敲将起来。吃不尽许多了。<span class="科">外</span>恭闻老先生弄璋之喜。里中诸辈。特具菲仪奉贺。<span class="科">生</span>礼仪概不敢领。单收帖儿。以见厚情。院子。取公服来。<span class="科">净</span>小子有一言相告。昨夜三更时分。拙荆纺织未眠。闻得半空中环珮铿锵。笙竽嘹喨。说道送入乌古孙宅去。初不知其为何。今早忽闻老大人得了公子。一则称庆。二则奉报。<span class="科">生</span>学生何德所致。有此奇兆。<span class="科">外</span>叫乐人进来吹弹。吾辈以盒酒相劝。<span class="科">生</span>免劳赐罢。就请登筵。院子。看酒来。</p>
        
        <p class="曲"><span class="牌">山花子</span>堂开绿野筵初启。葱葱瑞霭充闾。<span class="夹白"><span class="科">净</span>小子乃是垄断鄙夫。不敢僭越上坐。<span class="科">生</span>说那里话。</span>荷高情扳留允宜。乡党中岂论高低。<span class="科">合</span>喜盈盈琼卮满携。檀槽弦响。箫管吹。欢娱。此时狂若痴。共看云中鸑鷟高飞。</p>
        
        <p class="曲"><span class="牌">前腔</span><span class="科">外净</span>郎君定是非凡器。吐清辉鲛室明珠。念吾侪绳枢布衣。借余光照及寒微。<span class="科">合前末上</span></p>
        
        <p class="白">欠钱如管辖。讨债似催科。把门大官。闻得近侧吉一叔在尊府中赴席。烦乞转致。说道富员外家差人在门外等你。<span class="科">小生</span>知道了。你且到那边等着。<span class="科">末下介小生</span>那一位是吉一叔。<span class="科">净</span>是我。<span class="科">小生</span>富家有个大官在门外等你说话。<span class="科">净</span>等我我不吃了。告辞老大人去罢。<span class="科">生送酒介</span></p>
        
        <p class="曲"><span class="牌">太和佛</span>太白双擎乐有余。何故苦推辞。<span class="科">外</span>朱簷画栋。日影已西移。岂可再徘徊。<span class="科">净</span>红潮登颊心先醉。<span class="科">背唱</span>只恐怕门前轻薄。不去又来催。<span class="科">生</span>你唧唧哝哝。为我说详细。方免得狐疑犹豫。<span class="夹白"><span class="科">净</span>老大人在上。小子家贫难活。借得富员外家印子钱五千。已偿其利。今日要拿我去追并本钱。无可奈何。<span class="科">生</span>却是这个缘故。你也不须忧虑。院子过来。</span>急急里支取青蚨代偿之。</p>
        
        <p class="白"><span class="科">小生</span>领钧旨。<span class="科">下净</span>多蒙代偿。将何补报。</p>
        
        <p class="曲"><span class="牌">舞霓裳</span>我感取恩波活枯鱼。活枯鱼。<span class="夹白"><span class="科">外</span>吉兄。你</span>愿取恩台寿耆颐。寿耆颐。<span class="科">净</span>鲰生今日遭奇遇。除是身为犬马效驱驰。<span class="科">生</span>常言道济人之急。并不是钓誉沽名做声势。</p>
        
        <p class="白">学生席虽简薄。必求乡丈委顿而别。同到东园步步何如。<span class="科">外净</span>谨依尊命。<span class="科">同唱</span></p>
        
        <p class="曲"><span class="牌">红绣鞋</span>东园载酒委蛇。委蛇。西园沉醉方归。方归。香雾散。暮云迷。歌金缕。舞氍毹。汤饼会。更先期。汤饼会。更先期。</p>
        
        <p class="白"><span class="科">外净</span>告别了。<span class="科">生作醉介</span>请了。<span class="科">外净</span>酒中不语真君子。财上分明大丈夫。<span class="科">下众作扶生介</span>老爷已醉。扶将进去罢。</p>
        
        <p class="曲"><span class="牌">尾声</span>玉山将倒须扶去。又早见月明天际。<span class="科">生</span>我喜上心来不自持。</p>
        
        <p class="落诗">丹桂飘香满画堂。<br />月中仙子贺仙郎。<br />而今不羡燕山叟。<br />更比燕山绕树芳。</p>
        
        <h2 id=ch20 class="chapter"><span class="出题">第二十出　报命</span></h2>
        
        <p class="曲"><span class="牌">生查子</span><span class="科">末上</span>乾坤和气充。日月恩光重。揽辔问痌瘝。据案裁繁冗。</p>
        
        <p class="白">眇眇孤臣寄海滨。几番清梦入枫宸。相逢尽说当今事。贵杀黄金贱杀人。自家广东廉访司副使庆童是也。胸藏经纬。气负豪雄。文堪治国安民。武可谈兵训卒。虽居豸职。未展鸿猷。争奈虎狼塞路。有碍麟游。则怜鳿鴠号天。终遭枭食。可恨彻里帖木儿倒持伦纪。凌毒缙绅。因受乌古孙公之辱。每常迁怒于我。已经摘其恶状。具奏官里。且待承局京回。便知音信。正是身居虎口犹安坐。命弃鸿毛更疾呼。</p>
        
        <p class="曲"><span class="牌">锦缠道</span>负英雄。这丹心高悬九重。耿耿许谁同。恨奸臣居然似虎如熊。一味价弄天纲凌夷士风。剥得个赤离离财尽民穷。我直节慕龙逢。肯偷生甘为阘茸。<span class="夹白">咳。乌古孙大人。你如今呵。</span>逃名入剡中。早惊觉邯郸春梦。好将尺素寄来鸿。</p>
        
        <p class="白"><span class="科">外上</span>南越乍回销客泪。长安不见使人愁。承局叩头。<span class="科">末</span>本章几时上的。<span class="科">外</span>老爷听禀。</p>
        
        <p class="曲"><span class="牌">普天乐犯</span>荷丁宁劳征鞚。戴星往曾赍贡。<span class="夹白"><span class="科">末</span>有何话说。<span class="科">外</span></span>天颜动。天颜动。振电惊虹。险些儿剖凤剸龙。<span class="夹白"><span class="科">末</span>那时怎么。<span class="科">外</span>圣上呵。</span>回嗔转容。敕恩官闲住。彼丑尊崇。</p>
        
        <p class="白">圣旨道。庆某恃才纵肆。揑谤命臣。本当重处。姑着闲住。彻里帖木儿照旧供职。中书省知道。<span class="科">末</span>圣上不纳忠言。我就解绶去也。</p>
        
        <p class="曲"><span class="牌">古轮台</span>笑融融。而今履迹任西东。追寻万树桃花洞。免劳讥讽。解组归农。也强似畏途迎送。决胜调筹。连衡合从。算来都是一场空。功名何用。<span class="科">外</span>论前人自始还终。牧羊守节。闻鸡奋义。炙鱼殉勇。青史有遗踪。膺天宠。安车指日召明公。</p>
        
        <p class="曲"><span class="牌">余音</span><span class="科">末</span>清风半榻琴三弄。堪鄙那书空殷仲。<span class="科">外</span>祸福难凭塞上翁。</p>
        
        <p class="落诗">飘然归去作闲人。<br />镇日垂竿远市尘。<br />宁使山阴访安道。<br />岂容林下卧辛宾。</p>
        
        <h2 id=ch21 class="chapter"><span class="出题">第二十一出　训读</span></h2>
        
        <p class="曲"><span class="牌">紫苏丸</span><span class="科">小旦上</span>窗上晓光初满。掩镜鸾拈针消遣。追思陈迹也徒然。天已从人愿。</p>
        
        <p class="白">相去日已远。衣带日已缓。奴家为何道此两句话儿。只因祖母弃世。不觉十有余年。面壁悲伤。终为无益。好笑丁香造谤生非。幸得夫人白我心迹。但奴家志想出家。义甘受侮。所喜者嫡子良祯。聪明贤孝。虽则从师习学。居常每见轻佻。感遇夫人厚情。着我早晚教诲。彼以庶母称尊。我亦爱如已出。若得他成人立业。庶不负笔舌辛勤。好似红杏出墙桃傍水。一般颜色两般看。<span class="科">丑上</span></p>
        
        <p class="曲"><span class="牌">步步娇</span>画阁朱扃人如婉。<span class="夹白">我</span>何事常蝇点。<span class="夹白">我丁香往往恶口毒舌。阴谤新姨。谁想他反加许多美意。教我好羞惭也。如今只索负荆请责。以赎前愆。<span class="科">作负荆介</span></span>今朝赧赧然。错效骊姬。空投飞箭。<span class="夹白"><span class="科">作跪介小旦</span>丁香。这是做什么勾当。<span class="科">丑</span>愿新姨恕贱婢之罪。</span>悔过向妆前。负荆请罪求方便。</p>
        
        <p class="曲"><span class="牌">江儿水</span><span class="科">小旦</span>项羽重瞳目。从来不识贤。何妨你是重台贱。笑予帘外新归燕。等闲未见春风面。合受蜂僝蝶怨。<span class="夹白"><span class="科">丑</span>二奶奶。贱婢是老鸦口。杨花性。不要作准罢。<span class="科">小旦</span></span>嘱付杨花。莫搅乱自家庭院。</p>
        
        <p class="白">丁香。你既知罪。且起来随我到奶奶那边告谢一声。<span class="科">丑</span>敬从所使。<span class="科">小旦</span>知过须当改。<span class="科">丑</span>受恩不敢忘。<span class="科">并下小生扮乌古孙良祯上</span></p>
        
        <p class="曲"><span class="牌">五供养</span>诗书万卷。由义居仁。圣圣相传。偷看师已去。还怕母多严。这青团佳扇。挥动处余香堪玩。<span class="夹白">此是太湖石畔丁。</span>蜻蜓飞上下。转过粉墙边。试拍取双双系缠红线。<span class="科">作拍蜻蜓介小旦上</span></p>
        
        <p class="曲"><span class="牌">玉交枝</span>弓鞋步浅。觑郎君攀缘弄顽。轻轻趋抱低低唤。虑他们未惯惊弦。<span class="夹白">良祯儿。你书到不读。顽得好哩。<span class="科">小生</span>庶母拜揖。孩儿要娘拍这蜻蜓与我。<span class="科">小旦</span>咄。你</span>不能苦志期大观。反将微物来幽盼。<span class="夹白">我想三国时杨修九岁能文。你如今年已十一岁了。</span>论奇才杨修幼年。比杨修还多二年。</p>
        
        <p class="曲"><span class="牌">园林好</span><span class="科">小生</span>谢娘行提撕教言。恕孩儿佻儇好闲。从此黜浮崇善。图五鼎。报三迁。图五鼎。报三迁。</p>
        
        <p class="白"><span class="科">小旦</span>今日读那章书。<span class="科">小生</span>诗经小宛第四章。<span class="科">小旦</span>背读与我听。<span class="科">小生</span>题彼鹡鸰。载飞载鸣。我日斯迈。而月斯征。夙兴夜寐。无忝尔所生。</p>
        
        <p class="曲"><span class="牌">川拨棹</span><span class="夹白"><span class="科">小旦</span>你</span>生无忝。要埋头当自勉。但嘱你急急争先。但嘱你急急争先。惜分阴青藜可燃。小神童作状元。步蟾宫入杏园。</p>
        
        <p class="曲"><span class="牌">尾声</span>风云际会男儿愿。有日攀龙飞上天。<span class="夹白"><span class="科">小旦</span>不</span>枉你双亲养育艰。</p>
        
        <p class="落诗">年纪虽然小。<br />文章日渐多。<br />待看十五六。<br />一举便登科。</p>
        
        <h2 id=ch22 class="chapter"><span class="出题">第二十二出　社会</span></h2>
        
        <p class="曲"><span class="牌">双劝酒</span><span class="科">净</span>赤绳命穷。使人惶恐。紫微运通。乘机骚动。甲兵十万在胸中。是何年唾手成功。</p>
        
        <p class="白">喒家棒胡的便是。半生诡谲。百事乖张。幼时习些鎗法。运动如神。向年得了奇书。揶揄似鬼。追纵张鲁。步武仙芝。谬称弥勒降生。散布狂言惑众。巨恶元憝。星罗棋跱。善男信女。景仰云从。自惭黄口雏儿。号做白莲社主。恨杀那无情的乌古孙郎。收拾我有缘的王家女子。未遑报复。且举远图。喜得弓伯长乌六秃二人颇称骁勇。初既结为兄弟。今复拜作师徒。向来聚得二千五百人。焉能济吾大事。待足一万。方可号令。不免广开斋供。结纳人心。徒弟那有。<span class="科">末丑上</span></p>
        
        <p class="曲"><span class="牌">前腔</span>朝西暮东。齐梁燕宋。生涯不同。耍拳撮弄。白莲会社做香公。强如奔走飘蓬。</p>
        
        <p class="白">师父稽首。<span class="科">净</span>徒弟。今当弥勒降生之日。他是治世福神。只索建一道场。设法供奉。必有众姓烧香。你可留他素膳。<span class="科">丑</span>晓得了。请问师父。何以谓之道场。<span class="科">净</span>坐朝问道之道。白驹食场之场。故尔谓之道场。<span class="科">丑</span>讲得妙。<span class="科">同唱</span></p>
        
        <p class="曲"><span class="牌">铧锹儿</span>莲华法雨飘清供。杨枝甘露洒虚空。南无愿尊重。弥勒圣躬。铮铙鼓钟。声音冗冗。若讲经文。便觉蒙懂。<span class="科">净作趺坐介外小生贴旦小旦同上</span></p>
        
        <p class="曲"><span class="牌">前腔</span>娑婆世界菩提种。波罗揭谛梵玉宫。<span class="夹白">阿弥陀佛。<span class="科">众作拜介</span></span>三千大千众。皈依法聪。<span class="夹白"><span class="科">外</span>棒佛爷打坐在此。我等拜他一拜。</span>你身登九峰。河沙寿永。指示禅机。檀那跃踊。</p>
        
        <p class="白">请列位到斋堂素饭。<span class="科">外小生贴旦小旦</span>信受奉行。作礼而退。<span class="科">俱下净作醒介丑末</span>师父出定了。<span class="科">净</span>徒弟。我方才合眼。亲见弥勒尊佛说。你两人原是火首金刚。谪来人世。弓伯长河目海口。食禄千钟。乌六秃铁面剑眉。兵权万里。今日暂为香火。他年俱做公侯。<span class="科">丑末</span>道师父若何。<span class="科">净</span>道我凤准龙颜。必登九五之位。<span class="科">丑末笑介</span>若是这等。可不是要做皇帝了。</p>
        
        <p class="曲"><span class="牌">月上海棠</span><span class="夹白"><span class="科">净</span>你</span>莫泄风。贵为天子原无种。看长蛇封豕。化作真龙。<span class="夹白">你</span>本是将台上的先锋。那里是空门中的法从。<span class="科">合</span>宽得众。且忘形结纳四海英雄。</p>
        
        <p class="曲"><span class="牌">前腔</span><span class="科">丑末</span>当承奉。赤心报效非虚哄。愿分茅裂土。特起飞熊。我本是戏场上的吾侬。那里是帅旗前的骁勇。<span class="科">合前</span></p>
        
        <p class="落诗">素抱非常志。<br />中原可作家。<br />一身贫子骨。<br />满口帝王牙。</p>
        
        <h2 id=ch23 class="chapter"><span class="出题">第二十三出　出家</span></h2>
        
        <p class="曲"><span class="牌">传言玉女</span><span class="科">生</span>山水情怀。时听一声欸乃。<span class="科">旦</span>画堂中琴和瑟恺。<span class="科">小生</span>鲤趋庭对。喜万里云程堪待。<span class="科">合唱</span>太平景象。满门光彩。</p>
        
        <p class="诵"><span class="牌">更漏子</span><span class="科">生</span>布袍宽。韦带细。犹觉玉炉香气。<span class="科">旦</span>眉翠淡。鬓云蓬。萧萧入镜中。　　<span class="科">小生</span>五更鸡。三更雨。寂寞读书伴侣。<span class="科">合</span>新岁月。旧年华。花开又落花。</p>
        
        <p class="白"><span class="科">生</span>夫人。我年齿浸衰。声名沦落。喜得孩儿成立。大慰生平。前已差人候问故人许友文。这时候想必到了。<span class="科">旦</span>庆大人任在何处。<span class="科">生</span>他因举劾彻贼。奉旨闲住久矣。<span class="科">小生</span>爹爹在上。孩儿倘能排金门。入紫闼。会须杀此奸贼。以快诸愤何如。<span class="科">生笑介</span>我儿有此壮志。无异严挺之之儿也。你且到馆中去罢。<span class="科">小生</span>绛帐春风煖。青灯夜雨凉。<span class="科">下小旦持衣钵上</span></p>
        
        <p class="曲"><span class="牌">天下乐</span>一片花飞点绿苔。满腔心事倩谁猜。明知鹦鹉能言语。只恐雕笼锁不开。</p>
        
        <p class="白">老爷奶奶万福。<span class="科">旦</span>新姨。你今日为何如此缟素。<span class="科">小旦</span>贱妾有事禀告。望乞垂怜。<span class="科">生旦</span>你且道来。</p>
        
        <p class="曲"><span class="牌">山坡羊</span><span class="科">小旦</span>想当初形孤色菜。到如今身安心泰。荷公相恩深义浓。感夫人青眼相看待。<span class="夹白"><span class="科">旦</span>你手中捧着何物。<span class="科">小旦</span></span>我理素斋。方袍新样裁。愿飘飖仙境持清戒。<span class="夹白"><span class="科">生</span>这是那里说起。<span class="科">小旦</span>老爷无嗣。所以娶妾。今奶奶有子。妾当退避。况妾茹素胎年。性甘淡薄。情愿做个道姑。修行报德。慨从我志。没齿难忘。<span class="科">旦生</span>岂有此理。<span class="科">小旦</span></span>望赐慈航。脱离欲海。伤哉。菱花镜已霾。悲哉。梅花帐不埃。</p>
        
        <p class="曲"><span class="牌">前腔</span><span class="科">旦</span>你莫不为供餐的荒怠。莫不为厮役的睚眦。莫不为丈夫行的性乖。莫不为缺了些穿和戴。<span class="夹白"><span class="科">小旦</span>奴家并非此念。奶奶请勿致疑。<span class="科">旦</span></span>难摆划。临风趺绣鞋。莫不为我儿承训违慈爱。<span class="夹白"><span class="科">小旦</span>奴家久欲出家。栖心世外。只因老爷奶奶厚待。公子幼年。所以不敢轻启。<span class="科">旦</span></span>正合白首同归。岂堪分块。伤哉。无端卸凤钗。悲哉。空劳下玉台。</p>
        
        <p class="曲"><span class="牌">前腔</span><span class="科">生</span>你曲湾湾蛾眉含黛。软柔柔蜂腰宽带。嫩尖尖春葱半笼。娇怯怯一种桃夭态。你做女善才。恐傍人多忌猜。想流莺巧啭。终被花枝碍。<span class="夹白"><span class="科">小旦</span>妾身此去。敛迹闭关。断不做逐水桃花。随风柳絮。<span class="科">生</span>罢罢。夫人。这妮子坚心求去。我只得勉强从之。</span>纵鹤云中。放鸠天外。伤哉。密层层愁满怀。悲哉。扑簌簌泪满腮。</p>
        
        <p class="白"><span class="科">小生上</span>堂上人如玉。<span class="科">末丑扮院子上</span>阶前仆似云。<span class="科">小生</span>爹爹母亲为何垂泪。<span class="科">旦</span>儿。新姨今日要出家做道姑去了。<span class="科">小生作惊介</span>娘。你怎便就撇孩儿去了。兀的不痛杀我也。<span class="科">小旦</span>公子苏醒。</p>
        
        <p class="曲"><span class="牌">前腔</span><span class="科">小生</span>你撇得我青灯无赖。撇得我芸窗独在。撇得我朝悬暮思。撇得我耳畔无音欬。<span class="夹白">我那娘。</span>念小孩。还须去复来。不宜常住清虚界。<span class="夹白"><span class="科">小旦</span>公子。我去了再来看你。<span class="科">小生</span></span>只怕你影缩冰壶。梦迷归塞。伤哉。啼猿绕树哀。悲哉。孤舟带雨开。</p>
        
        <p class="白"><span class="科">生</span>新姨。你如今从何处出家。<span class="科">小旦</span>闻得母姨曾说十里外有座白鹤庵。无人香火。甚是幽洁。贱妾打从此处安身哩。<span class="科">生</span>既如此。你且妆束起来。叫合宅男女俱送新姨入庵去。<span class="科">末丑</span>领台旨。<span class="科">生</span>果然像个道姑。我与你黄金十笏。聊充斋供之需。<span class="科">旦</span>我赠你白璧二双。用示清修之意。<span class="科">小旦</span>恩赐已隆。贫道就此拜辞。</p>
        
        <p class="曲"><span class="牌">忆多娇</span>薄命妾。泪满颊。九品莲峰初占业。一道恩光明未辍。<span class="科">合</span>恨谱愁帖。恨谱愁帖。约有千张万叶。</p>
        
        <p class="曲"><span class="牌">前腔</span><span class="科">旦</span>你身化蝶。离苦劫。玉比丰姿月比脇。碧照寒潭清更澈。<span class="科">合前</span></p>
        
        <p class="曲"><span class="牌">鬭黑䗫</span><span class="科">生</span>辜负你辛勤。丝麻篚箧。止留下湘裙。香余在折。空教我目双睫。望断鸳楼。遥瞻鹫堞。<span class="科">合</span>前途路怯。云深山翠叠。环珮归来。环珮归来。魂劳梦接。</p>
        
        <p class="曲"><span class="牌">前腔</span><span class="科">小生</span>痛吾母贤明。女中义侠。似汉柱金茎。绕厨瑞菨。分别去怎安贴。你若僊籍登名。可使青鸾报捷。<span class="科">合前</span></p>
        
        <p class="落诗">飘然学道出人群。<br /><span class="科">小旦</span>多在青山就白云。<br /><span class="科">旦</span>情到不堪分手处。<br /><span class="科">小生</span>两行珠泪落纷纷。</p>
        
        <h2 id=ch24 class="chapter"><span class="出题">第二十四出　梦警</span></h2>
        
        <p class="曲"><span class="牌">临江僊</span><span class="科">外上</span>一曲南薰忘世味。翩嫌岁月迁移。山庄洁静半仇池。故人天外远。何事不传书。</p>
        
        <p class="诗"><span class="牌">古诗</span><br />昔闻东陵瓜。近在青门外。<br />连畛距阡陌。子母相钩带。<br />五色曜朝日。嘉宾四面会。<br />膏火自煎熬。多财为患害。<br />布衣可终身。宠禄岂足赖。</p>
        
        <p class="白">老夫许益。梦断鸳班。谋诒燕翼。高卧林丘。聊续东山之迹。沈潜图史。尚余北海之名。自于建康别了友弟乌古孙润甫。经今十有余年。仰慕音容。俨临耳目。幸接翰言。方知得子。这些时又不知他若何了。正是可怜怀抱向人意。欲问平安无使来。你看虚堂无事。白昼乍长。不觉身子慵倦。只索打顿片时。<span class="科">作睡介净丑扮鬼卒上</span></p>
        
        <p class="曲"><span class="牌">滴溜子</span>烟尘沸。烟尘沸。炎威烈势。红旗焰。红旗焰。掀天卷地。我们祝融之氏。扑逐乌古孙。休得迟滞。渺渺茫茫。恐无着处。<span class="科">并下生急走上</span></p>
        
        <p class="曲"><span class="牌">前腔</span>急急去。急急去。登山渡水。行不上。行不上足将颠踬。回顾追兵来至。潜投林木中。仓皇无计。<span class="夹白">许兄。</span>愿借伊家。为吾遮庇。<span class="科">作扑外急下外作骇醒介</span></p>
        
        <p class="曲"><span class="牌">太师引</span>梦惊回一点心犹碎。好教我狐疑似痴。并不是徘徊神女。也不是仿佛华胥。<span class="夹白">方才梦中呵。</span>分明有兜鍪双骑。怎的这般狰狞狼狈。手儿里<span class="夹白">把</span>红旗指挥。<span class="夹白">咳。小卒。你两个为何追着我那润甫贤弟。</span>恶狠狠追随千里一相知。</p>
        
        <p class="白">我闻人有六梦。变幻至微。且如梦死得生。梦秽得物。或者是个佳兆。</p>
        
        <p class="曲"><span class="牌">前腔</span>吉凶两字难凭据。<span class="夹白">自古道梦由心作。只是我未尝想到这个地位。</span>却缘何如斯梦奇。虽是我神游物外。那曾见蝶影蘧蘧。<span class="夹白">且住。我梦中曾闻二卒云。系祝融之氏。祝融乃火神也。二人亦是个火字。旗且赤色。况润甫又投林木之间。谓之木能生火。我理会得了。</span>多应执法星为否。怕不免池鱼灾异。<span class="夹白">贤弟。</span>惟祈你祯祥永绥。休辜负当年鸡黍相期。</p>
        
        <p class="白"><span class="科">末上</span>客路侵高树。乡愁接暮砧。乌古孙爷差人磕头。<span class="科">外</span>呀。你家老爷纳福么。<span class="科">末</span></p>
        
        <p class="曲"><span class="牌">好姐姐</span>主人林泉自怡。并不接催租俗吏。年来课子。喜得入孔帷。<span class="夹白"><span class="科">外</span>且喜公子进庠了。<span class="科">末</span></span>封书币。特令男女临齐地。叩问清嘉慰切偲。</p>
        
        <p class="曲"><span class="牌">前腔</span><span class="科">外</span>此来殊亦偶尔。听其言全无他事。<span class="夹白">你且将书与我看。</span>离情满纸。平居有所思。<span class="夹白">来使。你明日回去。多拜上老爷。家中要防火患。</span>须牢记。恐防赤壁东风起。一夜楼船火蝶飞。</p>
        
        <p class="落诗"><span class="科">外</span>梦魂摇曳正狐疑。<br />喜有音书及故知。<br /><span class="科">末</span>应是白公诗句好。<br />慈恩寺里韵同题。</p>
        
        <h2 id=ch25 class="chapter"><span class="出题">第二十五出　送炭</span></h2>
        
        <p class="曲"><span class="牌">菊花新</span><span class="科">贴旦上</span>萧萧蓬户护寒云。满耳风涛不忍闻。勉强度朝昏。老景有谁怜悯。</p>
        
        <p class="白">老身自从甥女嫁了乌古孙爷为妾。感蒙爱老。周济有年。不意他年过三旬。绝无生育。却就立志清修。坚辞火宅。独居白鹤庵中。教我放心不下。<span class="科">末带净丑挑担上</span>饥鸟频投粟。啼乌可借巢。杨大娘在家么。<span class="科">贴旦</span>乌府院公。为何到此。<span class="科">末</span>奶奶在府中。因见天道严寒。雪花飞舞。想起新姨清苦。着我挑送米炭前去。吩咐央烦大娘同往。这炭五十斤。送与你的。<span class="科">贴旦</span>多谢多谢。我想男女授受不亲礼也。你家奶奶这般周到。我就陪你同去。<span class="科">合</span></p>
        
        <p class="曲"><span class="牌">六么令</span>疎林隐隐。怪西风扑面吹人。无情滕六更纷纭。心孔棘步逡巡。看看白鹤庵前近。白鹤庵前近。</p>
        
        <p class="白"><span class="科">贴旦</span>开门。<span class="科">小旦上</span></p>
        
        <p class="曲"><span class="牌">前腔</span>蒲团坐稳。捧椰瓢玉洁香温。松关隔绝不通津。疑若个唤开门。<span class="夹白"><span class="科">贴旦</span>是你姨娘。<span class="科">小旦</span></span>喜迎姨母来相问。姨母来相问。</p>
        
        <p class="白">姨娘有甚急事。冒雪而来。<span class="科">贴旦</span>奶奶差院公送米炭。央我同来。<span class="科">小旦</span>生受了。<span class="科">末</span>男女叩见。小人蒙奶奶差送白米一挑。山炭百斤。请乞新姨检收。<span class="科">小旦</span>络绎相周。怎生报补。<span class="科">末</span>你这两个挑担的先回去罢。<span class="科">净丑下小旦</span>院公。你来时不知奶奶有何吩咐。<span class="科">末</span></p>
        
        <p class="曲"><span class="牌">琐寒窗</span><span class="夹白">他</span>见帘栊雪点纷纷。为恐僊源冷未匀。特遗资饱煖。快乐同春。<span class="夹白"><span class="科">小旦</span>公子在庠向进么。<span class="科">末</span></span>翩翩公子。翔龙飞骏。<span class="夹白"><span class="科">小旦</span>老爷奶奶这几时好么。<span class="科">末</span></span>喜东君唱随安稳。<span class="科">合</span>此恩。林鸿不忍远离群。可怜相爱相亲。</p>
        
        <p class="曲"><span class="牌">前腔</span><span class="科">小旦</span>叹孤身绿鬓青裙。已作烟霞世外人。<span class="夹白"><span class="科">末</span>新姨向来还想家么。<span class="科">小旦</span></span>想侯门似海。尚兀藏春。我尘心殆死。芳容将陨。早忘却旧时脂粉。<span class="科">合前</span></p>
        
        <p class="曲"><span class="牌">前腔</span><span class="科">贴旦</span>论夫人贤德恂恂。玉粒相遗及桂薪。似多情冬日。有脚阳春。<span class="夹白"><span class="科">小旦</span>姨娘。我虽承奶奶厚赐。难道只管受他的。<span class="科">贴旦</span>你</span>欣然登领。何须谦逊。<span class="夹白">你是个出家人。极好报答他。</span>对慈尊忏酬私悃。<span class="科">合前末</span></p>
        
        <p class="白">大娘在此安顿。小人先回。<span class="科">小旦</span>起动。为我多致谢奶奶一声。<span class="科">末</span>晓得。</p>
        
        <p class="落诗">虚巢白鸟禁寒初。<br /><span class="科">小旦</span>一片冰心映玉壶。<br /><span class="科">贴旦</span>锦上添花从古有。<br /><span class="科">合</span>雪中送炭世间无。</p>
        
        <h2 id=ch26 class="chapter"><span class="出题">第二十六出　遘难</span></h2>
        
        <p class="曲"><span class="牌">忆秦娥</span><span class="科">生上</span>人别去。玉楼闲锁添愁绪。<span class="科">旦</span>添愁绪。花飞无藉。燕归何处。<span class="科">小生</span>书帏墨石拈香絮。斑衣试向春风舞。<span class="科">丑</span>春风舞。从容鼓瑟。高歌白纻。</p>
        
        <p class="白"><span class="科">生</span>孩儿。你年方幼冲。身已入泮。务求上达。毋负我心。<span class="科">小生</span>爹爹严训。敢不勉之。<span class="科">生</span>夫人。我观新姨举动之间。循循有礼。真侍姬中之翘楚也。<span class="科">旦</span>论其德行昭明。古今难得。<span class="科">小生</span>儿闻妇有四德。今新姨到有五德。<span class="科">丑诨介</span>新姨是乙酉生。属鸡的。<span class="科">生</span>丁香。怎么属鸡。<span class="科">丑</span>岂不闻五德之鸡。<span class="科">生</span>乱讲。我儿。何以谓其五德。<span class="科">小生</span>他孤贫奉祖。孝也。谦恭事主。礼也。为嫡祈男。贤也。抚训不怠。仁也。谢宠入山。明也。<span class="科">生</span>言之有理。独渠遽尔辞去。使人可不追思。<span class="科">合</span></p>
        
        <p class="曲"><span class="牌">二犯傍妆台</span>谩欷歔。教人蚤莫悬想那仙姝。偏厌薄黄金坞。甘潇洒白云庐。寒宫践约邀青女。空谷沈声叹绿珠。洁然而去。寻真步虚。何年相会鹿门车。<span class="科">外急上</span></p>
        
        <p class="曲"><span class="牌">不是路</span>纵步前趋。急报恩东烽火虞。<span class="科">生</span>兵何所。<span class="科">外</span>陈州打破半遭屠。<span class="科">生众作慌介</span>再咨诹。谁能倡乱为强虏。<span class="科">外</span>佛会妖人是棒胡。轰天怒。声声杀入乌公府。早些防护。早些防护。<span class="科">生旦小生丑</span></p>
        
        <p class="曲"><span class="牌">前腔</span>骇绝重苏。有甚冤愆要劫我居。<span class="科">外</span>传来语。欲寻王氏美蟾蜍。<span class="科">生</span>祸须臾。<span class="夹白">夫人。你</span>速将珍玩都收取。共尔逃生入奥区。<span class="夹白">院子。你就去报知新姨。教他快些逃避。<span class="科">内喊杀介合</span></span>休迟误。奔雷走电慌无措。有家难顾。有家难顾。<span class="科">并下净带末领卒上</span></p>
        
        <p class="曲"><span class="牌">清江引</span>称王僭号夸神武。大众分行伍。妖术破东吴。左道侵西楚。紧追求那妖娆为夫妇。<span class="夹白"><span class="科">净</span>喒乃保义王棒胡便是。今早打破陈州。烧劫殆尽。可恨乌古孙泽占我王氏可人。此间正是他家。叫众将校紧紧围住。不许走漏一人。<span class="科">末</span>人俱走去。只遗空房。<span class="科">净</span>焚了。快追上去。</span>紧追求那妖娆为夫妇。<span class="科">俱下贴旦上</span></p>
        
        <p class="曲"><span class="牌">水底鱼</span>白发村姑。遭逢贼国徒。心惊骨折。老倦倩谁扶。<span class="夹白">老身杨妈妈。不想棒胡这天杀的。做出这样大事来。可惜里中大小人家俱被抄没了。不知乌府与我甥女如何。教我好苦也。</span>心惊骨折。老倦倩谁扶。<span class="科">下生旦小生丑同上</span></p>
        
        <p class="曲"><span class="牌">前腔</span>翼虎飞狐。惊尘满四隅。回看烈焰。几作釜中鱼。<span class="夹白"><span class="科">生</span>夫人。你看贼锋扫地。烈焰熏天。未审他烧着谁家。我你快些走去罢。</span>回看烈焰。几作釜中鱼。<span class="科">生旦小生下丑作落后躲避介净末复杀上</span></p>
        
        <p class="曲"><span class="牌">清江引</span>长驱席卷喧鼙鼓。怜血流标杵。负荷乱纷纷。抱窜如投鼠。紧追求那娉婷休延竚。<span class="夹白"><span class="科">净</span>前面躲一女子。快擒来。𠳶<a epub:type="noteref" href="#char02"><sup>注</sup></a>。你是谁家。<span class="科">丑</span>奴家是乌古孙府中侍女丁香。<span class="科">净</span>王氏何在。不说就砍了。<span class="科">丑</span>他在白鹤庵中做道姑去了。<span class="科">净</span>到在那边。押他寻去。</span>紧追求那娉婷休延竚。<span class="科">俱下小旦上</span></p><aside epub:type="footnote" id="char02"><p>「⿰口秃」</p></aside>
        
        <p class="曲"><span class="牌">水底鱼</span>举目乌菟。深悲鹤影孤。离乡背井。两足似飞凫。<span class="夹白">贫道若无院子报知。几落贼人之手。如今打从小路去也。</span>离乡背井。两足似飞凫。<span class="科">下生旦上介</span></p>
        
        <p class="曲"><span class="牌">前腔</span>胆丧魂殂。那堪失凤雏。<span class="夹白">良祯。良祯。</span>长呼短呼。望眼渐模糊。<span class="科">俱下小生急上</span></p>
        
        <p class="曲"><span class="牌">皂角儿</span>白茫茫涛倾舳舻。赤律律烟飞楼橹。经不惯琐琐孩童。寻不见哀哀父母。<span class="夹白">爹爹母亲。你在那里。</span>叫得我口儿干。身儿软。脚儿疼。心儿痛。怎生移步。<span class="夹白">爹爹母亲。我好苦。走不动了。</span>败翎鹦鹉。含啼鹧鸪。眼见得生居幕井。死近泉垆。<span class="科">作跌倒介</span></p>
        
        <p class="曲"><span class="牌">前腔</span><span class="科">贴旦上</span>苦凄凄形衰貌癯。战兢兢担忧甥女。冷萧萧落日悲风。昏惨惨暮云春树。<span class="夹白"><span class="科">小生</span>杨妈妈。救我一救。<span class="科">贴旦</span>呀。公子。</span>你为何的撇双亲。忧独己。卧穷林遗旷野。泪珠无数。<span class="夹白"><span class="科">小生</span>小生被贼相冲。父母离散。急急寻来。并无踪影。烦你带我家去。<span class="科">贴旦</span>你还不知道。一路行来。人说大户人家。俱被棒胡烧尽了。<span class="科">小生</span>我那爹娘好苦呀。教我进退无门。怎生是好。<span class="科">贴旦</span>公子不要痛苦。老妾墓所。有屋三舍。我你暂往栖身。寻访老爹奶奶便了。</span>暂时庐墓。权离畏途。频频去寻蛇打草。别作良图。</p>
        
        <p class="落诗"><span class="科">贴旦</span>觅女难逢女。<br /><span class="科">小生</span>寻亲不见亲。<br />一般行路者。<br />俱是乱离人。</p>
        
        <h2 id=ch27 class="chapter"><span class="出题">第二十七出　路赠</span></h2>
        
        <p class="曲"><span class="牌">霜天海角</span><span class="科">末领兵上</span>貔貅声撼。惊破妖狐胆。三舍金戈笑挽。九天玉命重衔。</p>
        
        <p class="白">骁骑下淮宁。嫖姚出汉营。定看师奏捷。紫绶拭青萍。自家庆童。久处箕山常怀魏阙。近奉朝廷特旨。起除河南右丞。兼挂将军印绶。征剿反贼棒胡。笑谈帏幄之中。折冲樽俎之上。但此贼焚陷陈州地方。复寇归德等处。自河而南。群然骚动。你看都人回面向北啼。日夜更望官军至。今乃黄道吉日。叫大小三军。就此起兵前去。<span class="科">众</span>得令。</p>
        
        <p class="曲"><span class="牌">金钱花</span>前麾戈戟镵镵。镵镵。中央旗帜杉杉。杉杉。军容振肃具观瞻。烽火照。阵云酣。诛叛逆。讨凶婪。诛叛逆。讨凶婪。<span class="科">下生旦上</span></p>
        
        <p class="曲"><span class="牌">步步娇</span>迢迢去国人凄惨。万苦填心坎。回头望不堪。瓦解冰消。山崩地陷。<span class="夹白"><span class="科">生</span>夫人。人说我家被贼烧劫。客岁许兄书内。嘱我防御火灾。今日果应其梦。奈何故苑尘空。娇儿失所。只索投往许家。再作区处。<span class="科">旦</span></span>痛杀我孤男。却从何处寻归店。<span class="科">并下小旦上</span></p>
        
        <p class="曲"><span class="牌">前腔</span>干戈骤起风尘暗。进退难停站<span class="夹白">贫道脱此大难。竟不知我家主人若何。又不知我姨娘若何。</span>逢人问再三。只怕东家。凤囚鸾槛。<span class="夹白">今番没处安身。只得往泰山去也。呀。前面军马到来。不免闪避一边。</span>踪迹叹浮潜。争如野渡舟无缆。<span class="科">躲介末复领兵上</span></p>
        
        <p class="曲"><span class="牌">金钱花</span>争先剑耀晴岩。晴岩。长驱马饮寒潭。寒潭。神机妙策已韬钤。金作甲。铁为衫。浮汴水。灭妖欃。浮汴水。灭妖欃。</p>
        
        <p class="白">远远望见枣林之下。有一少年。半藏半露。莫非奸细。为我擒来。<span class="科">众</span>得令。<span class="科">作捉介小旦</span>将军。我是个道姑。拿我则甚。<span class="科">末</span>你不像出家人。敢是背夫逃走的。</p>
        
        <p class="曲"><span class="牌">大圣乐</span><span class="科">小旦</span>谢尘寰寄迹茅庵。慕胡麻饥代糁。孤云片月同清淡。休猜做背夫鹣。<span class="夹白"><span class="科">末</span>你既是女冠。也必有常住的所在。<span class="科">小旦</span></span>为只为松花子落倾丹灶。菡萏香消破石龛。被强梁呐喊。<span class="夹白"><span class="科">末</span>强梁是谁。<span class="科">小旦</span>贫道不幸。遭逢棒胡造反。我今日呵。</span>欲重投仙岛。苦尽求甘。</p>
        
        <p class="曲"><span class="牌">前腔</span><span class="科">末</span>觑伊家举止端严。皱眉儿双翠敛。寒葩偏向霜中艳。犹可意语谦谦。<span class="夹白">道姑。你</span>莫非是手中红拂随人调。头上黄冠私自簪。<span class="夹白"><span class="科">小旦</span>贫道并非不良之人。将军休得唐突。<span class="科">末</span></span>胡遮乱掩。这云游行径。未必是青出于蓝。</p>
        
        <p class="白">我看你不像个中人。可从实道来。</p>
        
        <p class="曲"><span class="牌">解三酲</span><span class="科">小旦</span>怀春念生平不敢。说尘踪忽尔多惭。昔日在金钗队里携湘簟。也曾经侍宠香奁。<span class="夹白"><span class="科">末</span>恰又来。主人是谁。<span class="科">小旦</span></span>若提起主人爵位应无忝。乌古孙公声价廉。<span class="夹白"><span class="科">末</span>呀。元来是他家侍姬。有何怨恨出了家。<span class="科">小旦</span></span>非私憾。爱瑶台露冷。玉杵霜含。<span class="科">末</span></p>
        
        <p class="曲"><span class="牌">前腔</span>你武陵源不宜窥瞰。天台路未可轻探。谁知邂逅穷推勘。元来是旧宅青衫。<span class="夹白">道姑。你是乌古孙润甫家中么。<span class="科">小旦</span>正是。<span class="科">末笑介</span>我们不是别人。是你老爷的好友庆稚卿。前来剿捕棒贼。<span class="科">小旦哭介</span>庆老爷。可怜我主家俱被这贼杀散了。<span class="科">末</span>有这等事哩。</span>激得我怒冲星斗光将黯。泪洒衣襟缕渐渰。纯钩剑。看刻期破寇。平定河南。</p>
        
        <p class="白">闻得你家老爷生有公子。果耶非耶。<span class="科">小旦</span>公子年虽幼冲。已应举秀才了。<span class="科">末</span>你如今意欲何往。<span class="科">小旦</span>往泰山。<span class="科">末</span>我赠你路金三两。文引一通。你只管放心前去。<span class="科">小旦拜介</span></p>
        
        <p class="曲"><span class="牌">尾声</span>匆匆。谢去愁多险。度关津全凭符验。<span class="科">末</span>嘱付你水宿风餐可避嫌。</p>
        
        <p class="白"><span class="科">小旦</span>圮桥逢长者。灞上识将军。<span class="科">下末</span>大小三军。在此扎营造饭。<span class="科">众</span>得令。</p>
        
        <p class="落诗">堂堂鱼丽阵图雄。<br />瞥见云中堕彩鸿。<br />一叶浮萍归大海。<br />人生何处不相逢。</p>
        
        <h2 id=ch28 class="chapter"><span class="出题">第二十八出　投栖</span></h2>
        
        <p class="曲"><span class="牌">太常引</span><span class="科">外上</span>枝头好鸟弄清朝。闲坐读离骚。<span class="科">贴旦上</span>雨重海棠娇。不禁春事将凋。</p>
        
        <p class="诵"><span class="牌">谒金门</span><span class="科">外</span>情脉脉。目断江南江北。烟树重重芳信隔。小楼山几尺。　　<span class="科">贴旦</span>细雨孤云斜日。一向弄晴天色。帘外落花飞不得。东风无着力。</p>
        
        <p class="白"><span class="科">外</span>夫人。我闻陈州叛据。想乌古孙润甫亦在难中矣。倘或应了去年的梦儿。怎生是了。<span class="科">贴旦</span>老相公。这样闲事。请勿挂怀。<span class="科">外</span>你说差矣。他与我呵。</p>
        
        <p class="曲"><span class="牌">征胡兵</span>春风对坐开谈笑。金兰旧交。自从焚弃银鱼。碧山甘自老。雪中空泛棹。<span class="夹白">我这个梦儿</span>总非是灵运梦西堂。也情如管鲍。</p>
        
        <p class="曲"><span class="牌">前腔</span><span class="科">贴旦</span>翩𦒘侠气真高蹈。鹿鸣思野草。去年芳信传来。浪鸥眠正好。屋梁明月照。<span class="夹白">老相公。</span>但求你不必系闲愁。向花前取乐。<span class="科">生旦上</span></p>
        
        <p class="曲"><span class="牌">缕缕金</span>花落瓣。柳摧条。一天风雨。恨在眉梢。细看青衫上。泪痕多少。<span class="夹白"><span class="科">生</span>那桥边是许宅了。</span>相携款款度危桥。朱门且轻造。</p>
        
        <p class="白"><span class="科">生</span>夫人。待我先进去问声。里面有人么。<span class="科">外</span>是谁。<span class="科">生</span>故人乌古孙泽到此。<span class="科">外</span>呀。</p>
        
        <p class="曲"><span class="牌">不是路</span>一别迢迢。<span class="夹白">你</span>何故不戴峨冠衣布袍。<span class="科">生</span>容相告。胸中愁思似蚕缫。<span class="夹白">许兄。贱累也在门上。<span class="科">外</span>夫人快出去迎接。<span class="科">贴旦</span></span>喜迎邀。疾趋门外瞻花貌。<span class="科">旦</span>幸入堂中识凤标。<span class="夹白"><span class="科">生</span>兄嫂请上。愚夫妇有一拜。</span>惭不肖。三生石上今重到。<span class="科">外贴旦</span>福星临照。福星临照。</p>
        
        <p class="白"><span class="科">外</span>贤夫妇特地枉驾。必有不得已之情。<span class="科">生</span></p>
        
        <p class="曲"><span class="牌">金落索</span>城崩白日消。地覆苍烟绕。<span class="夹白"><span class="科">外</span>陈州覆卵。老夫已知。动问贤弟。不曾见有回禄之变么。<span class="科">生</span></span>巨焰烘天。家业都虚耗。<span class="夹白"><span class="科">外</span>还是天之所致。人之所由。<span class="科">生</span></span>强徒起祸苗。<span class="夹白"><span class="科">外</span>为何而起。<span class="科">生</span>小弟有一侍妾王氏。久已出家修道。不意反贼棒胡呵。</span>慕多娇。欲劫同归伴寂寥。<span class="夹白"><span class="科">外</span>可曾劫去。<span class="科">生</span></span>多应是雕笼夜午啼孤鸟。铜雀春深锁二乔。我无依靠。因此上昭关潜度藉申包。<span class="夹白"><span class="科">贴旦</span>久闻有令郎公子。今日为何不见。<span class="科">旦</span></span>可怜我玉散珠抛。可怜他梗泛萍飘。只落得空悲悼。</p>
        
        <p class="曲"><span class="牌">前腔</span><span class="科">外</span>闻言魂动摇。见泣心惊跳。<span class="夹白">贤弟。</span>这荧惑灾迍。梦里曾知道。你萧萧一鬓毛。卧东皋。谁料渔阳鼓角高。<span class="夹白">今做了</span>随风旅雁迷荒岛。带月虚舟送落潮。<span class="夹白"><span class="科">生</span>小弟家资虽耗。不足为虞。但小儿失散。其如痛伤。<span class="科">外</span></span>同瞻眺。王孙芳草楚天遥。<span class="夹白"><span class="科">贴旦</span>夫人。令郎多少年纪了。<span class="科">旦</span>年才十六。忝在黉门。<span class="科">贴旦</span></span>可怜他年幼儿曹。可怜你奔走勤劳。须暂尔开怀抱。</p>
        
        <p class="白"><span class="科">外</span>说话正长。请到后堂小饭。</p>
        
        <p class="落诗"><span class="科">生</span>故国平原一望空。<br /><span class="科">旦</span>子规啼彻泪成红。<br /><span class="科">外</span>客从千里来相顾。<br /><span class="科">贴旦</span>疑是瑶台月下逢。</p>
        
        <h2 id=ch29 class="chapter"><span class="出题">第二十九出　诘问</span></h2>
        
        <p class="曲"><span class="牌">浪淘沙</span><span class="科">小生上</span>采药白云深。来去骎骎。笑看世上少知音。指日丹砂还大鼎。点石成金。</p>
        
        <p class="白">南山惟与北山邻。古树连拳不记春。更看武皇封禅处。至今香雾护高真。贫道张霞杯。自离淮宁。来栖岱岳。夜参北斗。朝诵南华。匣中宝剑。居然叱咤风云。鼎内神丹。允矣消磨日月。石壁秋深瑶草秀。洞天春尽玉笙寒。迩来荷蒙圣恩。钦授本山提点。一切行脚僧道。不许纵放入山。今早云晴日淡。山中果然好景也。</p>
        
        <p class="曲"><span class="牌">驻云飞</span>日观云岑。紫气东来半截阴。汉柏虬枝荫。秦碣龟文浸。<span class="夹白">嗏。</span>虎啸与龙吟。天门鹤禁。<span class="夹白">不要说此间景界。你看那梁父山呵。</span>中有仙人玉井黄金廪。听风外璚箫弄好音。<span class="科">作听箫介小旦上</span></p>
        
        <p class="曲"><span class="牌">前腔</span>胆怯追擒。出得羊肠路转深。<span class="夹白">行步之间。想起我那主人呵。</span>穷类西华任。瘦比休文沈。<span class="夹白">嗏。</span>我夜露怕相侵。心怀凛凛。<span class="夹白">且喜已到泰山了。</span>泰岳嵯峨九曲黄河枕。回首乡关泪满襟。</p>
        
        <p class="白"><span class="科">小生</span>呀。道姑往那里走。<span class="科">小旦</span>仙长稽首。贫道入山去。<span class="科">小生</span>你且止步。我乃本山提点。近奉禁约。不许纵放云游僧道。入山污渎神灵。况你是个女冠。却敢大胆步入。<span class="科">小旦</span>仙长方便。</p>
        
        <p class="曲"><span class="牌">玉莺儿</span>孤身贫甚。<span class="夹白"><span class="科">小生</span>你从何来。<span class="科">小旦</span></span>为陈州悲歌陆沈。叹幽栖衣钵全倾。似惊丸怖鸽投林。<span class="夹白"><span class="科">小生</span>到是陈州来的。你行动之间。敢是在嫁出家的。<span class="科">小旦</span>实不瞒仙长说。</span>金鎞玉簪。罗帏绣衾。到如今茱萸无主清霜沁。洗尘心。久随鸾鹤。欲上最高岑。</p>
        
        <p class="白"><span class="科">小生</span>道姑。我有些面善。</p>
        
        <p class="曲"><span class="牌">前腔</span>沈思默审。<span class="夹白">你可是孝女王氏么。<span class="科">小旦</span>仙长为何到相认。<span class="科">小生</span></span>记当年芳名可钦。<span class="夹白"><span class="科">小旦</span>仙长莫非是集福道院张先生么。<span class="科">小生</span>然也。</span>早知伊伉俪绸缪。却缘何重复商参。<span class="夹白"><span class="科">小旦</span>曩承指点。却就适事君子。后来志慕修行。出家数年了。<span class="科">小生</span>适闻所言。陈州有甚沈陆之变。<span class="科">小旦</span>棒胡造反。称王保义。仙长尚自不知哩。<span class="科">小生</span>果然他反了。我这山中人那里晓得。正是尚不知有汉。安知有魏晋乎。</span>青霞翠禽。丹书素琴。管什么萧萧烽火连妖祲。<span class="夹白">也罢。容你入山。到那云关底下。有座清风庵。都是女道士在内。你可持此照票。自然相留。<span class="科">小旦</span>多谢仙长。<span class="科">小生</span>你上山要小心些。</span>试登临。不闻鸡犬。怪石碧森森。</p>
        
        <p class="落诗"><span class="科">小旦</span>盘石垂萝即是家。<br />回头犹看五枝花。<br /><span class="科">小生</span>松间寂寞无烟火。<br />应服朝来一片霞。</p>
        
        <h2 id=ch30 class="chapter"><span class="出题">第三十出　奏凯</span></h2>
        
        <p class="曲"><span class="牌">步蟾宫</span><span class="科">净上</span>坐拥旗鎗开虎帐。霹雳处腾蛟奔蟒。指挥何必用萧张。取伊洛易如翻掌。</p>
        
        <p class="白">俺棒胡破了陈州。起兵以来。人皆丧胆。鬼亦销形。全亏膂力千斤。更赖妖书数卷。眼见这一顶平天冠。骨碌碌滚将下来。那一把朝南椅。急离离爬将上去。最可恶王氏没福的贱人。明明白白一个王后不要做。到去躲了。尤可笑丁香泼赖的歪货。的的确确一个贵妃不爱做。也自逃了。正所谓之色不近贵。俺两日统领人马。攻打信阳归德等处。差遣大将弓伯长前往广东。暗约朱光卿同图大事。今早闻得庆童前来挑战。不免放出妖兵。与他决一胜负。乌先锋何在。<span class="科">丑领卒上</span>放火何须烛。杀人不用刀。<span class="科">净</span>无烛不能放火。无刀何以杀人。<span class="科">丑</span>小将见了财帛女子。眼睛内自然放出火来。小将又有一个铁指甲。把人的头来一搯。就落了。<span class="科">净</span>那有此说。<span class="科">丑</span>有这一等人。是活落头的。<span class="科">净</span>休取笑。军马可曾点齐。<span class="科">丑</span>齐了。<span class="科">净</span>既张我弓。既挟我矢。火速移营到杏冈上去交战。<span class="科">众</span>得令。</p>
        
        <p class="曲"><span class="牌">锦上花</span>踊跃据金汤。杀气堂堂。红旗耀目。白刃争光。好轩昂。好轩昂。看指日升天上。<span class="科">下末领兵上</span></p>
        
        <p class="曲"><span class="牌">前腔</span>大纛树中央。正气堂堂。鞭能截水。箭可穿杨。<span class="夹白">众将官听令。适据飞报。棒贼屯兵在杏冈上。闻彼善作妖术。撒豆为兵。但兵法云。邪不胜正。尔等各带犬血一筒。临时噀之。不得有误。<span class="科">众</span>得令。<span class="科">末</span>快杀上前去。</span>早腾骧。早腾骧。这兵马从天降。</p>
        
        <p class="白"><span class="科">净丑冲上</span>来将出马。<span class="科">末</span>棒胡。尔本良民。乃敢作贼。及早滚鞍伏罪。免得碎尸万段。<span class="科">净</span>庆童。当今天下荒乱。生民无主。我若不王。谁敢王耶。作急拜降。不失富贵。<span class="科">末</span>反贼不必多言。放马过来。<span class="科">战介净作法介</span>速到速到。乌先锋为我奋力厮杀。<span class="科">末</span>大小三军。喷血应之。<span class="科">再战介净丑</span>被他围住。不好了。<span class="科">末</span>叫众将官为我绑下。且喜鲸鲵已获。见东海之无波。妖眚顿消。仰太阳之普照。即此班师献俘。论功升赏。</p>
        
        <p class="曲"><span class="牌">北雁儿落</span>沸腾腾人吹画角长。屹铮铮鞭敲金镫响。骨笃笃马走华山阳。光烁烁剑倚崆峒上。</p>
        
        <p class="曲"><span class="牌">北得胜令</span><span class="夹白">呀。</span>好笑他象胆弄天潢。好笑他乌合操兵仗。俺这里破重围缚虎狼。保中原除妖妄。徜徉。吐壮气三千丈。忠良。建奇勋第一场。建奇勋第一场。</p>
        
        <p class="落诗">提兵一战歼渠妖。<br />太白经天喜复消。<br />试听黎民歌击壤。<br />将军重见霍嫖姚。</p>
        
        <h2 id=ch31 class="chapter"><span class="出题">第三十一出　告贷</span></h2>
        
        <p class="曲"><span class="牌">金蕉叶</span><span class="科">小生上</span>千愁万愁。愁只愁双亲分剖。动离情朔雁孤飞。吊离魂胡笳迭奏。</p>
        
        <p class="诵"><span class="牌">青衫湿</span>人来怕问伤心处。空谷乱栖鸦。不禁零落。西风梧叶。白露蒹葭。　　支颐坐想。沉消断息。海角天涯。江州司马青衫湿。泪怨诉琵琶。</p>
        
        <p class="白">小生乌古孙良祯。遭家不造。被寇相侵。惊心草木皆兵。举目椿萱何在。累累如丧家之犬。圉圉似涸辙之鱼。记得诗三百。尚堪温故知新。欲图利十千。恒奈孤闻寡陋。向来栖身杨墓。却又过了年余。父母存亡。杳无音信。好似和针吞却线。刺人肠肚系人心。</p>
        
        <p class="曲"><span class="牌">罗江怨</span>离人抱隐忧。思亲未休。白云飞向天尽头。此间原不是并州也。<span class="夹白">想起爹娘晚年生我。指望承欢膝下。戏彩庭前。今日呵。</span>一领斑衣。翻做啼红袖。家园作废丘。荆榛满目秋。辘轳声断银床覆。</p>
        
        <p class="白">小生避难到今。文学俱废。幸喜此地有个同庠朋友毕可成。常来相讲。昨日借他几部书籍在此。不免饱看一回。</p>
        
        <p class="曲"><span class="牌">前腔</span>茅檐白日幽。携书校雠。潜心养气须并优。还期跨鹤上扬州也。<span class="夹白">想起幼时读书。感得新姨教诲。只我识这几个字儿。也费他多少心机。今日呵。</span>笔势纵横。信是他传授。空教忆旧游。频将清泪流。孤灯细雨难消受。</p>
        
        <p class="白"><span class="科">丑扮毕秀才上</span>书剑久萧索。干戈已太平。<span class="科">小生</span>毕兄拜揖。干戈几曾太平。<span class="科">丑</span>老弟你还不知。棒贼已被天兵擒获了。<span class="科">小生</span>你又来哄我。<span class="科">丑诨介</span>我哄哄那圊童。难道来哄老弟。<span class="科">小生</span>果然是真。谢天为我杀此仇贼也。</p>
        
        <p class="曲"><span class="牌">玉芙蓉</span>狼烟寻复收。雉堞重堪守。仗天威咫尺。灭此蚩尤。想西畴禾黍今存否。叹南渡人民疾未瘳。<span class="夹白"><span class="科">丑</span>令尊堂早晚归宁。你且把眉儿放着。<span class="科">小生</span></span>双眉皱。问如何解愁。除非是萱花椿树共优游。</p>
        
        <p class="白"><span class="科">丑</span>老弟。你可晓得。郡中把我两人名字申报部省去了。<span class="科">小生</span>却是为何。<span class="科">丑</span></p>
        
        <p class="曲"><span class="牌">前腔</span>金门雨露稠。黄榜风云辏。喜春生洛下。锦步瀛洲。昨朝飞檄征文友。即日携囊谒郡侯。<span class="夹白"><span class="科">小生</span>只是学生没有长鎗手段。去不得。<span class="科">丑</span></span>你真卑陋。把明珠暗投。看区区龙门高跳挂荷裘。</p>
        
        <p class="白">告别了。你们快去收拾行李。后日一同上京。以文常友会。<span class="科">小生</span>惟德自成邻。<span class="科">丑下贴旦上</span>才喜烽尘息。还怜游子身。适间毕相公说话。老身悉知。请问应试一事。公子去与不去。<span class="科">小生</span>杨妈妈。小生只因父母飘流。盘缠缺欠。怎生去得。<span class="科">贴旦</span>功名机会。挫过难逢。闻知公子旧居左近有个吉一叔。颇称义侠。待我以情告之。借银十两。盘缠前去。倘或不敷。再当措处。即使老爷回乡。老身自当代禀。</p>
        
        <p class="曲"><span class="牌">雁来红</span>登蟾窟入凤楼。早乘风莫逗留。便便擎出扳花手。休放些儿后。不信朱衣不点头。<span class="夹白">公子。你</span>年虽幼。功名可求。佩金章。青骢骤。</p>
        
        <p class="白"><span class="科">小生</span>借银可用文约否。<span class="科">贴旦</span>用的。纸笔在此。<span class="科">小生哭介</span>我那爹娘呀。我乌古孙良祯。自爹娘生我。何曾借人财物。不想到有这个日子。妈妈。怎么样写。<span class="科">贴旦</span>胡乱写几句便了。<span class="科">小生</span></p>
        
        <p class="曲"><span class="牌">前腔</span>挥柔翰。不自由。贷人财为乏谋。写来又怕逢铜臭。那念王孙旧。<span class="夹白">万一不允呵。</span>我难洗今朝满面羞。<span class="夹白">妈妈。你</span>情偏厚。哀怜楚囚。受千金。言非谬。</p>
        
        <p class="白">文约写完。你就拿去。</p>
        
        <p class="落诗"><span class="科">贴旦</span>手持文券乞豪门。<br />愿得豪门肯济贫。<br /><span class="科">小生</span>惟有感恩并积恨。<br />万年千载不成尘。</p>
        
        <h2 id=ch32 class="chapter"><span class="出题">第三十二出　赴选</span></h2>
        
        <p class="曲"><span class="牌">光光乍</span><span class="科">净上</span>阡陌有良田。市井有高轩。若论做家贵勤俭。许谁见咱酒杯面。</p>
        
        <p class="白">运到头来眼便花。布衣脱下换绫纱。若提十五年前事。铁打心肠也软些。自家吉一叔。早年零替。人皆掩鼻而过之。此日豪奢。人就掇医而奉也。向遭离乱。几至沦亡。近贼就擒。归乡复业。可惜乌古孙公这样好人。一家星散。寸草无遗。想我昔年受其大恩。未及涓埃之报。正是羔羊能跪乳。犬马亦知恩。<span class="科">贴旦上</span></p>
        
        <p class="曲"><span class="牌">腊梅花</span>年华有限愁病牵。杖藜几步身先倦。喜得来此间。<span class="夹白"><span class="科">净</span>杨妈妈。经年不见。今日何来。<span class="科">贴旦</span></span>才郎出路。特从尊处借盘缠。</p>
        
        <p class="白"><span class="科">净</span>自救且不暇。何暇去救人。<span class="科">贴旦</span>非是老身告借。请看这文约。<span class="科">净看介</span>呀。乌古孙公子一向到在你家。<span class="科">贴旦</span></p>
        
        <p class="曲"><span class="牌">玉山颓</span>他家撄兵燹。倚孤孀情殊可怜。<span class="夹白"><span class="科">净</span>他父母也在宅上么。<span class="科">贴旦</span></span>锦鸳鸯飘逐波涛。石麒麟流落郊原。<span class="夹白"><span class="科">净</span>借银何用。<span class="科">贴旦</span></span>南宫赴选。为只为奚囊空尠。我腼腆持文券。望周全。倘春风得意百偿千。</p>
        
        <p class="曲"><span class="牌">前腔</span><span class="夹白"><span class="科">净</span>我</span>式微基贱。感乌公恩同二天。但求他海屋添筹。谁知道斗栱飞烟。<span class="夹白">那公子是个大器呵。</span>鸿庠文彦。端的是王家桢干。<span class="夹白">妈妈。你且收了文约。<span class="科">贴旦</span>官人既受乌公之惠。何不周济其子。今反璧他文约。敢是不允么。<span class="科">净</span>你那知我的心事来。</span>报本生平愿。意拳拳。翳桑饥士敢忘筌。</p>
        
        <p class="白">我与你同去见他。自有话说。<span class="科">贴旦</span>如此甚好。<span class="科">同走介</span></p>
        
        <p class="曲"><span class="牌">前腔</span>沧桑惊变。叹兴亡只争后先。<span class="夹白"><span class="科">净</span>这里是乌公废宅。好感怆人也。</span>逐秋风麋鹿群游。含夕照草树芉绵。<span class="科">贴旦</span>盘旋缓转。却又到孤坟荒甸。<span class="夹白">公子有请。<span class="科">小生上</span></span>静里观经传。正探玄。何方使客顾寒毡。</p>
        
        <p class="白"><span class="科">净</span>公子拜揖。<span class="科">小生</span>足下何人。<span class="科">贴旦</span>此间就是吉官人。<span class="科">小生</span>失瞻了。<span class="科">净</span>公子几时起程应试。<span class="科">小生</span>期在明日。<span class="科">净</span>公子幼年。岂堪独往。我小子情愿奉陪到京。这一应盘费。俱在小子身上。请到寒家过宿。明日长行何如。<span class="科">小生</span>学生素不识面。怎当如此眷爱。<span class="科">净</span>公子悬弧之日。小子感蒙尊翁大人呵。</p>
        
        <p class="曲"><span class="牌">朱奴儿</span>承款接投辖尽欢。<span class="夹白">是日小子偶欠印子钱五千。被人席中索讨。又承尊翁呵。</span>更为我代理逋钱。<span class="夹白"><span class="科">贴旦</span>后来可曾送还。<span class="科">净</span></span>付与东流不索还。今日里肯忘恩眷。相资伴。匆匆向前。多管赴琼林宴。</p>
        
        <p class="白"><span class="科">小生</span>妈妈。我虽承乡丈厚情。揆理似难从命。<span class="科">贴旦</span></p>
        
        <p class="曲"><span class="牌">前腔</span>你本是朱门少年。那曾惯走马乘船。劝尔从权离故园。<span class="夹白">吉官人。</span>凡百事仗君看管。<span class="夹白">老妾聊助路金一两。更具薄酒三杯。</span>相持饯。丁宁一言。须早寄泥金便。</p>
        
        <p class="白"><span class="科">小生</span>我在此搅扰经年。赆仪岂堪再领。倘得飞腾。自当重报。我只索拜辞了。</p>
        
        <p class="曲"><span class="牌">前腔</span>展骥足长安日边。叨鹗荐上国招贤。愁杀娘行雪满颠。肠断处你暮年残喘。相留恋。双双泪涟。人远别云迷汴。</p>
        
        <p class="白">烦妈妈去约毕相公。明早径到吉宅相会。<span class="科">贴旦</span>知道了。</p>
        
        <p class="落诗"><span class="科">小生</span>携囊负笈上瑶京。<br /><span class="科">净</span>专听春雷第一声。<br /><span class="科">贴旦</span>离别不堪无限意。<br /><span class="科">合</span>落霞孤鹜送人行。</p>
        
        <h2 id=ch33 class="chapter"><span class="出题">第三十三出　泣夜</span></h2>
        
        <p class="曲"><span class="牌">翠华引</span><span class="科">生上</span>晚景难堪颠沛。心中最苦流离。<span class="科">旦上</span>寂寂更长漏永。频频梦想神驰。</p>
        
        <p class="白"><span class="科">生</span>夫人。记得古人有言。不涉高山。何以知颠坠之患。不临深水。何以知没溺之虞。论我这般富贵。焉知有此今日。<span class="科">旦</span>相公。岂不闻舟不覆于龙门而覆于夷壑。车不摧于雁宕而摧于康衢。此皆尔我之数也。<span class="科">生</span>言之有理。我想家财去可复来。孩儿失之乌有。多方寻取。未得确音。只是重扰许宅。殊切汗颜。近闻庆稚卿起拜元戎。剿除棒寇。此恨少舒万一。当此片月侵窗。孤灯对壁。好冷落人也。</p>
        
        <p class="曲"><span class="牌">尾犯序</span>愁对碧窗西。堪叹夫妻一旦狼狈。怎效梁鸿。向衡门栖迟。思起。<span class="夹白"><span class="科">旦</span>相公。敢思想在家受用么。<span class="科">生</span></span>并不为重裀列鼎。<span class="夹白"><span class="科">旦</span>莫非想着在朝荣贵么。<span class="科">生</span></span>也不为鹓班豹尾。端只为家山千里。芳草冷凄凄。</p>
        
        <p class="曲"><span class="牌">前腔</span><span class="科">旦</span>灯光月影照人离。今夕儿身知在何地。总梦里相逢。怕不到东齐。悲喜。<span class="夹白"><span class="科">生</span>夫人。你悲的何事。<span class="科">旦</span></span>悲的是桑榆暮景。<span class="夹白"><span class="科">生</span>有何可喜。<span class="科">旦</span></span>喜的是干戈止矣。<span class="夹白"><span class="科">生</span>这时候不知新姨丁香都流落在那里。<span class="科">旦</span></span>还忧虑霓裳僊子。和着小青衣。</p>
        
        <p class="白"><span class="科">外贴旦上小旦扮使女随上</span>泣多盈袖血。吟苦满头霜。<span class="科">外</span>贤弟。兰膏渐烬。尚含楚客之悲。莲漏将深。犹抱鲛人之泣。<span class="科">生</span>许兄。我虽承饲雀之爱。难忘舐犊之情。哀动衷肠。声闻高枕。小弟其实有罪了。<span class="科">外</span>汝嫂因见贤夫妇唧唧哝哝。特携杯酒。用慰离愁。丫鬟取酒来。</p>
        
        <p class="曲"><span class="牌">前腔</span>我惊闻乌夜啼。口口声声怨着分飞。<span class="夹白">贤弟。你</span>暂尔宽怀。同细酌新醅。<span class="科">生</span>相知。昔日间情隆刎颈。今日里恩深入髓。承怜悯流离琐尾。哺养好维持。</p>
        
        <p class="曲"><span class="牌">前腔</span><span class="夹白"><span class="科">贴旦</span>夫人。你</span>缘何愁未已。论月缺须圆燕去须归。且笑语灯前。休得玉筯双垂。<span class="科">旦</span>听启。深愧我飘蓬断梗。多感你投桃报李。分明是鹪鹩无倚。特借一枝栖。</p>
        
        <p class="落诗"><span class="科">外</span>将进三杯酒。<br /><span class="科">生</span>难消万斛愁。<br /><span class="科">贴旦</span>不胜依恋处。<br /><span class="科">旦</span>明月下西楼。</p>
        
        <h2 id=ch34 class="chapter"><span class="出题">第三十四出　请假</span></h2>
        
        <p class="曲"><span class="牌">北点绛唇</span><span class="科">丑上</span>宫殿琉璃。旌旗翡翠。天颜喜。端拱垂衣。缥缈红云里。</p>
        
        <p class="白">玉帛朝元万国来。鸡人晓唱午门开。春桃北极迎仙仗。日捧南山入寿杯。歌舜薰风铿剑珮。祝尧嘉气蔼楼台。可怜四海车书共。重见萧曹佐汉才。自家元朝中一员黄门官是也。恐有奏事官到来。只索伺候则个。<span class="科">小生上</span></p>
        
        <p class="曲"><span class="牌">前腔</span>文物光辉。功名际会。荣珠履。济济威仪。始识朝廷礼。</p>
        
        <p class="白">白简逐封狐。心将日月扶。愿为温御史。胆落李金吾。自家乌古孙良祯。幸脱鸡窗之迹。喜叨虎榜之荣。昨蒙圣恩。考授江浙行台御史。我想善毁者难蔽人美。善誉者难掩人丑。今有所属行中书省平章彻里帖木儿。奸邪误国。罪虐滔天。近以他人之女。冒为公主所生。诳请珠袍。大乖典礼。若不纠绳。何以令后。但我父母飘零。要那功名何用。不免并奏官里。请假寻觅。多少是好。此间是午门了。</p>
        
        <p class="曲"><span class="牌">神仗儿</span>鞠躬拜跪。山呼万岁。对龙楼螭陛。小臣心怀悚惧。衔尺疏叩丹墀。</p>
        
        <p class="白"><span class="科">丑</span>奏事官有何文表。就此披宣。<span class="科">小生</span></p>
        
        <p class="曲"><span class="牌">入破第一</span>臣乌古孙良祯启。踧踖重瞻对。谨奏闻宸衷聪睿。两章公私之事。干冒天威。臣诚惶诚恐。稽首顿首。伏念微臣草茅猥鄙。读诗书苦志焚膏继晷。总角游庠序。因州郡荐科举。三策献大明殿里。仰荷隆恩诏赐。臣居龙榜挂荷衣。寻奉钦除行台御史。</p>
        
        <p class="曲"><span class="牌">入破第二</span>念臣素心忠孝昭天地。年方弱冠。何堪当此荣贵。论臣职守。扬清激浊。维纲肃纪。请授青锋。先诛奸宄。</p>
        
        <p class="白"><span class="科">丑</span>奸宄是谁。亟当直指。<span class="科">小生</span></p>
        
        <p class="曲"><span class="牌">衮第三</span>彻里帖木儿享厚禄况是先朝婿。他奉使岭南违天谕。妨地利。却把公方挠废。重敛缗钱。更且毒流士庶。最可𠷣<a epub:type="noteref" href="#char03"><sup>注</sup></a>补衮无功。贼国有议。</p><aside epub:type="footnote" id="char03"><p>「⿰口虽」</p></aside>
        
        <p class="曲"><span class="牌">歇拍第四</span>他污秽狼籍。平章浙地。臣又访得以他人女为己出。紊金枝冒请珠袍。合坐欺君之罪无赦除。悃愊愚言。伏惟鉴知。</p>
        
        <p class="白"><span class="科">丑</span>第二章疏并奏上来。</p>
        
        <p class="曲"><span class="牌">中衮第五</span><span class="科">小生</span>臣父名泽。任宣抚久已归田里。谁意棒胡寇陈州。焚屋宇。劫家资。骨肉分离。生不归。死不知。琐琐臣躯。遭逢孑遗。</p>
        
        <p class="曲"><span class="牌">煞尾</span>今日锦衣。父母无消息。臣在此朝𫕥涕。暮兴思。痛亲闱白头时。乌鸟私怀实切。忧心如醉。念卑微。请假寻亲。情出不已。</p>
        
        <p class="曲"><span class="牌">出破</span>陛下鉴臣始终词。俯乞赐恩旨。庶使臣忠子孝并得全美。臣无任瞻依仰戴。激切哀恳之至。</p>
        
        <p class="白"><span class="科">丑</span>元来如此。我当与大人转达天听。可在午门外候旨。玉垣恩綍近。铁面谏书来。<span class="科">下小生起介</span></p>
        
        <p class="曲"><span class="牌">神仗儿</span>天门尚启。遥瞻雉尾。吐霞光瑞气。但愿吾皇如议。<span class="科">末赍诏上</span>传玉旨。出彤闱。</p>
        
        <p class="白">圣旨到来。跪听宣读。诏曰。臣道惟忠。子道惟孝。忠孝不亏。臣子之分。往者以尔英年持重。练达典章。擢居言职。必称厥官。兹据所奏。朕甚嘉焉。彻里帖木儿行类豺狼。欲同谿壑。姑夺身诰。贬徙南安。特给尔长假一年。赐令驰驿寻亲。具庆之日。即履原任。庶家庭之愿不违。而朝廷之命不旷。谢恩。<span class="科">小生</span>万岁万岁万万岁。老丞相。晚生正欲晋谒。请到朝房有一拜。仰荷陶镕。深渐侧陋。<span class="科">末</span>伟哉良器。允矣巍科。我庆童今任中书左丞。皆赖尊翁培植。<span class="科">小生</span>元来就是庆叔。家父时常在念。小姪分当侍立了。<span class="科">末</span></p>
        
        <p class="曲"><span class="牌">刮鼓令</span>梅花信已违。叹年光倏转移。深记得同游吴越。日日春风满面吹。桃李自成蹊。堪怜故人。年将老矣。郎君重到凤凰池。<span class="夹白">我征剿棒胡之日。中途遇个道姑。云是尊翁的侍姬。下官给其符引。资其路费。<span class="科">小生</span>多谢了。这是庶母。不知他从何往。<span class="科">末</span></span>想储君飞傍泰山栖。</p>
        
        <p class="白">贤姪遘难之事。我已颇悉。愿乞再言其略。<span class="科">小生</span></p>
        
        <p class="曲"><span class="牌">前腔</span>哀哀诉惨凄。为兵戈起祸危。可怜我囊资劫尽。桂栋兰橑一旦摧。父母久抛离。<span class="夹白"><span class="科">末</span>你如今请假寻亲。人之孝道。只是海宇茫茫。打从何觅。<span class="科">小生</span></span>随方远游。寻山问水。<span class="科">作悲介</span>只愁风木有余悲。<span class="夹白"><span class="科">末</span>倘或寻之不见。可速赴任。再作区处。<span class="科">小生</span></span>倘他飘零四海我也不回归。</p>
        
        <p class="白"><span class="科">末</span>今日暂别。尚有小叙。</p>
        
        <p class="落诗"><span class="科">末</span>孝子寻亲作远游。<br />君恩浩荡几时休。<br /><span class="科">小生</span>直从天上期相见。<br />云底何曾是故丘。</p>
        
        <h2 id=ch35 class="chapter"><span class="出题">第三十五出　邂逅</span></h2>
        
        <p class="曲"><span class="牌">逍遥乐</span><span class="科">小旦上</span>钟磬声方尽。往事凭阑重自忖。俗缘隔断不相亲。一任红亭花雨。翠馆云屯。紫陌风尘。</p>
        
        <p class="白">为倦看泉瀑。因饥采石英。乍寻山下路。聊作步虚声。贫道避乱入山。修行结果。欲谙绿字。更慕丹文。悲怜烽火多惊。盼想家乡何处。短发飘萧。宿腻不沾一缕。长眉散淡。旧愁犹带三分。今乃仲秋天气。我且捧钵下山。探访主家信息。姨母存亡。正是因嗟往事抛心力。六七年来楚水东。</p>
        
        <p class="曲"><span class="牌">一江风</span>郁嶙峋。石磴苍苔衬。见地簇银丁嫩。步殷勤。罗袜生尘。两瓣鞋儿褪。匆匆到野村。匆匆到野村。何须频问津。料相逢賸有渔郎信。</p>
        
        <p class="白">出得山来。已入茂林幽径。我且打坐一回。树杪夕阳外。山村秋色来。<span class="科">坐介丑上</span></p>
        
        <p class="曲"><span class="牌">前腔</span>叹孤身。踪迹无凭准。似柳絮随风趁。<span class="夹白">奴家丁香。被贼擒至中途。以言诱脱。争奈故园无主。旧路难投。我只得削发为尼呵。</span>翦香云。托钵空门。目断淮宁郡。<span class="夹白"><span class="科">小旦</span>远远望见比丘僧到来。且自走去罢。<span class="科">丑</span>前边有个道姑来了。</span>他是蟠桃会里人。蟠桃会里人。<span class="夹白"><span class="科">小旦</span>是位尼僧。<span class="科">丑</span>那道姑到像我家新姨模样。</span>风流似小君。怕仲尼阳货难厮认。</p>
        
        <p class="白">仙姑稽首。<span class="科">小旦</span>师长贵处。<span class="科">丑</span>陈州。<span class="科">小旦</span>认得乌古孙家么。<span class="科">丑</span>是主家。你莫非是新姨。<span class="科">小旦</span>呀。你元来是丁香。</p>
        
        <p class="曲"><span class="牌">海棠花</span><span class="科">合</span>忆昔共邅迍。此日重亲近。</p>
        
        <p class="白"><span class="科">小旦</span>丁香。我向避泰山。久忘人世。你且把在家离情试说一遍。</p>
        
        <p class="曲"><span class="牌">长拍</span><span class="科">丑</span>兵马纷纷。兵马纷纷。烽烟滚滚。提起怎禁销魂。重楼叠馆焰腾腾。玉石俱焚。<span class="夹白"><span class="科">小旦作惊介</span>被焚了。如今主人在那里。<span class="科">丑</span></span>他没处可藏身。做渚鸿林燕。各天飞遁。<span class="夹白"><span class="科">小旦</span>此去无害便好。<span class="科">丑</span></span>铩羽西风吹正紧。多管是遭贫困。<span class="夹白"><span class="科">小旦悲介</span>你为何披剃。<span class="科">丑</span>奴身被贼劫去。将言诱脱。因闻主人失所。向来寻觅无踪。我今日呵。</span>端恐路途未稳。学逃禅云外。觅个亲人。</p>
        
        <p class="曲"><span class="牌">短拍</span><span class="科">小旦</span>泪眼睁睁。泪眼睁睁。愁眉隐隐。早心随一片飞云。<span class="夹白"><span class="科">丑</span>新姨几时入山的。<span class="科">小旦</span></span>山静不知春。<span class="夹白">我到忘了。那棒胡可曾扑灭。<span class="科">丑</span>天兵剿除久矣。<span class="科">小旦</span></span>才闻得妖氛消尽。<span class="夹白"><span class="科">丑</span>新姨下山。将欲何往。<span class="科">小旦</span></span>却访东陵恩主。是何缘相遇旧时人。</p>
        
        <p class="白"><span class="科">丑</span>如此同去寻访。<span class="科">小旦</span>只一件。你虽是个女僧。与我同行。殊不雅相。<span class="科">丑</span>不妨。新姨请先行。每日待我远远尾随便了。<span class="科">小旦</span>这也使得。</p>
        
        <p class="曲"><span class="牌">尾声</span><span class="科">合</span>出幽林。忙前进。两下里转添烦闷。怎忍见阵阵归鸦送落曛。</p>
        
        <p class="落诗"><span class="科">小旦</span>白云来去两无心。<br /><span class="科">丑</span>山外青山不易寻。<br /><span class="科">合</span>独有杂猿声恸处。<br />行人听得泪沾襟。</p>
        
        <h2 id=ch36 class="chapter"><span class="出题">第三十六出　寻亲</span></h2>
        
        <p class="曲"><span class="牌">一翦梅</span><span class="科">外上</span>隐几萧条戴鹖冠。梦断长安。喜醉云安。<span class="科">生上</span>南楼秋思不胜寒。月渐团圞。人未团圞。</p>
        
        <p class="白"><span class="科">外</span>二十余年性自如。闲观图史兴观鱼。<span class="科">生</span>怜君已下陈蕃榻。更借愚公谷里居。<span class="科">外</span>润甫贤弟。我看你忧子之心无日不在。独不闻东门吴者果为谁耶。<span class="科">生</span>小弟非不知也。只因情关至爱。所以愚比丧明。<span class="科">外</span>是则是矣。然而不寻排遣。何以解忧。叫院子取棋枰过来。<span class="科">末上</span>拨闷惟棋局。忘言有匣琴。棋枰在此。<span class="科">生外作弈棋介小生领左右上</span></p>
        
        <p class="曲"><span class="牌">望吾乡</span>车马盘桓。秋风古道难。思亲日日神魂乱。<span class="科">净随上</span>衰柳蝉声斜阳岸。此际添愁叹。<span class="夹白"><span class="科">小生</span>吉一叔。此间有个许友文。曾官户部。与家父莫逆之好。烦劳借问一声。他家住在何处。<span class="科">净</span>借问来人。许户部宅子在那所在。<span class="科">内云</span>西首桥边就是了。<span class="科">合</span></span>穿萝径。过枳垣。故旧须寻盼。</p>
        
        <p class="白"><span class="科">小生</span>吉一叔。请住那店中以待。<span class="科">净</span>谨领命。<span class="科">下小生</span>左右的。把帖儿递进去。<span class="科">众作递介外作看念介</span>新授江浙行台御史通家小姪乌古孙良祯顿首拜。呀。贤弟。这帖儿可是令郎么。<span class="科">生</span>是小儿贱名。在那里。<span class="科">外</span>在门上。<span class="科">小生</span>呀。爹爹到在这里。<span class="科">合</span></p>
        
        <p class="曲"><span class="牌">哭相思引</span>今日魆地相逢情何限。漫漫长夜重开旦。<span class="夹白"><span class="科">生</span>孩儿。你母亲也在此。<span class="科">小生</span>母亲有请。<span class="科">贴旦旦同上介</span></span>可怜骨肉轻分散。忽闻耳畔声声唤。<span class="科">相见介小生</span></p>
        
        <p class="白">爹爹母亲请坐。待儿参拜。<span class="科">生</span>孩儿且住。我深赖许伯相留。你可过来先拜谢了伯父母。<span class="科">外贴旦</span>岂敢。<span class="科">生拜介</span></p>
        
        <p class="曲"><span class="牌">赏宫花</span>通家幼晚。幸登龙始识韩。父母叨恩庇誓当效衔环。<span class="科">外贴旦</span>羡尔看花游上苑。惭予落日下西山。<span class="科">小生回身拜生旦介</span></p>
        
        <p class="曲"><span class="牌">前腔</span>愁眉泪眼。念孩儿苦一般。定省暌违久。那更冷斑斓。<span class="科">生旦</span>半喜半惊心未妥。恍疑伊在梦中还。</p>
        
        <p class="白"><span class="科">生</span>孩儿。你自来倚傍谁家。遇此荣显。<span class="科">小</span>爹妈听禀。</p>
        
        <p class="曲"><span class="牌">小桃红</span>风掀逐雁。雨打离鸾。好似我孤身窜也。深藉杨家妪。抚视好供餐。<span class="夹白">又有个吉一叔呵。</span>金相助。行作伴。叨中式绣成衣豸加冠。寻爹妈。因此上哀中款也。诏许乘骢驰驿返。瞥一见。破愁颜。<span class="夹白">孩儿请命之日。并劾彻里帖木儿这厮平昔情状。奉旨贬徙南安去了。<span class="科">生</span>此贼免官。吾之愿也。<span class="科">小生</span></span>除奸佞。寸心丹。</p>
        
        <p class="曲"><span class="牌">下山虎</span><span class="科">生旦</span>追思底事。万绪千端。举目家何在。教人怎不痛酸。久猜做月落梁空。瓶沈水寒。谁信相逢在此间。虽惜归来晚。喜汝成名早拜官。<span class="夹白"><span class="科">小生</span>爹爹母亲。向来康健否。<span class="科">生旦</span></span>几度流年换。身康体安。只是懒把茱萸仔细看。</p>
        
        <p class="曲"><span class="牌">蛮牌令</span><span class="科">外贴旦</span>你是风流终谒者。文学陆平原。恩荣占绮岁。别恨变成欢。顷刻里蓝田玉暖。瞬息间合浦珠还。<span class="夹白"><span class="科">小生</span>小姪失问伯父母起居。罪希矜宥。<span class="科">外贴旦</span>贤姪。</span>叹老朽时将阖棺。最堪憎头上银幡。</p>
        
        <p class="白"><span class="科">外</span>夫人。你我且进去整备筵席。与贤姪洗尘。正是父母惊相问。邻人笑共迎。<span class="科">同贴旦下小生</span>爹爹。孩儿曾会见庆叔。感承他十分眷爱。祖饯郊外呵。</p>
        
        <p class="曲"><span class="牌">醉归迟</span>唱骊驹都门畔。绨袍恋恋垂青盼。况临行又付多情柬。<span class="夹白">庆叔剿贼之时。途中遇见新姨。赠其路金符引。<span class="科">生旦</span>你可曾询其下落。<span class="科">小生</span></span>他东游闲散。曾说向泰山宫观。<span class="夹白">爹妈在上。儿想幼年新姨教我句读。恩爱亦隆。今幸身荣。义当修报。即日拜辞膝下。前去寻他。</span>则索要投僊境。扣星坛。觅取他同上归槎也。算却先登彼岸。</p>
        
        <p class="白"><span class="科">生</span>吉一叔先回去了么。<span class="科">小生</span>在外面。<span class="科">生</span>早不说。院子。快请进来相见。<span class="科">末</span>吉相公请进。<span class="科">净上</span>东西南北好行乐。与尔相随万里游。小子吉一叔拜见。<span class="科">生</span>小儿赖君照拂。老夫感戢无涯。<span class="科">净</span>大人恩德如山。小子分当报效。老大人呵。</p>
        
        <p class="曲"><span class="牌">忆多娇</span>德行宽。福寿完。桂子清芬喜再扳。瓜瓞缠绵日渐繁。<span class="科">合</span>翘企乡关。翘企乡关。且自干戈罢闲。</p>
        
        <p class="白"><span class="科">小生</span>吉一叔。我欲借重足下先回。将书一封银二十两。烦付杨妈妈收取。慰其悬念。另银三十两。并乞收去。税一空房。待学生寻着庶母。与家大人一同回来居住。容当报谢不一。<span class="科">净</span>领命了。我且出去检点行李进来。一见故人面。全消鄙吝心。<span class="科">下生旦小生</span></p>
        
        <p class="曲"><span class="牌">尾声</span>尺雾消。明星烂。从此长春无患。一片归心下急湍。</p>
        
        <p class="落诗"><span class="科">生</span>彩凤飞来自九重。<br /><span class="科">旦</span>离愁别恨尽成空。<br /><span class="科">小生</span>今宵賸把银缸照。<br /><span class="科">合</span>犹恐相逢似梦中。</p>
        
        <h2 id=ch37 class="chapter"><span class="出题">第三十七出　会母</span></h2>
        
        <p class="曲"><span class="牌">风入松</span><span class="科">小旦上</span>天涯涕泪一身遥。回顾山头青小。<span class="科">丑慢上</span>殊方僻径随心到。途路里怎求安饱。<span class="夹白"><span class="科">小旦</span>丁香走上来。你看风雨飘飉。只得趱行几步。</span>一霎时风吹雨瀌。<span class="夹白"><span class="科">丑</span>此间有座古殿。我你尽堪避雨。</span>聊止步。暂停劳。<span class="科">小生带左右上</span></p>
        
        <p class="曲"><span class="牌">前腔</span>蓝舆野服出林皋。满目残花败草。流莺不语秋将老。稳寻取蓬莱僊岛。<span class="夹白"><span class="科">众</span>禀爷。雨渐大了。请往前面古殿上少坐片时。<span class="科">小生</span></span>临古刹钟声寂寥。<span class="夹白"><span class="科">小旦</span>有人到来。你我且自回廊下去坐罢。<span class="科">小生</span></span>闲坐处。意无聊。</p>
        
        <p class="白">左右的。俱到殿外伺候。<span class="科">众下介小旦</span></p>
        
        <p class="曲"><span class="牌">宜春令</span>回廊下燕雀巢。见空楼丹青尽凋。断碑磨篆。蜗蜒满壁蛙生灶。想吾身尚有栖投。怕离人更无倚靠。萧萧。驰风骤雨。惨伤怀抱。</p>
        
        <p class="白"><span class="科">丑</span>新姨。殿上坐着戴巾的。恰像公子一般。<span class="科">小旦</span>难道是他。<span class="科">丑</span></p>
        
        <p class="曲"><span class="牌">东瓯令</span>看他眉儿秀。额儿峣。鹄峙鸾停一俊髦。<span class="科">小生作走介丑张介</span>堂堂六尺年还少。举止真同调。<span class="夹白"><span class="科">小旦</span>只是公子还觉短瘦些。<span class="科">丑</span></span>两三年不见旧丰标。肥瘦也难描。</p>
        
        <p class="白"><span class="科">小旦</span>丁香。你且仔细再瞧他。<span class="科">丑作笑介小生</span></p>
        
        <p class="曲"><span class="牌">三换头</span>中心怖摇。是谁嘲笑。低回觑也。<span class="夹白"><span class="科">丑</span>新姨来瞧。像得紧。<span class="科">小生</span></span>听声声唤瞧。<span class="夹白">且住。待我看是何人。呀。是个道姑和着尼姑嘲笑卑人。</span>端详容貌。却原来两个半老佳人。羽衣缁帽。<span class="夹白">叫左右进来。与我廊下唤那两个出家人来问他。<span class="科">众</span>两位师父。我老爷唤你。<span class="科">丑诨介小生</span>好奇怪。</span>那一种风流态。当年杨柳条。<span class="夹白">我道是谁。元来是我的娘。<span class="科">小旦丑</span>果然是公子。<span class="科">合</span></span>会合须臾。两下相看泪更抛。</p>
        
        <p class="白"><span class="科">小生</span>左右的。取冠带过来。我那娘。你向在泰山。不知受了许多苦楚。</p>
        
        <p class="曲"><span class="牌">刘泼帽</span><span class="科">小旦</span>白云深所修清醮。朝昏莲炬兰烧。为伊家难把愁眉扫。<span class="夹白"><span class="科">小生</span>庶母何往。<span class="科">小旦</span></span>烽火消来讨个音和耗。</p>
        
        <p class="白"><span class="科">小生</span>丁香。你流落中途。因何祝发。<span class="科">丑</span></p>
        
        <p class="曲"><span class="牌">三学士</span>堪怜祝发因强暴。至今余恨滔滔。<span class="夹白"><span class="科">小生</span>我只道你失身于人了。<span class="科">丑</span></span>我本是桑间少妇能存操。总有黄金不易挑。<span class="夹白"><span class="科">小生</span>你也在泰山来么。<span class="科">丑</span></span>走破芒蹊寻旧主。比枫林叶乱飘。</p>
        
        <p class="白"><span class="科">小旦</span>公子。你与老爷奶奶归宁了未。<span class="科">小生</span>庶母请上。儿当拜诉。</p>
        
        <p class="曲"><span class="牌">大迓鼓</span>匆匆吐郁陶。<span class="夹白">爹妈见今寄寓淄水许户部家中。</span>幸然无恙。迹近鹪鹩。<span class="夹白">孩儿亦曾失散。幸得杨妈妈收留。今日侥幸中式。除授行台御史呵。</span>淮阴一饭恩终报。邾城三徙德偏饶。<span class="夹白"><span class="科">小旦</span>此地又非津要。公子为何到此。<span class="科">小生</span>儿在京师会见庆丞相。道及娘从泰山修行。所以特来迎候。</span>特整蒲轮。迎归故郊。</p>
        
        <p class="白"><span class="科">小旦</span>我姨娘健否。<span class="科">小生</span>孩儿别后。尚觉强健。这些时也不知了。<span class="科">小旦作悲介小生</span>天雨已止。请庶母登轿去罢。<span class="科">小旦</span>我初意来访你家信息。今已确知底止。我如今不去了。<span class="科">小生</span>庶母差矣。孩儿幼承教诲。今始有成。正当奉养之秋。少展孝思之日。娘若不返。儿不徒行。<span class="科">小旦</span>尔之厚情。我岂无意。但是既出尔门。无复再归之理。<span class="科">小生</span>庶母怡养天年。喜有丁香作伴。孩儿另建庵院。竭诚奉侍何如。<span class="科">小旦</span>斯言可矣。</p>
        
        <p class="曲"><span class="牌">扑灯蛾</span>你雄占北海鳌。文变南山豹。<span class="夹白">我</span>否极泰方来。喜遂首丘之愿也。<span class="科">丑</span>天长地老。频看经典木鱼敲。<span class="科">小生</span>今日里完璧返赵。同安乐。功名争似孝名高。</p>
        
        <p class="曲"><span class="牌">尾声</span><span class="科">合</span>谩委蛇淄青道。万里晴光重照。会见波恬蜃气销。</p>
        
        <p class="落诗">山色初开雨乍收。<br />仙车才下五城楼。<br />回头已失来时路。<br />但见群峰叠叠秋。</p>
        
        <h2 id=ch38 class="chapter"><span class="出题">第三十八出　具庆</span></h2>
        
        <p class="曲"><span class="牌">绕地游</span><span class="科">生上</span>眼底黄花傲晓霜。秋色老无奈重阳。<span class="科">旦上</span>喜溢心头。愁消眉上。归去好徜徉。</p>
        
        <p class="白"><span class="科">生</span>夫人。我家遭兵火。年薄桑榆。幸喜教子有成。此中憾俱冰释矣。<span class="科">旦</span>相公。譬如马虽苦乎颠踬。今复骋乎康庄。凤始难于罻罗。终至鸣于丹谷。将肃行李。请示归期。<span class="科">生</span>且伺孩儿觅取新姨到来。即当谢辞许兄。起程便了。<span class="科">小生小旦丑同上合</span></p>
        
        <p class="曲"><span class="牌">金菊对芙蓉</span>几处悲伤。三年飘荡。那堪岐路亡羊。<span class="夹白"><span class="科">末上</span>门上人启爷知道。二奶奶同小老爹进门。<span class="科">生旦</span>呀。新姨来了。</span>故人无恙。<span class="夹白"><span class="科">相见介丑</span>丁香叩头。<span class="科">生旦</span>丁香也在此。怎的削了发。</span>全不似旧日行藏。<span class="科">合</span>延平剑合。尚余惆怅。转觉徬徨。</p>
        
        <p class="白"><span class="科">小旦</span>贫道正来寻访。中途适会公子。此亦天使其然。老爷奶奶请上。贫道稽首拜参。<span class="科">生旦</span>方外之人。免赐拜礼。</p>
        
        <p class="曲"><span class="牌">催拍</span><span class="科">小旦</span>叹孤踪飘零异方。赖重恩携归故乡。<span class="科">小生</span>云山渺茫。云山渺茫。邂逅中途。望出非常。<span class="夹白"><span class="科">生旦</span>丁香。自尔失散。不堪其忧。兹乃披剃。打从何来。<span class="科">丑</span></span>避暴披缁。走觅高堂。<span class="科">生旦</span>我和你行色匆忙。说不尽这衷肠。</p>
        
        <p class="白">院子。快请你老爷奶奶出来奉别。<span class="科">末应下外贴旦上</span></p>
        
        <p class="曲"><span class="牌">前腔</span>悲相送长征洛阳。布私忱双南是将。<span class="夹白"><span class="科">生</span>小弟因家业荒废。儿媳未谐。暂尔告归。即图修报。<span class="科">外</span>老夫方欲具饯。弟何归之匆匆。薄具赆金四十两。幸惟莞存。<span class="科">生</span>搅扰有年。岂敢再受。<span class="科">众交拜介</span></span>情浓意长。情浓意长。沛雨甘霖。憔悴生香。<span class="夹白"><span class="科">贴旦</span>夫人。此间就是新姨么。<span class="科">旦</span>正是。<span class="科">贴旦</span>那一位师父。<span class="科">旦</span>侍女丁香。<span class="科">小旦丑</span></span>自愧驽骀。幸睹容光。<span class="科">外贴旦</span>堪羡你洁操冰霜。参金母礼空王。</p>
        
        <p class="白"><span class="科">生</span>许兄稳便。肃此谢别。<span class="科">外</span>送至前途。方敢分手。<span class="科">同贴旦唱</span></p>
        
        <p class="曲"><span class="牌">大环着</span>望河桥祖帐。望河桥祖帐。景日苍黄。携手同行。不胜悒怏。试听骊驹三唱。无限凄凉。<span class="科">生旦小生小旦丑同</span>深感取几年依仗。最堪怜霎时飞飏。愿此去鱼来雁往。<span class="科">合</span>离情况。别泪汪。社燕西归。伯劳东向。</p>
        
        <p class="白"><span class="科">生</span>兄嫂请回。不敢远劳了。<span class="科">外</span>从命了。在路谁非客。还家即是乡。<span class="科">同贴旦下众合</span></p>
        
        <p class="曲"><span class="牌">越恁好</span>笑歌还抚掌。笑歌还抚掌。夙恨付沧浪。三三两两。车儿轧。马儿骧。杏花重发旧时门巷。同栖凤凰。僊人身度赤城梁。才郎名挂黄金榜。</p>
        
        <p class="曲"><span class="牌">尾声</span>一门贤孝堪夸奖。羞杀人间多少薄幸郎。况且友义臣忠备五常。</p>
        
        <p class="落诗">须信人生贵弄璋。<br />更难妻妾并贤良。<br />编成风世新奇记。<br />前渡乌公后狄郎。</p>
        
    </body> 
</html>